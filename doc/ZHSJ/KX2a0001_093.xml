<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_093'>
<surface type='dummy'></surface>
<surface xml:id='SHIJI_ZHSJ_93-2631a-z'>
<pb ed='ZHSJ' n='93-2631a' xml:id='SHIJI_ZHSJ_93-2631a'/><line xml:id='SHIJI_ZHSJ_93-2631a.01'>史記卷九十三</line>
<line xml:id='SHIJI_ZHSJ_93-2631a.02'>　　韓信盧綰列傳第三十三</line>
<line xml:id='SHIJI_ZHSJ_93-2631a.03'>　　韓王信者，〔一〕故韓襄王孼孫也，〔二〕長八尺五寸．及項梁之立楚後懷王也，燕、齊、趙、</line>
<line xml:id='SHIJI_ZHSJ_93-2631a.04'>魏皆已前王，唯韓無有後，故立韓諸公子橫陽君成〔三〕為韓王，〔四〕欲以撫定韓故地．項梁</line>
<line xml:id='SHIJI_ZHSJ_93-2631a.05'>敗死定陶，成犇懷王．沛公引兵擊陽城，〔五〕使張良以韓司徒〔六〕降下韓故地，得信，以為韓</line>
<line xml:id='SHIJI_ZHSJ_93-2631a.06'>將，將其兵從沛公入武關．</line>
<line xml:id='SHIJI_ZHSJ_93-2631a.07'>〔一〕　集解徐廣曰：「一云『信都』．」　索隱楚漢春秋云韓王信都，恐謬也．諸書不言有韓信都．案：韓王信初為</line>
<line xml:id='SHIJI_ZHSJ_93-2631a.08'>　　　　韓司徒，後訛云「申徒」，因誤以為韓王名耳．</line>
<line xml:id='SHIJI_ZHSJ_93-2631a.09'>〔二〕　集解張晏曰：「孺子為孼．」　索隱張晏云「庶子為孼子」．何休注公羊以為「孼，賤子，猶之伐木有孼生也」．</line>
<line xml:id='SHIJI_ZHSJ_93-2631a.10'>　　　　漢書晁錯云「孼子悼惠王」是也．</line>
<line xml:id='SHIJI_ZHSJ_93-2631a.11'>〔三〕　正義故橫城在宋州宋城縣西南三十里．</line>
<line xml:id='SHIJI_ZHSJ_93-2631a.12'>〔四〕　集解徐廣曰：「二年六月也．都陽翟．」</line>
</surface>
<surface xml:id='SHIJI_ZHSJ_93-2632a-z'>
<pb ed='ZHSJ' n='93-2632a' xml:id='SHIJI_ZHSJ_93-2632a'/><line xml:id='SHIJI_ZHSJ_93-2632a.01'>〔五〕　正義河南縣也．</line>
<line xml:id='SHIJI_ZHSJ_93-2632a.02'>〔六〕　集解徐廣曰：「他本多作『申徒』，申與司聲相近，字由此錯亂耳．今有申徒，云是司徒之後，言司聲轉為申．」</line>
<line xml:id='SHIJI_ZHSJ_93-2632a.03'>　　沛公立為漢王，韓信從入漢中，迺說漢王曰：「項王王諸將近地，而王獨遠居此，此左遷</line>
<line xml:id='SHIJI_ZHSJ_93-2632a.04'>也．士卒皆山東人，跂而望歸，〔一〕及其鋒東鄉，〔二〕可以爭天下．」漢王還定三秦，迺許信</line>
<line xml:id='SHIJI_ZHSJ_93-2632a.05'>為韓王，先拜信為韓太尉，將兵略韓地．</line>
<line xml:id='SHIJI_ZHSJ_93-2632a.06'>〔一〕　索隱跂音企，起踵也．　正義跂音岐．</line>
<line xml:id='SHIJI_ZHSJ_93-2632a.07'>〔二〕　集解文穎曰：「鋒銳欲東向．」　索隱按：姚氏云「軍中將士氣鋒」．韋昭曰「其氣鋒銳欲東也」．</line>
<line xml:id='SHIJI_ZHSJ_93-2632a.08'>　　項籍之封諸王皆就國，韓王成以不從無功，不遣就國，更以為列侯．〔一〕及聞漢遣韓信</line>
<line xml:id='SHIJI_ZHSJ_93-2632a.09'>略韓地，迺令故項籍游吳時吳令鄭昌〔二〕為韓王以距漢．漢二年，韓信略定韓十餘城．漢</line>
<line xml:id='SHIJI_ZHSJ_93-2632a.10'>王至河南，韓信急擊韓王昌陽城．昌降，漢王迺立韓信為韓王，〔三〕常將韓兵從．三年，漢</line>
<line xml:id='SHIJI_ZHSJ_93-2632a.11'>王出滎陽，韓王信、周苛等守滎陽．及楚敗滎陽，信降楚，已而得亡，復歸漢，漢復立以為韓</line>
<line xml:id='SHIJI_ZHSJ_93-2632a.12'>王，竟從擊破項籍，天下定．五年春，遂與剖符為韓王，王潁川．</line>
<line xml:id='SHIJI_ZHSJ_93-2632a.13'>〔一〕　集解徐廣曰：「元年十一月，誅成．」駰案：漢書曰「封為穰侯」．　索隱地理志穰縣屬南陽．</line>
<line xml:id='SHIJI_ZHSJ_93-2632a.14'>〔二〕　正義項籍在吳時，昌為吳縣令．</line>
<line xml:id='SHIJI_ZHSJ_93-2632a.15'>〔三〕　集解徐廣曰：「二年十一月．」</line>
</surface>
<surface xml:id='SHIJI_ZHSJ_93-2633a-z'>
<pb ed='ZHSJ' n='93-2633a' xml:id='SHIJI_ZHSJ_93-2633a'/><line xml:id='SHIJI_ZHSJ_93-2633a.02'>　　明年春，〔一〕上以韓信材武，所王北近鞏、洛，南迫宛、葉，東有淮陽，皆天下勁兵處，迺</line>
<line xml:id='SHIJI_ZHSJ_93-2633a.03'>詔徙韓王信王太原以北，備禦胡，都晉陽．信上書曰：「國被邊，〔二〕匈奴數入，晉陽〔三〕去塞</line>
<line xml:id='SHIJI_ZHSJ_93-2633a.04'>遠，請治馬邑．」〔四〕上許之，信乃徙治馬邑．秋，匈奴冒頓〔五〕大圍信，信數使使胡求和解．</line>
<line xml:id='SHIJI_ZHSJ_93-2633a.05'>漢發兵救之，疑信數閒使，有二心，使人責讓信．信恐誅，因與匈奴約共攻漢，反，以馬邑降</line>
<line xml:id='SHIJI_ZHSJ_93-2633a.06'>胡，擊太原．</line>
<line xml:id='SHIJI_ZHSJ_93-2633a.07'>〔一〕　集解徐廣曰：「即五年之二月．」駰案：漢書曰「六年春」．</line>
<line xml:id='SHIJI_ZHSJ_93-2633a.08'>〔二〕　集解李奇曰：「被音『被馬』【之『被』】也．」</line>
<line xml:id='SHIJI_ZHSJ_93-2633a.09'>〔三〕　正義并州．</line>
<line xml:id='SHIJI_ZHSJ_93-2633a.10'>〔四〕　正義朔州．</line>
<line xml:id='SHIJI_ZHSJ_93-2633a.11'>〔五〕　索隱上音墨，又音莫報反．</line>
<line xml:id='SHIJI_ZHSJ_93-2633a.12'>　　七年冬，上自往擊，破信軍銅鞮，〔一〕斬其將王喜．信亡走匈奴．（<note>與</note>）其與白土人〔二〕曼</line>
<line xml:id='SHIJI_ZHSJ_93-2633a.13'>丘臣、王黃等立趙苗裔趙利為王，復收信敗散兵，而與信及冒頓謀攻漢．匈奴仗左右賢王</line>
<line xml:id='SHIJI_ZHSJ_93-2633a.14'>將萬餘騎與王黃等屯廣武以南，〔三〕至晉陽，與漢兵戰，漢大破之，追至于離石，〔四〕復破之．</line>
<line xml:id='SHIJI_ZHSJ_93-2633a.15'>匈奴復聚兵樓煩〔五〕西北，漢令車騎擊破匈奴．匈奴常敗走，漢乘勝追北，聞冒頓居代（<note>上</note>）</line>
</surface>
<surface xml:id='SHIJI_ZHSJ_93-2634a-z'>
<pb ed='ZHSJ' n='93-2634a' xml:id='SHIJI_ZHSJ_93-2634a'/><line xml:id='SHIJI_ZHSJ_93-2634a.01'>谷，〔六〕高皇帝居晉陽，使人視冒頓，還報曰「可擊」．上遂至平城．〔七〕上出白登，〔八〕匈奴騎</line>
<line xml:id='SHIJI_ZHSJ_93-2634a.02'>圍上，上乃使人厚遺閼氏．〔九〕閼氏乃說冒頓曰：「今得漢地，猶不能居；且兩主不相戹．」</line>
<line xml:id='SHIJI_ZHSJ_93-2634a.03'>居七日，胡騎稍引去．時天大霧，漢使人往來，胡不覺．護軍中尉陳平言上曰：「胡者全</line>
<line xml:id='SHIJI_ZHSJ_93-2634a.04'>兵，〔一０〕請令彊弩傅兩矢外嚮，〔一一〕徐行出圍．」入平城，漢救兵亦到，胡騎遂解去．漢亦罷</line>
<line xml:id='SHIJI_ZHSJ_93-2634a.05'>兵歸．韓信為匈奴將兵往來擊邊．</line>
<line xml:id='SHIJI_ZHSJ_93-2634a.06'>〔一〕　正義潞州縣．</line>
<line xml:id='SHIJI_ZHSJ_93-2634a.07'>〔二〕　集解張晏曰：「白土，縣名，屬上郡．」</line>
<line xml:id='SHIJI_ZHSJ_93-2634a.08'>〔三〕　正義廣武故城在代州鴈門縣界也．</line>
<line xml:id='SHIJI_ZHSJ_93-2634a.09'>〔四〕　正義石州縣．</line>
<line xml:id='SHIJI_ZHSJ_93-2634a.10'>〔五〕　正義鴈門郡樓煩縣．</line>
<line xml:id='SHIJI_ZHSJ_93-2634a.11'>〔六〕　正義今媯州．</line>
<line xml:id='SHIJI_ZHSJ_93-2634a.12'>〔七〕　正義朔州定襄縣是也．</line>
<line xml:id='SHIJI_ZHSJ_93-2634a.13'>〔八〕　集解服虔曰：「白登，臺名，去平城七里．」如淳曰：「平城旁之高地，若丘陵也．」　索隱姚氏案：北疆記「桑</line>
<line xml:id='SHIJI_ZHSJ_93-2634a.14'>　　　　乾河北有白登山，冒頓圍漢高之所，今猶有壘壁．」</line>
<line xml:id='SHIJI_ZHSJ_93-2634a.15'>〔九〕　正義閼，於連反，又音燕．氏音支．單于嫡妻號，若皇后．</line>
<line xml:id='SHIJI_ZHSJ_93-2634a.16'>〔一０〕集解漢書音義曰：「言唯弓矛，無雜仗也．」</line>
</surface>
<surface xml:id='SHIJI_ZHSJ_93-2635a-z'>
<pb ed='ZHSJ' n='93-2635a' xml:id='SHIJI_ZHSJ_93-2635a'/><line xml:id='SHIJI_ZHSJ_93-2635a.01'>〔一一〕索隱傳音附．</line>
<line xml:id='SHIJI_ZHSJ_93-2635a.02'>　　漢十年，信令王黃等說誤陳豨．十一年春，故韓王信復與胡騎入居參合，〔一〕距漢．漢</line>
<line xml:id='SHIJI_ZHSJ_93-2635a.03'>使柴將軍擊之，〔二〕遺信書曰：「陛下寬仁，諸侯雖有畔亡，而復歸，輒復故位號，不誅也．大</line>
<line xml:id='SHIJI_ZHSJ_93-2635a.04'>王所知．今王以敗亡走胡，非有大罪，急自歸！」韓王信報曰：「陛下擢僕起閭巷，南面稱</line>
<line xml:id='SHIJI_ZHSJ_93-2635a.05'>孤，此僕之幸也．滎陽之事，僕不能死，囚於項籍，此一罪也．及寇攻馬邑，僕不能堅守，以</line>
<line xml:id='SHIJI_ZHSJ_93-2635a.06'>城降之，此二罪也．今反為寇將兵，與將軍爭一旦之命，此三罪也．夫種、蠡無一罪，身死</line>
<line xml:id='SHIJI_ZHSJ_93-2635a.07'>亡；〔三〕今僕有三罪於陛下，而欲求活於世，此伍子胥所以僨於吳也．〔四〕今僕亡匿山谷閒，</line>
<line xml:id='SHIJI_ZHSJ_93-2635a.08'>旦暮乞貸蠻夷，僕之思歸，如痿人不忘起，〔五〕盲者不忘視也，勢不可耳．」遂戰．柴將軍</line>
<line xml:id='SHIJI_ZHSJ_93-2635a.09'>屠參合，斬韓王信．</line>
<line xml:id='SHIJI_ZHSJ_93-2635a.10'>〔一〕　集解蘇林曰：「代地也．」　正義故城在朔州定襄縣北．</line>
<line xml:id='SHIJI_ZHSJ_93-2635a.11'>〔二〕　集解鄧展曰：「柴奇也．」　索隱應劭云柴武，鄧展云柴奇；晉灼云奇，武之子．應劭說為得，此時奇未為將．</line>
<line xml:id='SHIJI_ZHSJ_93-2635a.12'>〔三〕　集解文穎曰：「大夫種、范蠡也．」</line>
<line xml:id='SHIJI_ZHSJ_93-2635a.13'>〔四〕　索隱蘇林曰：「僨音奮．」張晏曰：「僨，僵仆也．」　正義信知歸漢必死，故引子胥以為辭．</line>
<line xml:id='SHIJI_ZHSJ_93-2635a.14'>〔五〕　索隱痿，耳誰反．舊音耳睡反，於義為疏．張揖云「痿不能起」，哀帝紀云「帝即位痿痺」是也．</line>
<line xml:id='SHIJI_ZHSJ_93-2635a.15'>　　信之入匈奴，與太子俱；及至穨當城，〔一〕生子，因名曰穨當．韓太子亦生子，命曰嬰．</line>
</surface>
<surface xml:id='SHIJI_ZHSJ_93-2636a-z'>
<pb ed='ZHSJ' n='93-2636a' xml:id='SHIJI_ZHSJ_93-2636a'/><line xml:id='SHIJI_ZHSJ_93-2636a.01'>至孝文十四年，穨當及嬰率其衆降漢．漢封穨當為弓高侯，〔二〕嬰為襄城侯．〔三〕吳楚軍時，</line>
<line xml:id='SHIJI_ZHSJ_93-2636a.02'>弓高侯功冠諸將．〔四〕傳子至孫，孫無子，失侯．嬰孫以不敬失侯．〔五〕穨當孼孫韓嫣，〔六〕貴</line>
<line xml:id='SHIJI_ZHSJ_93-2636a.03'>幸，名富顯於當世．其弟說，再封，數稱將軍，卒為案道侯．子代，〔七〕歲餘坐法死．後歲</line>
<line xml:id='SHIJI_ZHSJ_93-2636a.04'>餘，說孫曾〔八〕拜為龍侯，續說後．〔九〕</line>
<line xml:id='SHIJI_ZHSJ_93-2636a.05'>〔一〕　集解漢書音義曰：「縣名．」韋昭曰：「在匈奴地．」</line>
<line xml:id='SHIJI_ZHSJ_93-2636a.06'>〔二〕　集解地理志河閒有弓高縣也．　索隱地理志屬河閒，漢書功臣表屬營陵．　正義滄州縣．</line>
<line xml:id='SHIJI_ZHSJ_93-2636a.07'>〔三〕　索隱案：服虔云「縣名．功臣表屬魏郡」．</line>
<line xml:id='SHIJI_ZHSJ_93-2636a.08'>〔四〕　集解徐廣曰：「謚曰壯．」</line>
<line xml:id='SHIJI_ZHSJ_93-2636a.09'>〔五〕　集解徐廣曰：「表云嬰子澤之，元朔四年不敬國除．」</line>
<line xml:id='SHIJI_ZHSJ_93-2636a.10'>〔六〕　集解漢書音義曰：「音『鄢陵』之『鄢』．」　索隱音偃，又一言反，又休延反，並通．</line>
<line xml:id='SHIJI_ZHSJ_93-2636a.11'>〔七〕　集解徐廣曰：「名長君．」</line>
<line xml:id='SHIJI_ZHSJ_93-2636a.12'>〔八〕　集解徐廣曰：「長君之子也．」　索隱徐廣曰「長君之子」．案博物志，字季君也．</line>
<line xml:id='SHIJI_ZHSJ_93-2636a.13'>〔九〕　索隱，五格反．又作「雒」，音洛．龍，縣名．　正義史記表、衞青傳及漢書表云韓說，元朔五年，從大將</line>
<line xml:id='SHIJI_ZHSJ_93-2636a.14'>　　　　軍有功，封龍侯，以酎金坐免．元封元年，擊東越有功，封桉道侯．征和二年，孫子曾復封為龍侯．漢書功</line>
<line xml:id='SHIJI_ZHSJ_93-2636a.15'>　　　　臣表云武後元年，說孫曾紹封龍侯．漢表是也．</line>
</surface>
<surface xml:id='SHIJI_ZHSJ_93-2637a-z'>
<pb ed='ZHSJ' n='93-2637a' xml:id='SHIJI_ZHSJ_93-2637a'/><line xml:id='SHIJI_ZHSJ_93-2637a.02'>　　盧綰者，豐人也，與高祖同里．盧綰親與高祖太上皇相愛，〔一〕及生男，高祖、盧綰同日</line>
<line xml:id='SHIJI_ZHSJ_93-2637a.03'>生，里中持羊酒賀兩家．及高祖、盧綰壯，俱學書，又相愛也．里中嘉兩家親相愛，生子同</line>
<line xml:id='SHIJI_ZHSJ_93-2637a.04'>日，壯又相愛，復賀兩家羊酒．高祖為布衣時，有吏事辟匿，盧綰常隨出入上下．及高祖初</line>
<line xml:id='SHIJI_ZHSJ_93-2637a.05'>起沛，盧綰以客從，入漢中為將軍，常侍中．從東擊項籍，以太尉常從，出入臥內，衣被飲食</line>
<line xml:id='SHIJI_ZHSJ_93-2637a.06'>賞賜，羣臣莫敢望，雖蕭曹等，特以事見禮，至其親幸，莫及盧綰．綰封為長安侯．長安，故</line>
<line xml:id='SHIJI_ZHSJ_93-2637a.07'>咸陽也．〔二〕</line>
<line xml:id='SHIJI_ZHSJ_93-2637a.08'>〔一〕　集解如淳曰：「親謂父也．」</line>
<line xml:id='SHIJI_ZHSJ_93-2637a.09'>〔二〕　正義秦咸陽在渭北，長安在渭南，蕭何起未央宮處也．</line>
<line xml:id='SHIJI_ZHSJ_93-2637a.10'>　　漢五年冬，以破項籍，迺使盧綰別將，與劉賈擊臨江王共尉，〔一〕破之．七月還，從擊燕</line>
<line xml:id='SHIJI_ZHSJ_93-2637a.11'>王臧荼，臧荼降．高祖已定天下，諸侯非劉氏而王者七人．欲王盧綰，為羣臣觖望．〔二〕及</line>
<line xml:id='SHIJI_ZHSJ_93-2637a.12'>虜臧荼，迺下詔諸將相列侯，擇羣臣有功者以為燕王．羣臣知上欲王盧綰，皆言曰：「太尉</line>
<line xml:id='SHIJI_ZHSJ_93-2637a.13'>長安侯盧綰常從平定天下，功最多，可王燕．」詔許之．漢五年八月，迺立虜綰為燕王．諸</line>
<line xml:id='SHIJI_ZHSJ_93-2637a.14'>侯王得幸莫如燕王．</line>
</surface>
<surface xml:id='SHIJI_ZHSJ_93-2638a-z'>
<pb ed='ZHSJ' n='93-2638a' xml:id='SHIJI_ZHSJ_93-2638a'/><line xml:id='SHIJI_ZHSJ_93-2638a.01'>〔一〕　集解李奇曰：「共敖子．」</line>
<line xml:id='SHIJI_ZHSJ_93-2638a.02'>〔二〕　集解如淳曰：「觖音『決別』之『決』．望猶怨也．」瓚曰：「觖謂相觖而怨望也．」韋昭曰：「觖猶冀也．」　索隱</line>
<line xml:id='SHIJI_ZHSJ_93-2638a.03'>　　　　服虔音決．觖望猶怨望也．又音企．韋昭音冀．</line>
<line xml:id='SHIJI_ZHSJ_93-2638a.04'>　　漢十一年秋，陳豨反代地，高祖如邯鄲擊豨兵，燕王綰亦擊其東北．當是時，陳豨使王</line>
<line xml:id='SHIJI_ZHSJ_93-2638a.05'>黃求救匈奴．燕王綰亦使其臣張勝於匈奴，言豨等軍破．張勝至胡，故燕王臧茶子衍出亡</line>
<line xml:id='SHIJI_ZHSJ_93-2638a.06'>在胡，見張勝曰：「公所以重於燕者，以習胡事也．燕所以久存者，以諸侯數反，兵連不決</line>
<line xml:id='SHIJI_ZHSJ_93-2638a.07'>也．今公為燕欲急滅豨等，豨等已盡，次亦至燕，公等亦且為虜矣．公何不令燕且緩陳豨</line>
<line xml:id='SHIJI_ZHSJ_93-2638a.08'>而與胡和？事寬，得長王燕；即有漢急，可以安國．」張勝以為然，迺私令匈奴助豨等擊燕．</line>
<line xml:id='SHIJI_ZHSJ_93-2638a.09'>燕王綰疑張勝與胡反，上書請族張勝．勝還，具道所以為者．燕王寤，迺詐論它人，脫勝家</line>
<line xml:id='SHIJI_ZHSJ_93-2638a.10'>屬，使得為匈奴閒，而陰使范齊之陳豨所，欲令久亡，〔一〕連兵勿決．</line>
<line xml:id='SHIJI_ZHSJ_93-2638a.11'>〔一〕　集解晉灼曰：「使陳豨久亡畔．」</line>
<line xml:id='SHIJI_ZHSJ_93-2638a.12'>　　漢十二年，東擊黥布，豨常將兵居代，漢使樊噲擊斬豨．其裨將降，言燕王綰使范齊通</line>
<line xml:id='SHIJI_ZHSJ_93-2638a.13'>計謀於豨所．高祖使使召盧綰，綰稱病．上又使辟陽侯審食其､御史大夫趙堯往迎燕王，</line>
<line xml:id='SHIJI_ZHSJ_93-2638a.14'>因驗問左右．綰愈恐，閉匿，謂其幸臣曰：「非劉氏而王，獨我與長沙耳．往年春，漢族淮</line>
<line xml:id='SHIJI_ZHSJ_93-2638a.15'>陰，夏，誅彭越，皆呂后計．今上病，屬任呂后．呂后婦人，專欲以事誅異姓王者及大功</line>
</surface>
<surface xml:id='SHIJI_ZHSJ_93-2639a-z'>
<pb ed='ZHSJ' n='93-2639a' xml:id='SHIJI_ZHSJ_93-2639a'/><line xml:id='SHIJI_ZHSJ_93-2639a.01'>臣．」迺遂稱病不行．其左右皆亡匿．語頗泄，辟陽侯聞之，歸具報上，上益怒．又得匈奴</line>
<line xml:id='SHIJI_ZHSJ_93-2639a.02'>降者，降者言張勝亡在匈奴，為燕使．於是上曰：「盧綰果反矣！」使樊噲擊燕．燕王綰</line>
<line xml:id='SHIJI_ZHSJ_93-2639a.03'>悉將其宮人家屬騎數千居長城下，侯伺，幸上病愈，自入謝．四月，高祖崩，盧綰遂將其衆</line>
<line xml:id='SHIJI_ZHSJ_93-2639a.04'>亡入匈奴，匈奴以為東胡盧王．綰為蠻夷所侵奪，常思復歸．居歲餘，死胡中．</line>
<line xml:id='SHIJI_ZHSJ_93-2639a.05'>　　高后時，盧綰妻子亡降漢，會高后病，不能見，舍燕邸，為欲置酒見之．高祖竟崩，不得</line>
<line xml:id='SHIJI_ZHSJ_93-2639a.06'>見．盧綰妻亦病死．</line>
<line xml:id='SHIJI_ZHSJ_93-2639a.07'>　　孝景中六年，盧綰孫他之，〔一〕以東胡王降，〔二〕封為亞谷侯．〔三〕</line>
<line xml:id='SHIJI_ZHSJ_93-2639a.08'>〔一〕　正義他，徒何反．</line>
<line xml:id='SHIJI_ZHSJ_93-2639a.09'>〔二〕　集解如淳曰：「為東胡王來降也．漢紀東胡，烏丸也．」</line>
<line xml:id='SHIJI_ZHSJ_93-2639a.10'>〔三〕　集解徐廣曰：「亞，一作『惡』．」　正義漢表在河內．</line>
<line xml:id='SHIJI_ZHSJ_93-2639a.11'>　　陳豨者，宛朐人也，〔一〕不知始所以得從．及高祖七年冬，韓王信反，入匈奴，上至平城</line>
<line xml:id='SHIJI_ZHSJ_93-2639a.12'>還，迺封豨為列侯，〔二〕以趙相國將監趙､代邊兵，邊兵皆屬焉．</line>
</surface>
<surface xml:id='SHIJI_ZHSJ_93-2640a-z'>
<pb ed='ZHSJ' n='93-2640a' xml:id='SHIJI_ZHSJ_93-2640a'/><line xml:id='SHIJI_ZHSJ_93-2640a.01'>〔一〕　索隱地理志屬濟陰．下又云「梁人」，是褚先生之說異也．　正義宛朐，曹州縣也．太史公云「陳豨，梁人」．</line>
<line xml:id='SHIJI_ZHSJ_93-2640a.02'>　　　　按：宛朐，六國時屬梁．</line>
<line xml:id='SHIJI_ZHSJ_93-2640a.03'>〔二〕　集解徐廣曰：「功臣表曰陳豨以特將將卒五百人，前元年從起宛朐，至霸上，為侯，以游擊將軍別定代，已破臧</line>
<line xml:id='SHIJI_ZHSJ_93-2640a.04'>　　　　荼，封豨為陽夏侯．」</line>
<line xml:id='SHIJI_ZHSJ_93-2640a.05'>　　豨常告歸過趙，趙相周昌見豨賓客隨之者千餘乘，邯鄲官舍皆滿．豨所以待賓客布衣</line>
<line xml:id='SHIJI_ZHSJ_93-2640a.06'>交，皆出客下．〔一〕豨還之代，周昌迺求入見．見上，具言豨賓客盛甚，擅兵於外數歲，恐有</line>
<line xml:id='SHIJI_ZHSJ_93-2640a.07'>變．上乃令人覆案豨客居代者財物諸不法事，多連引豨．豨恐，陰令客通使王黃､曼丘臣</line>
<line xml:id='SHIJI_ZHSJ_93-2640a.08'>所．〔二〕及高祖十年七月，太上皇崩，使人召豨，豨稱病甚．九月，遂與王黃等反，自立為代</line>
<line xml:id='SHIJI_ZHSJ_93-2640a.09'>王，劫略趙､代．</line>
<line xml:id='SHIJI_ZHSJ_93-2640a.10'>〔一〕　正義言屈己禮之，不用富貴自尊大．</line>
<line xml:id='SHIJI_ZHSJ_93-2640a.11'>〔二〕　正義二人韓王信將．</line>
<line xml:id='SHIJI_ZHSJ_93-2640a.12'>　　上聞，迺赦趙､代吏人為豨所詿誤劫略者，皆赦之．上自往，至邯鄲，喜曰：「豨不南據</line>
<line xml:id='SHIJI_ZHSJ_93-2640a.13'>漳水，北守邯鄲，知其無能為也．」趙相奏斬常山守､尉，曰：「常山二十五城，豨反，亡其二</line>
<line xml:id='SHIJI_ZHSJ_93-2640a.14'>十城．」上問曰：「守､尉反乎？」對曰：「不反．」上曰：「是力不足也．」赦之，復以為常山</line>
<line xml:id='SHIJI_ZHSJ_93-2640a.15'>守､尉．上問周昌曰：「趙亦有壯士可令將者乎？」對曰：「有四人．」四人謁，上謾罵曰：「豎</line>
</surface>
<surface xml:id='SHIJI_ZHSJ_93-2641a-z'>
<pb ed='ZHSJ' n='93-2641a' xml:id='SHIJI_ZHSJ_93-2641a'/><line xml:id='SHIJI_ZHSJ_93-2641a.01'>子能為將乎？」四人慙伏．上封之各千戶，以為將．左右諫曰：「從入蜀､漢，伐楚，功未徧</line>
<line xml:id='SHIJI_ZHSJ_93-2641a.02'>行，今此何功而封？」上曰：「非若所知！陳豨反，邯鄲以北皆豨有，吾以羽檄徵天下兵，〔一〕</line>
<line xml:id='SHIJI_ZHSJ_93-2641a.03'>未有至者，今唯獨邯鄲中兵耳．吾胡愛四千戶封四人，不以慰趙子弟！」皆曰：「善．」於</line>
<line xml:id='SHIJI_ZHSJ_93-2641a.04'>是上曰：「陳豨將誰？」曰：「王黃､曼丘臣，皆故賈人．」上曰：「吾知之矣．」迺各以千金購</line>
<line xml:id='SHIJI_ZHSJ_93-2641a.05'>黃､臣等．</line>
<line xml:id='SHIJI_ZHSJ_93-2641a.06'>〔一〕　集解魏武帝奏事曰：「今邊有小警，輒露檄插羽，飛羽檄之意也．」駰案：推其言，則以鳥羽插檄書，謂之羽檄，</line>
<line xml:id='SHIJI_ZHSJ_93-2641a.07'>　　　　取其急速若飛鳥也．</line>
<line xml:id='SHIJI_ZHSJ_93-2641a.08'>　　十一年冬，漢兵擊斬陳豨將侯敞､王黃於曲逆下，〔一〕破豨將張春於聊城，〔二〕斬首萬</line>
<line xml:id='SHIJI_ZHSJ_93-2641a.09'>餘．太尉勃入定太原､代地．十二月，上自擊東垣，東垣不下，卒罵上；東垣降，卒罵者斬</line>
<line xml:id='SHIJI_ZHSJ_93-2641a.10'>之，不罵者黥之．更命東垣為真定．王黃､曼丘臣其麾下受購賞之，皆生得，以故陳豨軍遂</line>
<line xml:id='SHIJI_ZHSJ_93-2641a.11'>敗．</line>
<line xml:id='SHIJI_ZHSJ_93-2641a.12'>〔一〕　正義定州北平縣東南十五里蒲陰故城是也．</line>
<line xml:id='SHIJI_ZHSJ_93-2641a.13'>〔二〕　正義博州縣．</line>
<line xml:id='SHIJI_ZHSJ_93-2641a.14'>　　上還至洛陽．上曰：「代居常山北，趙迺從山南有之，遠．」迺立子恆為代王，〔一〕都中</line>
<line xml:id='SHIJI_ZHSJ_93-2641a.15'>都，〔二〕代､鴈門皆屬代．</line>
</surface>
<surface xml:id='SHIJI_ZHSJ_93-2642a-z'>
<pb ed='ZHSJ' n='93-2642a' xml:id='SHIJI_ZHSJ_93-2642a'/><line xml:id='SHIJI_ZHSJ_93-2642a.01'>〔一〕　集解徐廣曰：「十一年正月．」</line>
<line xml:id='SHIJI_ZHSJ_93-2642a.02'>〔二〕　正義中都故城在汾州平遙縣西南十二里．</line>
<line xml:id='SHIJI_ZHSJ_93-2642a.03'>　　高祖十二年冬，樊噲軍卒追斬豨於靈丘．〔一〕</line>
<line xml:id='SHIJI_ZHSJ_93-2642a.04'>〔一〕　正義蔚州是．</line>
<line xml:id='SHIJI_ZHSJ_93-2642a.05'>　　太史公曰：韓信､盧綰非素積德累善之世，徼一時權變，以詐力成功，遭漢初定，故得列</line>
<line xml:id='SHIJI_ZHSJ_93-2642a.06'>地，南面稱孤．內見疑彊大，外倚蠻貊以為援，是以日疏自危，事窮智困，卒赴匈奴，豈不哀</line>
<line xml:id='SHIJI_ZHSJ_93-2642a.07'>哉！陳豨，梁人，其少時數稱慕魏公子；及將軍守邊，招致賓客而下士，名聲過實．周昌疑</line>
<line xml:id='SHIJI_ZHSJ_93-2642a.08'>之，疵瑕頗起，懼禍及身，邪人進說，遂陷無道．於戲悲夫！夫計之生孰成敗於人也深矣！</line>
<line xml:id='SHIJI_ZHSJ_93-2642a.09'>【索隱述贊】韓襄遺孼，始從漢中．剖符南面，徙邑北通．穨當歸國，龍雒有功．盧綰親愛，羣臣莫同．</line>
<line xml:id='SHIJI_ZHSJ_93-2642a.10'>舊燕是王，東胡計窮．</line>
</surface>
</surfaceGrp>
