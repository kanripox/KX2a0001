<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_120'>
<surface type='dummy'></surface>
<surface xml:id='SHIJI_ZHSJ_120-3105a-z'>
<pb ed='ZHSJ' n='120-3105a' xml:id='SHIJI_ZHSJ_120-3105a'/><line xml:id='SHIJI_ZHSJ_120-3105a.01'>史記卷一百二十</line>
<line xml:id='SHIJI_ZHSJ_120-3105a.02'>　　汲鄭列傳第六十</line>
<line xml:id='SHIJI_ZHSJ_120-3105a.03'>　　汲黯字長孺，濮陽人也．其先有寵於古之衞君．〔一〕至黯七世，世為卿大夫．黯以父</line>
<line xml:id='SHIJI_ZHSJ_120-3105a.04'>任，孝景時為太子洗馬，以莊見憚．〔二〕孝景帝崩，太子即位，黯為謁者．東越相攻，上使黯</line>
<line xml:id='SHIJI_ZHSJ_120-3105a.05'>往視之．不至，至吳而還，報曰：「越人相攻，固其俗然，不足以辱天子之使．」河內失火，延</line>
<line xml:id='SHIJI_ZHSJ_120-3105a.06'>燒千餘家，上使黯往視之．還報曰：「家人失火，屋比〔三〕延燒，不足憂也．臣過河南，河南</line>
<line xml:id='SHIJI_ZHSJ_120-3105a.07'>貧人傷水旱萬餘家，或父子相食，臣謹以便宜，持節發河南倉粟以振貧民．臣請歸節，伏矯</line>
<line xml:id='SHIJI_ZHSJ_120-3105a.08'>制之罪．」上賢而釋之，遷為滎陽令．黯恥為令，病歸田里．上聞，乃召拜為中大夫．以數</line>
<line xml:id='SHIJI_ZHSJ_120-3105a.09'>切諫，不得久留內，遷為東海太守．黯學黃老之言，治官理民，好清靜，擇丞史而任之．〔四〕</line>
<line xml:id='SHIJI_ZHSJ_120-3105a.10'>其治，責大指而已，不苛小．黯多病，臥閨閤內不出．歲餘，東海大治．稱之．上聞，召以</line>
<line xml:id='SHIJI_ZHSJ_120-3105a.11'>為主爵都尉，列於九卿．治務在無為而已，弘大體，不拘文法．</line>
<line xml:id='SHIJI_ZHSJ_120-3105a.12'>〔一〕　集解文穎曰：「六國時，衞但稱君．」</line>
</surface>
<surface xml:id='SHIJI_ZHSJ_120-3106a-z'>
<pb ed='ZHSJ' n='120-3106a' xml:id='SHIJI_ZHSJ_120-3106a'/><line xml:id='SHIJI_ZHSJ_120-3106a.01'>〔二〕　索隱按：莊者，嚴也，謂嚴威也．按：自漢明帝諱莊，故已後「莊」皆云「嚴」．</line>
<line xml:id='SHIJI_ZHSJ_120-3106a.02'>〔三〕　索隱音鼻．</line>
<line xml:id='SHIJI_ZHSJ_120-3106a.03'>〔四〕　集解如淳曰：「律，太守､都尉､諸侯內史史各一人，卒史書佐各十人．今總言『丞史』，或以為擇郡丞及史使任</line>
<line xml:id='SHIJI_ZHSJ_120-3106a.04'>　　　　之．鄭當時為大農，推官屬丞史，亦是也．」</line>
<line xml:id='SHIJI_ZHSJ_120-3106a.05'>　　黯為人性倨，少禮，面折，不能容人之過．合己者善待之，不合己者不能忍見，士亦以</line>
<line xml:id='SHIJI_ZHSJ_120-3106a.06'>此不附焉．然好學，游俠，任氣節，內行脩絜，好直諫，數犯主之顏色，常慕傅柏､袁盎之為</line>
<line xml:id='SHIJI_ZHSJ_120-3106a.07'>人也．〔一〕善灌夫､鄭當時及宗正劉[⿱𠫓廾]．〔二〕亦以數直諫，不得久居位．</line>
<line xml:id='SHIJI_ZHSJ_120-3106a.08'>〔一〕　集解應劭曰：「傅柏，梁人，為孝王將，素伉直．」　索隱傅音付，人姓．柏，名．為梁將也．</line>
<line xml:id='SHIJI_ZHSJ_120-3106a.09'>〔二〕　集解徐廣曰：「一云名[⿱𠫓廾]疾．」　索隱漢書名[⿱𠫓廾]疾．</line>
<line xml:id='SHIJI_ZHSJ_120-3106a.10'>　　當是時，太后弟武安侯蚡為丞相，中二千石來拜謁，蚡不為禮．然黯見蚡未嘗拜，常揖</line>
<line xml:id='SHIJI_ZHSJ_120-3106a.11'>之．天子方招文學儒者，上曰吾欲云云，〔一〕黯對曰：「陛下內多欲而外施仁義，柰何欲效唐</line>
<line xml:id='SHIJI_ZHSJ_120-3106a.12'>虞之治乎！」上默然，怒，變色而罷朝．公卿皆為黯懼．上退，謂左右曰：「甚矣，汲黯之戇</line>
<line xml:id='SHIJI_ZHSJ_120-3106a.13'>也！」〔二〕羣臣或數黯，黯曰：「天子置公卿輔弼之臣，寧令從諛承意，陷主於不義乎？且已</line>
<line xml:id='SHIJI_ZHSJ_120-3106a.14'>在其位，縱愛身，柰辱朝廷何！」</line>
<line xml:id='SHIJI_ZHSJ_120-3106a.15'>〔一〕　集解張晏曰：「所言欲施仁義也．」</line>
<line xml:id='SHIJI_ZHSJ_120-3106a.16'>〔二〕　索隱戇，愚也．音陟降反也．</line>
</surface>
<surface xml:id='SHIJI_ZHSJ_120-3107a-z'>
<pb ed='ZHSJ' n='120-3107a' xml:id='SHIJI_ZHSJ_120-3107a'/><line xml:id='SHIJI_ZHSJ_120-3107a.01'>　　黯多病，病且滿三月，上常賜告者數，〔一〕終不愈．最後病，莊助為請告．〔二〕上曰：「汲</line>
<line xml:id='SHIJI_ZHSJ_120-3107a.02'>黯何如人哉？」助曰：「使黯任職居官，無以踰人．〔三〕然至其輔少主，守城深堅，招之不來，</line>
<line xml:id='SHIJI_ZHSJ_120-3107a.03'>麾之不去，雖自謂賁育亦不能奪之矣．」上曰：「然．古有社稷之臣，至如黯，近之矣．」</line>
<line xml:id='SHIJI_ZHSJ_120-3107a.04'>〔一〕　集解如淳曰：「杜欽所謂『病滿賜告詔恩』也．數者，非一也．或曰賜告，得去官歸家；與告，居官不視事．」</line>
<line xml:id='SHIJI_ZHSJ_120-3107a.05'>　　　　索隱數音所角反．按：注「賜告，得去官家居；予告，居官不視事」也．</line>
<line xml:id='SHIJI_ZHSJ_120-3107a.06'>〔二〕　集解徐廣曰：「最，一作『其』也．」</line>
<line xml:id='SHIJI_ZHSJ_120-3107a.07'>〔三〕　索隱踰音庾．案：漢書作「瘉」，瘉猶勝也．此作「踰」，踰謂越過人也．</line>
<line xml:id='SHIJI_ZHSJ_120-3107a.08'>　　大將軍青侍中，上踞廁而視之．〔一〕丞相弘燕見，上或時不冠．至如黯見，上不冠不見</line>
<line xml:id='SHIJI_ZHSJ_120-3107a.09'>也．上嘗坐武帳中，〔二〕黯前奏事，上不冠，望見黯，避帳中，使人可其奏．其見敬禮如此．</line>
<line xml:id='SHIJI_ZHSJ_120-3107a.10'>〔一〕　集解如淳曰：「廁音側，謂牀邊，踞牀視之．一云溷廁也．廁，牀邊側．」</line>
<line xml:id='SHIJI_ZHSJ_120-3107a.11'>〔二〕　集解應劭曰：「武帳，織成為武士象也．」孟康曰：「今御武帳，置兵蘭五兵於帳中．」韋昭曰：「以武名之，示</line>
<line xml:id='SHIJI_ZHSJ_120-3107a.12'>　　　　威．」</line>
<line xml:id='SHIJI_ZHSJ_120-3107a.13'>　　張湯方以更定律令為廷尉，黯數質責湯於上前，曰：「公為正卿，上不能襃先帝之功業，</line>
<line xml:id='SHIJI_ZHSJ_120-3107a.14'>下不能抑天下之邪心，安國富民，使囹圄空虛，二者無一焉．非苦就行，放析就功，何乃取</line>
<line xml:id='SHIJI_ZHSJ_120-3107a.15'>高皇帝約束紛更之為？〔一〕公以此無種矣．」黯時與湯論議，湯辯常在文深小苛，黯伉厲守</line>
</surface>
<surface xml:id='SHIJI_ZHSJ_120-3108a-z'>
<pb ed='ZHSJ' n='120-3108a' xml:id='SHIJI_ZHSJ_120-3108a'/><line xml:id='SHIJI_ZHSJ_120-3108a.01'>高不能屈，忿發罵曰：「天下謂刀筆吏不可以為公卿，果然．必湯也，令天下重足而立，側目</line>
<line xml:id='SHIJI_ZHSJ_120-3108a.02'>而視矣！」</line>
<line xml:id='SHIJI_ZHSJ_120-3108a.03'>〔一〕　集解如淳曰：「紛，亂也．」</line>
<line xml:id='SHIJI_ZHSJ_120-3108a.04'>　　是時，漢方征匈奴，招懷四夷．黯務少事，乘上閒，常言與胡和親，無起兵．上方向儒</line>
<line xml:id='SHIJI_ZHSJ_120-3108a.05'>術，尊公孫弘．及事益多，吏民巧弄．〔一〕上分別文法，湯等數奏決讞〔二〕以幸．而黯常毀儒，</line>
<line xml:id='SHIJI_ZHSJ_120-3108a.06'>面觸弘等徒懷詐飾智以阿人主取容，而刀筆吏專深文巧詆，〔三〕陷人於罪，使不得反其真，</line>
<line xml:id='SHIJI_ZHSJ_120-3108a.07'>以勝為功．上愈益貴弘､湯，弘､湯深心疾黯，唯天子亦不說也，欲誅之以事．弘為丞相，乃</line>
<line xml:id='SHIJI_ZHSJ_120-3108a.08'>言上曰：「右內史界部中多貴人宗室，難治，非素重臣不能任，請徙黯為右內史．」為右內史</line>
<line xml:id='SHIJI_ZHSJ_120-3108a.09'>數歲，官事不廢．</line>
<line xml:id='SHIJI_ZHSJ_120-3108a.10'>〔一〕　索隱音路洞反．</line>
<line xml:id='SHIJI_ZHSJ_120-3108a.11'>〔二〕　索隱音魚列反．</line>
<line xml:id='SHIJI_ZHSJ_120-3108a.12'>〔三〕　索隱音丁禮反．</line>
<line xml:id='SHIJI_ZHSJ_120-3108a.13'>　　大將軍青既益尊，姊為皇后，然黯與亢禮．人或說黯曰：「自天子欲羣臣下大將軍，大</line>
<line xml:id='SHIJI_ZHSJ_120-3108a.14'>將軍尊重益貴，君不可以不拜．」黯曰：「夫以大將軍有揖客，反不重邪？」大將軍聞，愈賢</line>
<line xml:id='SHIJI_ZHSJ_120-3108a.15'>黯，數請問國家朝廷所疑，遇黯過於平生．</line>
</surface>
<surface xml:id='SHIJI_ZHSJ_120-3109a-z'>
<pb ed='ZHSJ' n='120-3109a' xml:id='SHIJI_ZHSJ_120-3109a'/><line xml:id='SHIJI_ZHSJ_120-3109a.01'>　　淮南王謀反，憚黯，曰：「好直諫，守節死義，難惑以非．至如說丞相弘，如發蒙振落</line>
<line xml:id='SHIJI_ZHSJ_120-3109a.02'>耳．」</line>
<line xml:id='SHIJI_ZHSJ_120-3109a.03'>　　天子既數征匈奴有功，黯之言益不用．</line>
<line xml:id='SHIJI_ZHSJ_120-3109a.04'>　　始黯列為九卿，而公孫弘､張湯為小吏．及弘､湯稍益貴，與黯同位，黯又非毀弘､湯</line>
<line xml:id='SHIJI_ZHSJ_120-3109a.05'>等．已而弘至丞相，封為侯；湯至御史大夫；故黯時丞相史皆與黯同列，或尊用過之．黯</line>
<line xml:id='SHIJI_ZHSJ_120-3109a.06'>褊心，不能無少望，見上，前言曰：「陛下用羣臣如積薪耳，後來者居上．」上默然．有閒黯</line>
<line xml:id='SHIJI_ZHSJ_120-3109a.07'>罷，上曰：「人果不可以無學，觀黯之言也日益甚．」</line>
<line xml:id='SHIJI_ZHSJ_120-3109a.08'>　　居無何，匈奴渾邪王率衆來降，漢發車二萬乘．縣官無錢，從民貰馬．〔一〕民或匿馬，馬</line>
<line xml:id='SHIJI_ZHSJ_120-3109a.09'>不具．上怒，欲斬長安令．黯曰：「長安令無罪，獨斬黯，民乃肯出馬．且匈奴畔其主而降</line>
<line xml:id='SHIJI_ZHSJ_120-3109a.10'>漢，漢徐以縣次傳之，何至令天下騷動，罷獘中國而以事夷狄之人乎！」上默然．及渾邪至，</line>
<line xml:id='SHIJI_ZHSJ_120-3109a.11'>賈人與市者，坐當死者五百餘人．黯請閒，見高門，〔二〕曰：「夫匈奴攻當路塞，絕和親，中國</line>
<line xml:id='SHIJI_ZHSJ_120-3109a.12'>興兵誅之，死傷者不可勝計，而費以巨萬百數．臣愚以為陛下得胡人，皆以為奴婢以賜從</line>
<line xml:id='SHIJI_ZHSJ_120-3109a.13'>軍死事者家；所鹵獲，因予之，以謝天下之苦，塞百姓之心．今縱不能，渾邪率數萬之衆來</line>
<line xml:id='SHIJI_ZHSJ_120-3109a.14'>降，虛府庫賞賜，發良民侍養，譬若奉驕子．愚民安知市買長安中物而文吏繩以為闌出財</line>
<line xml:id='SHIJI_ZHSJ_120-3109a.15'>物于邊關乎？〔三〕陛下縱不能得匈奴之資以謝天下，又以微文殺無知者五百餘人，是所謂</line>
</surface>
<surface xml:id='SHIJI_ZHSJ_120-3110a-z'>
<pb ed='ZHSJ' n='120-3110a' xml:id='SHIJI_ZHSJ_120-3110a'/><line xml:id='SHIJI_ZHSJ_120-3110a.01'>『庇其葉而傷其枝』者也，臣竊為陛下不取也．」上默然，不許，曰：「吾久不聞汲黯之言，今</line>
<line xml:id='SHIJI_ZHSJ_120-3110a.02'>又復妄發矣．」後數月，黯坐小法，會赦免官．於是黯隱於田園．</line>
<line xml:id='SHIJI_ZHSJ_120-3110a.03'>〔一〕　索隱貰音時夜反．貰，賒也．鄒氏音勢．</line>
<line xml:id='SHIJI_ZHSJ_120-3110a.04'>〔二〕　集解如淳曰：「黃圖未央宮中有高門殿．」</line>
<line xml:id='SHIJI_ZHSJ_120-3110a.05'>〔三〕　集解應劭曰：「闌，妄也．律，胡市，吏民不得持兵器出關．雖於京師市買，其法一也．」瓚曰：「無符傳出入為</line>
<line xml:id='SHIJI_ZHSJ_120-3110a.06'>　　　　闌．」</line>
<line xml:id='SHIJI_ZHSJ_120-3110a.07'>　　居數年，會更五銖錢，〔一〕民多盜鑄錢，楚地尤甚．上以為淮陽，楚地之郊，乃召拜黯為</line>
<line xml:id='SHIJI_ZHSJ_120-3110a.08'>淮陽太守．黯伏謝不受印，詔數彊予，然後奉詔．詔召見黯，黯為上泣曰：「臣自以為填溝</line>
<line xml:id='SHIJI_ZHSJ_120-3110a.09'>壑，不復見陛下，不意陛下復收用之．臣常有狗馬病，力不能任郡事，臣願為中郎，出入禁</line>
<line xml:id='SHIJI_ZHSJ_120-3110a.10'>闥，補過拾遺，臣之願也．」上曰：「君薄淮陽邪？吾今召君矣．〔二〕顧淮陽吏民不相得，吾徒</line>
<line xml:id='SHIJI_ZHSJ_120-3110a.11'>得君之重，臥而治之．」黯既辭行，過大行李息，曰：「黯[⿱𠫓廾]居郡，不得與朝廷議也．然御史</line>
<line xml:id='SHIJI_ZHSJ_120-3110a.12'>大夫張湯智足以拒諫，詐足以飾非，務巧佞之語，辯數之辭，非肯正為天下言，專阿主意．</line>
<line xml:id='SHIJI_ZHSJ_120-3110a.13'>主意所不欲，因而毀之；主意所欲，因而譽之．好興事，舞文法，〔三〕內懷詐以御主心，外挾</line>
<line xml:id='SHIJI_ZHSJ_120-3110a.14'>賊吏以為威重．公列九卿，不早言之，公與之俱受其僇矣．」息畏湯，終不敢言．黯居郡如</line>
<line xml:id='SHIJI_ZHSJ_120-3110a.15'>故治，淮陽政清．後張湯果敗，上聞黯與息言，抵息罪．令黯以諸侯相秩居淮陽．〔四〕七歲</line>
</surface>
<surface xml:id='SHIJI_ZHSJ_120-3111a-z'>
<pb ed='ZHSJ' n='120-3111a' xml:id='SHIJI_ZHSJ_120-3111a'/><line xml:id='SHIJI_ZHSJ_120-3111a.01'>而卒．〔五〕</line>
<line xml:id='SHIJI_ZHSJ_120-3111a.02'>〔一〕　集解徐廣曰：「元狩五年行五銖錢．」</line>
<line xml:id='SHIJI_ZHSJ_120-3111a.03'>〔二〕　索隱今即今也．謂今日後即召君．</line>
<line xml:id='SHIJI_ZHSJ_120-3111a.04'>〔三〕　集解如淳曰：「舞猶弄也．」</line>
<line xml:id='SHIJI_ZHSJ_120-3111a.05'>〔四〕　集解如淳曰：「諸侯王相在郡守上，秩真二千石．律，真二千石俸月二萬，二千石月萬六千．」</line>
<line xml:id='SHIJI_ZHSJ_120-3111a.06'>〔五〕　集解徐廣曰：「元鼎五年．」</line>
<line xml:id='SHIJI_ZHSJ_120-3111a.07'>　　卒後，上以黯故，官其弟汲仁至九卿，子汲偃至諸侯相．黯姑姊子司馬安亦少與黯為</line>
<line xml:id='SHIJI_ZHSJ_120-3111a.08'>太子洗馬．安文深巧善宦，官四至九卿，以河南太守卒．昆弟以安故，同時至二千石者十</line>
<line xml:id='SHIJI_ZHSJ_120-3111a.09'>人．濮陽段宏〔一〕始事蓋侯信，〔二〕信任宏，宏亦再至九卿．然衞人仕者皆嚴憚汲黯，出其</line>
<line xml:id='SHIJI_ZHSJ_120-3111a.10'>下．</line>
<line xml:id='SHIJI_ZHSJ_120-3111a.11'>〔一〕　索隱段客．案：漢書作「段宏」．</line>
<line xml:id='SHIJI_ZHSJ_120-3111a.12'>〔二〕　集解徐廣曰：「太后兄王信．」</line>
<line xml:id='SHIJI_ZHSJ_120-3111a.13'>　　鄭當時者，字莊，陳人也．其先鄭君〔一〕嘗為項籍將；籍死，已而屬漢．高祖令諸故項</line>
</surface>
<surface xml:id='SHIJI_ZHSJ_120-3112a-z'>
<pb ed='ZHSJ' n='120-3112a' xml:id='SHIJI_ZHSJ_120-3112a'/><line xml:id='SHIJI_ZHSJ_120-3112a.01'>籍臣名籍，鄭君獨不奉詔．詔盡拜名籍者為大夫，而逐鄭君．鄭君死孝文時．</line>
<line xml:id='SHIJI_ZHSJ_120-3112a.02'>〔一〕　集解漢書音義曰：「當時父．」</line>
<line xml:id='SHIJI_ZHSJ_120-3112a.03'>　　鄭莊以任俠自喜，脫張羽於戹，〔一〕聲聞梁楚之閒．孝景時，為太子舍人．每五日洗</line>
<line xml:id='SHIJI_ZHSJ_120-3112a.04'>沐，常置驛馬安諸郊，〔二〕存諸故人，請謝賓客，夜以繼日，至其明旦，常恐不徧．莊好黃</line>
<line xml:id='SHIJI_ZHSJ_120-3112a.05'>老之言，其慕長者如恐不見．年少官薄，然其游知交皆其大父行，天下有名之士也．武帝</line>
<line xml:id='SHIJI_ZHSJ_120-3112a.06'>立，莊稍遷為魯中尉､濟南太守､江都相，至九卿為右內史．以武安侯魏其時議，貶秩為</line>
<line xml:id='SHIJI_ZHSJ_120-3112a.07'>詹事，遷為大農令．</line>
<line xml:id='SHIJI_ZHSJ_120-3112a.08'>〔一〕　集解服虔曰：「梁孝王之將，楚相之弟．」</line>
<line xml:id='SHIJI_ZHSJ_120-3112a.09'>〔二〕　集解如淳曰：「交道四通處也，請賓客便．」瓚曰：「諸郊謂長安四面郊祀之處，閑靜，可以請賓客．」　索隱</line>
<line xml:id='SHIJI_ZHSJ_120-3112a.10'>　　　　按：置即驛，馬謂於置著馬也．四面郊．</line>
<line xml:id='SHIJI_ZHSJ_120-3112a.11'>　　莊為太史，誡門下：「客至，無貴賤無留門者．」執賓主之禮，以其貴下人．莊廉，又不</line>
<line xml:id='SHIJI_ZHSJ_120-3112a.12'>治其產業，仰奉賜以給諸公．然其餽遺人，不過算器食．〔一〕每朝，候上之閒，說未嘗不言天</line>
<line xml:id='SHIJI_ZHSJ_120-3112a.13'>下之長者．其推轂士及官屬丞史，誠有味其言之也，常引以為賢於己．未嘗名吏，與官屬</line>
<line xml:id='SHIJI_ZHSJ_120-3112a.14'>言，若恐傷之．聞人之善言，進之上，唯恐後．山東士諸公以此翕然稱鄭莊．</line>
<line xml:id='SHIJI_ZHSJ_120-3112a.15'>〔一〕　集解徐廣曰：「算音先管反，竹器．」　索隱算音先管反．按：謂竹器，以言無銅漆也．漢書作「具器食」．</line>
</surface>
<surface xml:id='SHIJI_ZHSJ_120-3113a-z'>
<pb ed='ZHSJ' n='120-3113a' xml:id='SHIJI_ZHSJ_120-3113a'/><line xml:id='SHIJI_ZHSJ_120-3113a.01'>　　鄭莊使視決河，自請治行五日．〔一〕上曰：「吾聞『鄭莊行，千里不齎糧』，請治行者何</line>
<line xml:id='SHIJI_ZHSJ_120-3113a.02'>也？」然鄭莊在朝，常趨和承意，不敢甚引當否．及晚節，漢征匈奴，招四夷，天下費多，財</line>
<line xml:id='SHIJI_ZHSJ_120-3113a.03'>用益匱．莊任人賓客為大農僦人，〔二〕多逋負．司馬安為淮陽太守，發其事，莊以此陷罪，</line>
<line xml:id='SHIJI_ZHSJ_120-3113a.04'>贖為庶人．頃之，守長史．〔三〕上以為老，以莊為汝南太守．數歲，以官卒．</line>
<line xml:id='SHIJI_ZHSJ_120-3113a.05'>〔一〕　集解如淳曰：「治行謂莊嚴也．」</line>
<line xml:id='SHIJI_ZHSJ_120-3113a.06'>〔二〕　集解徐廣曰：「一作『入』．一云賓客為大農僦人，僦人蓋興生財利，如今方宜矣．」駰案：晉灼曰「當時為大農，</line>
<line xml:id='SHIJI_ZHSJ_120-3113a.07'>　　　　而任使其賓客辜較任僦也」．瓚曰「任人謂保任見舉者」．　索隱僦音即就反．辜較音姑角．按：謂當時作大</line>
<line xml:id='SHIJI_ZHSJ_120-3113a.08'>　　　　農，任賓客就人取庸直也．或者貰物以應官取庸，故下云「多逋負」．「辜較」字亦作「酤榷」．榷者，獨也．言國</line>
<line xml:id='SHIJI_ZHSJ_120-3113a.09'>　　　　家獨榷酤也．此云「辜較」，亦謂令賓客任人專其利，故云辜較也．</line>
<line xml:id='SHIJI_ZHSJ_120-3113a.10'>〔三〕　集解如淳曰：「丞相長史．」</line>
<line xml:id='SHIJI_ZHSJ_120-3113a.11'>　　鄭莊､汲黯始列為九卿，廉，內行脩絜．此兩人中廢，家貧，賓客益落．〔一〕及居郡，卒後</line>
<line xml:id='SHIJI_ZHSJ_120-3113a.12'>家無餘貲財．莊兄弟子孫以莊故，至二千石六七人焉．</line>
<line xml:id='SHIJI_ZHSJ_120-3113a.13'>〔一〕　索隱按：落猶零落，謂散也．</line>
<line xml:id='SHIJI_ZHSJ_120-3113a.14'>　　太史公曰：夫以汲､鄭之賢，有勢則賓客十倍，無勢則否，況衆人乎！下邽〔一〕翟公有</line>
</surface>
<surface xml:id='SHIJI_ZHSJ_120-3114a-z'>
<pb ed='ZHSJ' n='120-3114a' xml:id='SHIJI_ZHSJ_120-3114a'/><line xml:id='SHIJI_ZHSJ_120-3114a.01'>言，始翟公為廷尉，賓客闐門；及廢，門外可設雀羅．翟公復為廷尉，賓客欲往，翟公乃人</line>
<line xml:id='SHIJI_ZHSJ_120-3114a.02'>署其門曰：「一死一生，乃知交情．一貧一富，乃知交態．一貴一賤，交情乃見．」汲､鄭亦</line>
<line xml:id='SHIJI_ZHSJ_120-3114a.03'>云，悲夫！</line>
<line xml:id='SHIJI_ZHSJ_120-3114a.04'>〔一〕　集解徐廣曰：「邽，一作『邳』．」　索隱邽音圭，縣名，屬京兆．徐廣曰：「下邽作『下邳』．」</line>
<line xml:id='SHIJI_ZHSJ_120-3114a.05'>【索隱述贊】河南矯制，自古稱賢．淮南臥理，天子伏焉．積薪興歎，伉直愈堅．鄭莊推士，天下翕然．</line>
<line xml:id='SHIJI_ZHSJ_120-3114a.06'>交道勢利，翟公愴旃．</line>
</surface>
</surfaceGrp>
