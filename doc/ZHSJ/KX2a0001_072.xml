<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_072'>
<surface type='dummy'></surface>
<surface xml:id='KX2a0001_ZHSJ_72-2323a-z'>
<pb ed='ZHSJ' n='72-2323a' xml:id='KX2a0001_ZHSJ_72-2323a'/><line xml:id='KX2a0001_ZHSJ_72-2323a.01'>史記卷七十二</line>
<line xml:id='KX2a0001_ZHSJ_72-2323a.02'>　　穰侯列傳第十二</line>
<line xml:id='KX2a0001_ZHSJ_72-2323a.03'>　　穰侯魏者，秦昭王母宣太后弟也．〔一〕其先楚人，姓羋氏．〔二〕</line>
<line xml:id='KX2a0001_ZHSJ_72-2323a.04'>〔一〕　索隱宣太后之異父長弟也，姓魏，名，封之穰．地理志穰縣在南陽．宣太后者，惠王之妃，姓羋氏，曰羋八子</line>
<line xml:id='KX2a0001_ZHSJ_72-2323a.05'>　　　　者是也．</line>
<line xml:id='KX2a0001_ZHSJ_72-2323a.06'>〔二〕　正義羋，亡爾反．</line>
<line xml:id='KX2a0001_ZHSJ_72-2323a.07'>　　秦武王卒，無子，立其弟為昭王．昭王母故號為羋八子，及昭王即位，羋八子號為宣太</line>
<line xml:id='KX2a0001_ZHSJ_72-2323a.08'>后．宣太后非武王母．武王母號曰惠文后，先武王死．〔一〕宣太后二弟：其異父長弟曰穰</line>
<line xml:id='KX2a0001_ZHSJ_72-2323a.09'>侯，姓魏氏，名；同父弟曰羋戎，為華陽君．〔二〕而昭王同母弟曰高陵君､〔三〕涇陽君．〔四〕</line>
<line xml:id='KX2a0001_ZHSJ_72-2323a.10'>而魏最賢，自惠王､武王時任職用事．武王卒，諸弟爭立，唯魏力為能立昭王．昭王即</line>
<line xml:id='KX2a0001_ZHSJ_72-2323a.11'>位，以為將軍，衞咸陽．誅季君之亂，〔五〕而逐武王后出之魏，昭王諸兄弟不善者皆滅之，</line>
<line xml:id='KX2a0001_ZHSJ_72-2323a.12'>威振秦國．昭王少，宣太后自治，任魏為政．</line>
</surface>
<surface xml:id='KX2a0001_ZHSJ_72-2324a-z'>
<pb ed='ZHSJ' n='72-2324a' xml:id='KX2a0001_ZHSJ_72-2324a'/><line xml:id='KX2a0001_ZHSJ_72-2324a.01'>〔一〕　索隱秦本紀云：「昭王二年，庶長壯與大臣公子為逆，皆誅，及惠文后皆不得良死．」又按：紀年云「秦內亂，殺</line>
<line xml:id='KX2a0001_ZHSJ_72-2324a.02'>　　　　其太后及公子雍､公子壯」是也．</line>
<line xml:id='KX2a0001_ZHSJ_72-2324a.03'>〔二〕　索隱華陽，韓地，後屬秦．羋戎後又號新城君．　正義司馬彪云：「華陽，亭名，在洛州密縣．」又故華城在</line>
<line xml:id='KX2a0001_ZHSJ_72-2324a.04'>　　　　鄭州管城縣南三十里，即此．</line>
<line xml:id='KX2a0001_ZHSJ_72-2324a.05'>〔三〕　索隱名顯．</line>
<line xml:id='KX2a0001_ZHSJ_72-2324a.06'>〔四〕　索隱名悝．</line>
<line xml:id='KX2a0001_ZHSJ_72-2324a.07'>〔五〕　集解徐廣曰：「年表曰季君為亂，誅．本紀曰庶長壯與大臣公子謀反．伏誅．」　索隱按：季君即公子壯，僭</line>
<line xml:id='KX2a0001_ZHSJ_72-2324a.08'>　　　　立而號曰季君．穰侯力能立昭王，為將軍，衞咸陽，誅季君及惠文后，故本紀言「伏誅」．又云「及惠文后皆不得</line>
<line xml:id='KX2a0001_ZHSJ_72-2324a.09'>　　　　良死」，蓋謂惠文后時黨公子壯，欲立之，及壯誅而太后憂死，故云「不得良死」，亦史諱之也．又逐武王后出之</line>
<line xml:id='KX2a0001_ZHSJ_72-2324a.10'>　　　　魏，亦事勢然也．</line>
<line xml:id='KX2a0001_ZHSJ_72-2324a.11'>　　昭王七年，樗里子死，而使涇陽君質於齊．趙人樓緩來相秦，趙不利，乃使仇液〔一〕之</line>
<line xml:id='KX2a0001_ZHSJ_72-2324a.12'>秦，請以魏為秦相．仇液將行，其客宋公〔二〕謂液曰：「秦不聽公，樓緩必怨公．公不若謂</line>
<line xml:id='KX2a0001_ZHSJ_72-2324a.13'>樓緩曰『請為公毋急秦』．秦王見趙請相魏之不急，且不聽公．公言而事不成，以德樓</line>
<line xml:id='KX2a0001_ZHSJ_72-2324a.14'>子；事成，魏故德公矣．」於是仇液從之．而秦果免樓緩而魏相秦．</line>
<line xml:id='KX2a0001_ZHSJ_72-2324a.15'>〔一〕　索隱戰國策作「仇郝」，蓋是一人而記別也．　正義音亦，姓名．</line>
</surface>
<surface xml:id='KX2a0001_ZHSJ_72-2325a-z'>
<pb ed='ZHSJ' n='72-2325a' xml:id='KX2a0001_ZHSJ_72-2325a'/><line xml:id='KX2a0001_ZHSJ_72-2325a.01'>〔二〕　索隱戰國策作「宋交」．</line>
<line xml:id='KX2a0001_ZHSJ_72-2325a.02'>　　欲誅呂禮，禮出奔齊．昭王十四年，魏舉白起，使代向壽將而攻韓､魏，敗之伊闕，斬</line>
<line xml:id='KX2a0001_ZHSJ_72-2325a.03'>首二十四萬，虜魏將公孫喜．明年，又取楚之宛､葉．魏謝病免相，以客卿壽燭為相．其</line>
<line xml:id='KX2a0001_ZHSJ_72-2325a.04'>明年，燭免，復相，乃封魏於穰，復益封陶，〔一〕號曰穰侯．</line>
<line xml:id='KX2a0001_ZHSJ_72-2325a.05'>〔一〕　集解徐廣曰：「一作『陰』．」　索隱陶即定陶也．徐廣云作「陰」，陶陰字本易惑也．王劭按：定陶見有魏</line>
<line xml:id='KX2a0001_ZHSJ_72-2325a.06'>　　　　冢，作「陰」，誤也．</line>
<line xml:id='KX2a0001_ZHSJ_72-2325a.07'>　　穰侯封四歲，為秦將攻魏．魏獻河東方四百里．拔魏之河內，取城大小六十餘．昭王</line>
<line xml:id='KX2a0001_ZHSJ_72-2325a.08'>十九年，秦稱西帝，齊稱東帝．月餘，呂禮來，而齊､秦各復歸帝為王．魏復相秦，六歲而</line>
<line xml:id='KX2a0001_ZHSJ_72-2325a.09'>免．免二歲，復相秦．四歲，而使白起拔楚之郢，秦置南郡．乃封白起為武安君．白起者，</line>
<line xml:id='KX2a0001_ZHSJ_72-2325a.10'>穰侯之所任舉也，相善．於是穰侯之富，富於王室．</line>
<line xml:id='KX2a0001_ZHSJ_72-2325a.11'>　　昭王三十二年，穰侯為相國，將兵攻魏，走芒卯，〔一〕入北宅，〔二〕遂圍大梁．梁大夫須</line>
<line xml:id='KX2a0001_ZHSJ_72-2325a.12'>賈說穰侯曰：「臣聞魏之長吏謂魏王曰：『昔梁惠王伐趙，戰勝三梁，〔三〕拔邯鄲；趙氏不割，</line>
<line xml:id='KX2a0001_ZHSJ_72-2325a.13'>而邯鄲復歸．齊人攻衞，拔故國，殺子良；〔四〕衞人不割，而故地復反．衞､趙之所以國全</line>
<line xml:id='KX2a0001_ZHSJ_72-2325a.14'>兵勁而地不并於諸侯者，以其能忍難而重出地也．宋､中山數伐割地，而國隨以亡．臣以</line>
</surface>
<surface xml:id='KX2a0001_ZHSJ_72-2326a-z'>
<pb ed='ZHSJ' n='72-2326a' xml:id='KX2a0001_ZHSJ_72-2326a'/><line xml:id='KX2a0001_ZHSJ_72-2326a.01'>為衞､趙可法，而宋､中山可為戒也．秦，貪戾之國也，而毋親．蠶食魏氏，又盡晉國，〔五〕戰</line>
<line xml:id='KX2a0001_ZHSJ_72-2326a.02'>勝暴子，〔六〕割八縣，地未畢入，兵復出矣．夫秦何厭之有哉！今又走芒卯，入北宅，此非敢</line>
<line xml:id='KX2a0001_ZHSJ_72-2326a.03'>攻梁也，且劫王以求多割地．王必勿聽也．今王背楚､趙而講秦，〔七〕楚､趙怒而去王，與王</line>
<line xml:id='KX2a0001_ZHSJ_72-2326a.04'>爭事秦，秦必受之．秦挾楚､趙之兵以復攻梁，則國求無亡不可得也．願王之必無講也．</line>
<line xml:id='KX2a0001_ZHSJ_72-2326a.05'>王若欲講，少割而有質；不然，必見欺．』〔八〕此臣之所聞於魏也，〔九〕願君（<note>王</note>）之以是慮事</line>
<line xml:id='KX2a0001_ZHSJ_72-2326a.06'>也．周書曰『惟命不于常』，此言幸之不可數也．夫戰勝暴子，割八縣，此非兵力之精也，又</line>
<line xml:id='KX2a0001_ZHSJ_72-2326a.07'>非計之工也，天幸為多矣．今又走芒卯，入北宅，以攻大梁，是以天幸自為常也．智者不然．</line>
<line xml:id='KX2a0001_ZHSJ_72-2326a.08'>臣聞魏氏悉其百縣勝甲以上戍大梁，臣以為不下三十萬．以三十萬之衆守梁七仞之城，〔一０〕</line>
<line xml:id='KX2a0001_ZHSJ_72-2326a.09'>臣以為湯､武復生，不易攻也．夫輕背楚､趙之兵，陵七仞之城，戰三十萬之衆，而志必舉</line>
<line xml:id='KX2a0001_ZHSJ_72-2326a.10'>之，臣以為自天地始分以至于今，未嘗有者也．攻而不拔，秦兵必罷，陶邑必亡，〔一一〕則前功</line>
<line xml:id='KX2a0001_ZHSJ_72-2326a.11'>必[⿱𠫓廾]矣．今魏氏方疑，可以少割收也．〔一二〕願君逮楚､趙之兵未至於梁，亟以少割收魏．魏</line>
<line xml:id='KX2a0001_ZHSJ_72-2326a.12'>方疑而得以少割為利，必欲之，則君得所欲矣．楚､趙怒於魏之先己也，必爭事秦，從以此</line>
<line xml:id='KX2a0001_ZHSJ_72-2326a.13'>散，〔一三〕而君後擇焉．且君之得地豈必以兵哉！割晉國，秦兵不攻，而魏必效絳安邑．又為</line>
<line xml:id='KX2a0001_ZHSJ_72-2326a.14'>陶開兩道，〔一四〕幾盡故宋，〔一五〕衞必效單父．秦兵可全，而君制之，何索而不得，何為而不</line>
<line xml:id='KX2a0001_ZHSJ_72-2326a.15'>成！願君熟慮之而無行危．」〔一六〕穰侯曰：「善．」乃罷梁圍．〔一七〕</line>
</surface>
<surface xml:id='KX2a0001_ZHSJ_72-2327a-z'>
<pb ed='ZHSJ' n='72-2327a' xml:id='KX2a0001_ZHSJ_72-2327a'/><line xml:id='KX2a0001_ZHSJ_72-2327a.01'>〔一〕　集解上莫卬反．下陌飽反．</line>
<line xml:id='KX2a0001_ZHSJ_72-2327a.02'>〔二〕　集解徐廣曰：「魏惠王五年，與韓會宅陽．」　正義竹書云：「宅陽，一名北宅．」括地志云：「宅陽故城在鄭州</line>
<line xml:id='KX2a0001_ZHSJ_72-2327a.03'>　　　　滎陽縣西南十七里．」</line>
<line xml:id='KX2a0001_ZHSJ_72-2327a.04'>〔三〕　集解徐廣曰：「田完世家云魏伐趙，趙不利，戰於南梁．」　索隱三梁即南梁也．</line>
<line xml:id='KX2a0001_ZHSJ_72-2327a.05'>〔四〕　索隱衞之故國，蓋楚丘也．下文「故地」，亦同謂楚丘也．戰國策「衞」字皆作「燕」，「子良」作「子之」，恐非也．</line>
<line xml:id='KX2a0001_ZHSJ_72-2327a.06'>〔五〕　索隱河東､河西､河內並是魏地，即故晉國．今言秦蠶食魏氏，盡晉國之地也．</line>
<line xml:id='KX2a0001_ZHSJ_72-2327a.07'>〔六〕　集解徐廣曰：「韓將暴鳶．」</line>
<line xml:id='KX2a0001_ZHSJ_72-2327a.08'>〔七〕　索隱講，和也．</line>
<line xml:id='KX2a0001_ZHSJ_72-2327a.09'>〔八〕　索隱謂與秦欲講，少割地而求秦質子；恐不然必被秦欺也．</line>
<line xml:id='KX2a0001_ZHSJ_72-2327a.10'>〔九〕　索隱須賈說穰侯，言魏人謂梁王若少割地而求秦質，必是欺我，即聞魏見欺於秦也．</line>
<line xml:id='KX2a0001_ZHSJ_72-2327a.11'>〔一０〕集解爾雅曰：「四尺謂之仞，倍仞謂之尋．」</line>
<line xml:id='KX2a0001_ZHSJ_72-2327a.12'>〔一一〕索隱「陶」一作「魏」．言秦前攻得魏之城邑，秦罷則亡而還於魏也．　正義定陶近大梁，穰侯攻梁兵疲，定</line>
<line xml:id='KX2a0001_ZHSJ_72-2327a.13'>　　　　陶必為魏伐．</line>
<line xml:id='KX2a0001_ZHSJ_72-2327a.14'>〔一二〕索隱賈引魏人之說不許王講于秦，是言魏氏方疑，可以少割地而收魏也．</line>
<line xml:id='KX2a0001_ZHSJ_72-2327a.15'>〔一三〕索隱楚､趙怒魏之與秦講，皆爭事秦，是東方從國於是解散也，故云「從以此散」．　正義從，足松反．</line>
<line xml:id='KX2a0001_ZHSJ_72-2327a.16'>〔一四〕索隱穰侯封陶，魏效絳與安邑，是得河東地．言從秦適陶，開河西､河東之兩道．　正義穰故封定陶，故宋</line>
<line xml:id='KX2a0001_ZHSJ_72-2327a.17'>　　　　及單父是陶之南道也，魏之安邑及絳是陶北道．</line>
</surface>
<surface xml:id='KX2a0001_ZHSJ_72-2328a-z'>
<pb ed='ZHSJ' n='72-2328a' xml:id='KX2a0001_ZHSJ_72-2328a'/><line xml:id='KX2a0001_ZHSJ_72-2328a.01'>〔一五〕索隱上音祈．此時宋已滅，是秦將盡得宋地也．</line>
<line xml:id='KX2a0001_ZHSJ_72-2328a.02'>〔一六〕索隱言莫行圍梁之危事．</line>
<line xml:id='KX2a0001_ZHSJ_72-2328a.03'>〔一七〕正義表云魏安釐王二年，秦軍大梁城，韓來救，與秦溫以和也．</line>
<line xml:id='KX2a0001_ZHSJ_72-2328a.04'>　　明年，魏背秦，與齊從親．秦使穰侯伐魏，斬首四萬，走魏將暴鳶，得魏三縣．穰侯益</line>
<line xml:id='KX2a0001_ZHSJ_72-2328a.05'>封．</line>
<line xml:id='KX2a0001_ZHSJ_72-2328a.06'>　　明年，穰侯與白起客卿胡陽復攻趙､韓､魏，破芒卯於華陽下，斬首十萬，取魏之卷､〔一〕</line>
<line xml:id='KX2a0001_ZHSJ_72-2328a.07'>蔡陽､長社，趙氏觀津．且與趙觀津，益趙以兵，伐齊．〔二〕齊襄王懼，使蘇代為齊陰遺穰侯</line>
<line xml:id='KX2a0001_ZHSJ_72-2328a.08'>書曰：「臣聞往來者言曰『秦將益趙甲四萬以伐齊』，臣竊必之〔三〕敝邑之王曰〔四〕『秦王明而</line>
<line xml:id='KX2a0001_ZHSJ_72-2328a.09'>熟於計，穰侯智而習於事，必不益趙甲四萬以伐齊』．是何也？夫三晉之相與也，秦之深讎</line>
<line xml:id='KX2a0001_ZHSJ_72-2328a.10'>也．百相背也，百相欺也，不為不信，不為無行．今破齊以肥趙．趙，秦之深讎，不利於秦．</line>
<line xml:id='KX2a0001_ZHSJ_72-2328a.11'>此一也．秦之謀者，必曰『破齊，獘晉､楚，〔五〕而後制晉､楚之勝』．夫齊，罷國也，以天下攻</line>
<line xml:id='KX2a0001_ZHSJ_72-2328a.12'>齊，如以千鈞之弩決潰也，必死，安能獘晉､楚？此二也．秦少出兵，則晉､楚不信也；多</line>
<line xml:id='KX2a0001_ZHSJ_72-2328a.13'>出兵，則晉､楚為制於秦．齊恐，不走秦，必走晉､楚．此三也．秦割齊以啖晉､楚，晉､楚案</line>
<line xml:id='KX2a0001_ZHSJ_72-2328a.14'>之以兵，秦反受敵．此四也．是晉､楚以秦謀齊，以齊謀秦也，何晉､楚之智而秦､齊之愚？</line>
<line xml:id='KX2a0001_ZHSJ_72-2328a.15'>此五也．故得安邑以善事之，亦必無患矣．秦有安邑，韓氏必無上黨矣．取天下之腸胃，</line>
</surface>
<surface xml:id='KX2a0001_ZHSJ_72-2329a-z'>
<pb ed='ZHSJ' n='72-2329a' xml:id='KX2a0001_ZHSJ_72-2329a'/><line xml:id='KX2a0001_ZHSJ_72-2329a.01'>與出兵而懼其不反也，孰利？臣故曰秦王明而熟於計，穰侯智而習於事，必不益趙甲四萬</line>
<line xml:id='KX2a0001_ZHSJ_72-2329a.02'>以代齊矣．」於是穰侯不行，引兵而歸．</line>
<line xml:id='KX2a0001_ZHSJ_72-2329a.03'>〔一〕　集解丘權反．</line>
<line xml:id='KX2a0001_ZHSJ_72-2329a.04'>〔二〕　索隱既得觀津，仍令趙伐齊，而秦又以兵益助趙也．</line>
<line xml:id='KX2a0001_ZHSJ_72-2329a.05'>〔三〕　索隱告齊王，言秦必定不益兵以助趙．　正義臣，蘇代也．必知秦與趙甲四萬以伐齊．</line>
<line xml:id='KX2a0001_ZHSJ_72-2329a.06'>〔四〕　正義謂齊王也．</line>
<line xml:id='KX2a0001_ZHSJ_72-2329a.07'>〔五〕　正義今晉､楚伐齊，晉､楚之國亦獘敗．</line>
<line xml:id='KX2a0001_ZHSJ_72-2329a.08'>　　昭王三十六年，相國穰侯言客卿竈，欲伐齊取剛､壽，〔一〕以廣其陶邑．於是魏人范睢</line>
<line xml:id='KX2a0001_ZHSJ_72-2329a.09'>自謂張祿先生，譏穰侯之伐齊，乃越三晉以攻齊也，以此時奸說秦昭王．昭王於是用范睢．</line>
<line xml:id='KX2a0001_ZHSJ_72-2329a.10'>范睢言宣太后專制，穰侯擅權於諸侯，涇陽君､高陵君之屬太侈，富於王室．於是秦昭王</line>
<line xml:id='KX2a0001_ZHSJ_72-2329a.11'>悟，乃免相國，令涇陽之屬皆出關，就封邑．穰侯出關，輜車千乘有餘．</line>
<line xml:id='KX2a0001_ZHSJ_72-2329a.12'>〔一〕　集解徐廣曰：「濟北有剛縣．」　正義故剛城在兗州龔丘縣界．壽張，鄆州縣也．</line>
<line xml:id='KX2a0001_ZHSJ_72-2329a.13'>　　穰侯卒於陶，而因葬焉．秦復收陶為郡．</line>
</surface>
<surface xml:id='KX2a0001_ZHSJ_72-2330a-z'>
<pb ed='ZHSJ' n='72-2330a' xml:id='KX2a0001_ZHSJ_72-2330a'/><line xml:id='KX2a0001_ZHSJ_72-2330a.01'>　　太史公曰：穰侯，昭王親舅也．而秦所以東益地，弱諸侯，嘗稱帝於天下，天下皆西鄉</line>
<line xml:id='KX2a0001_ZHSJ_72-2330a.02'>稽首者，穰侯之功也．及其貴極富溢，一夫開說，身折勢奪而以憂死，況於羈旅之臣乎！</line>
<line xml:id='KX2a0001_ZHSJ_72-2330a.03'>【索隱述贊】穰侯智識，應變無方．內倚太后，外輔昭王．四登相位，再列封疆．摧齊撓楚，破魏圍梁．</line>
<line xml:id='KX2a0001_ZHSJ_72-2330a.04'>一夫開說，憂憤而亡．</line>
</surface>
</surfaceGrp>
