<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_049'>
<surface type='dummy'></surface>
<surface xml:id='KX2a0001_ZHSJ_49-1967a-z'>
<pb ed='ZHSJ' n='49-1967a' xml:id='KX2a0001_ZHSJ_49-1967a'/><line xml:id='KX2a0001_ZHSJ_49-1967a.01'>史記卷四十九</line>
<line xml:id='KX2a0001_ZHSJ_49-1967a.02'>　　外戚世家第十九</line>
<line xml:id='KX2a0001_ZHSJ_49-1967a.03'>　　　　索隱外戚，紀后󺡮也，后族亦代有封爵故也．漢書則編之列傳之中．王隱則謂之為紀，而在列傳之首也．</line>
<line xml:id='KX2a0001_ZHSJ_49-1967a.04'>　　自古受命帝王及繼體守文之君，〔一〕非獨內德茂也，蓋亦有外戚之助焉．〔二〕夏之興也</line>
<line xml:id='KX2a0001_ZHSJ_49-1967a.05'>以塗山，〔三〕而桀之放也以末喜．〔四〕殷之興也以有娀，〔五〕紂之殺也嬖妲己．〔六〕周之興也以</line>
<line xml:id='KX2a0001_ZHSJ_49-1967a.06'>姜原〔七〕及大任，〔八〕而幽王之禽也淫於襃姒．〔九〕故易基乾坤，詩始關雎，書美釐降，春秋</line>
<line xml:id='KX2a0001_ZHSJ_49-1967a.07'>譏不親迎．〔一０〕夫婦之際，人道之大倫也．禮之用，唯婚姻為兢兢．夫樂調而四時和，陰陽</line>
<line xml:id='KX2a0001_ZHSJ_49-1967a.08'>之變，萬物之統也．〔一一〕可不慎與？人能弘道，無如命何．甚哉，󺡮匹之愛，〔一二〕君不能得之</line>
<line xml:id='KX2a0001_ZHSJ_49-1967a.09'>於臣，〔一三〕父不能得之於子，況卑下乎！既驩合矣，或不能成子姓；〔一四〕能成子姓矣，或不</line>
<line xml:id='KX2a0001_ZHSJ_49-1967a.10'>能要其終：〔一五〕豈非命也哉？孔子罕稱命，蓋難言之也．非通幽明之變，惡能〔一六〕識乎性命</line>
<line xml:id='KX2a0001_ZHSJ_49-1967a.11'>哉？</line>
<line xml:id='KX2a0001_ZHSJ_49-1967a.12'>〔一〕　索隱按：繼體謂非創業之主，而是嫡子繼先帝之正體而立者也．守文猶守法也，謂非受命創制之君，但守先</line>
</surface>
<surface xml:id='KX2a0001_ZHSJ_49-1968a-z'>
<pb ed='ZHSJ' n='49-1968a' xml:id='KX2a0001_ZHSJ_49-1968a'/><line xml:id='KX2a0001_ZHSJ_49-1968a.01'>　　　　帝法度為之主耳．</line>
<line xml:id='KX2a0001_ZHSJ_49-1968a.02'>〔二〕　索隱按：謂非獨君德於內茂盛，而亦有賢后󺡮外戚之親以助教化．</line>
<line xml:id='KX2a0001_ZHSJ_49-1968a.03'>〔三〕　索隱韋昭云：「塗山，國名，禹所娶，在今九江．」應劭云：「九江當塗有禹墟．大戴云『禹娶塗山氏之女，謂之</line>
<line xml:id='KX2a0001_ZHSJ_49-1968a.04'>　　　　僑，僑產啟』．」</line>
<line xml:id='KX2a0001_ZHSJ_49-1968a.05'>〔四〕　索隱國語「桀伐有施，有施人以妹喜女焉」，韋昭云「有施氏女，姓喜」．</line>
<line xml:id='KX2a0001_ZHSJ_49-1968a.06'>〔五〕　索隱韋昭云：「契母簡狄，有娀國女．音嵩．」</line>
<line xml:id='KX2a0001_ZHSJ_49-1968a.07'>〔六〕　索隱國語「殷辛伐有蘇氏，有蘇氏以妲己女焉」．按：有蘇，國也．己，姓也．妲，字也．包愷云「妲音丁達反」．</line>
<line xml:id='KX2a0001_ZHSJ_49-1968a.08'>〔七〕　索隱系本云：「帝嚳上󺡮有邰氏之女，曰姜原．」鄭玄箋詩云：「姜姓，嫄名，履大人跡而生后稷．」</line>
<line xml:id='KX2a0001_ZHSJ_49-1968a.09'>〔八〕　索隱按：大任，文王之母，故詩云「摯仲氏任」，毛（詩）【傳】云「摯國任姓之中女也」．</line>
<line xml:id='KX2a0001_ZHSJ_49-1968a.10'>〔九〕　索隱國語曰：「幽王伐有襃，有襃人以襃姒女焉．」按：襃是國名，姒是其姓，即龍漦之子，襃人育而以女於幽</line>
<line xml:id='KX2a0001_ZHSJ_49-1968a.11'>　　　　王也．然此文自「夏之興」至「襃姒」皆是魏如耳之母詞，見國語及列女傳．</line>
<line xml:id='KX2a0001_ZHSJ_49-1968a.12'>〔一０〕索隱按：公羊「紀裂繻來逆女，何以書？譏也，譏不親迎也」．</line>
<line xml:id='KX2a0001_ZHSJ_49-1968a.13'>〔一一〕索隱以言若樂聲調，能令四時和，而陰陽變，則能生萬物，是陰陽即夫婦也．夫婦道和而能化生萬物．萬物，</line>
<line xml:id='KX2a0001_ZHSJ_49-1968a.14'>　　　　人為之本，故云「萬物之統」．</line>
<line xml:id='KX2a0001_ZHSJ_49-1968a.15'>〔一二〕索隱󺡮音配，又如字．</line>
<line xml:id='KX2a0001_ZHSJ_49-1968a.16'>〔一三〕索隱以言夫婦親愛之情，雖君父之尊而不奪臣子所好愛，使移其本意，是不能得也．故曰「匹夫不可奪志」是</line>
<line xml:id='KX2a0001_ZHSJ_49-1968a.17'>　　　　也．</line>
</surface>
<surface xml:id='KX2a0001_ZHSJ_49-1969a-z'>
<pb ed='ZHSJ' n='49-1969a' xml:id='KX2a0001_ZHSJ_49-1969a'/><line xml:id='KX2a0001_ZHSJ_49-1969a.01'>〔一四〕索隱按：鄭玄注禮記云「姓者，生也．子姓，謂衆孫也」．按即趙飛燕等是也．</line>
<line xml:id='KX2a0001_ZHSJ_49-1969a.02'>〔一五〕索隱按：謂有始不能要其終也．以言雖有子姓而意不能要終，如栗姬、衞后等皆是也．</line>
<line xml:id='KX2a0001_ZHSJ_49-1969a.03'>〔一六〕索隱上音烏．惡猶於何也．</line>
<line xml:id='KX2a0001_ZHSJ_49-1969a.04'>　　太史公曰：秦以前尚略矣，其詳靡得而記焉．漢興，呂娥姁〔一〕為高祖正后，男為太</line>
<line xml:id='KX2a0001_ZHSJ_49-1969a.05'>子．及晚節色衰愛弛，而戚夫人有寵，〔二〕其子如意幾代太子者數矣．及高祖崩，呂后夷戚</line>
<line xml:id='KX2a0001_ZHSJ_49-1969a.06'>氏，誅趙王，而高祖後宮唯獨無寵疏遠者得無恙．〔三〕</line>
<line xml:id='KX2a0001_ZHSJ_49-1969a.07'>〔一〕　集解徐廣曰：「姁音況羽反．呂后姊字長姁也．」　索隱呂后字，音況羽反．按：漢書呂后名雉．</line>
<line xml:id='KX2a0001_ZHSJ_49-1969a.08'>〔二〕　索隱漢書云得定陶戚姬．</line>
<line xml:id='KX2a0001_ZHSJ_49-1969a.09'>〔三〕　索隱爾雅云「恙，憂也」．一說，古者野居露宿，恙，噬人蟲也，故人相恤云「得無恙乎」．</line>
<line xml:id='KX2a0001_ZHSJ_49-1969a.10'>　　呂后長女為宣平侯張敖妻，敖女為孝惠皇后．〔一〕呂太后以重親故，欲其生子萬方，終</line>
<line xml:id='KX2a0001_ZHSJ_49-1969a.11'>無子，詐取後宮人子為子．及孝惠帝崩，天下初定未久，繼嗣不明．於是貴外家，王諸呂以</line>
<line xml:id='KX2a0001_ZHSJ_49-1969a.12'>為輔，而以呂祿女為少帝后，欲連固根本牢甚，然無益也．</line>
<line xml:id='KX2a0001_ZHSJ_49-1969a.13'>〔一〕　索隱按：皇甫謐云名嫣．</line>
<line xml:id='KX2a0001_ZHSJ_49-1969a.14'>　　高后崩，合葬長陵．〔一〕祿、產等懼誅，謀作亂．大臣征之，天誘其統，〔二〕卒滅呂氏．唯</line>
</surface>
<surface xml:id='KX2a0001_ZHSJ_49-1970a-z'>
<pb ed='ZHSJ' n='49-1970a' xml:id='KX2a0001_ZHSJ_49-1970a'/><line xml:id='KX2a0001_ZHSJ_49-1970a.01'>獨置孝惠皇后居北宮．〔三〕迎立代王，是為孝文帝，奉漢宗廟．此豈非天邪？非天命孰能當</line>
<line xml:id='KX2a0001_ZHSJ_49-1970a.02'>之？</line>
<line xml:id='KX2a0001_ZHSJ_49-1970a.03'>〔一〕　集解關中記曰：「高祖陵在西，呂后陵在東．漢帝后同塋，則為合葬，不合陵也．諸陵皆如此．」</line>
<line xml:id='KX2a0001_ZHSJ_49-1970a.04'>〔二〕　集解徐廣曰：「一作『衷』．」</line>
<line xml:id='KX2a0001_ZHSJ_49-1970a.05'>〔三〕　索隱按：宮在未央北，故曰北宮．　正義括地志云：「北宮在雍州長安縣西北十三里，與桂宮相近，在長安</line>
<line xml:id='KX2a0001_ZHSJ_49-1970a.06'>　　　　故城中．」</line>
<line xml:id='KX2a0001_ZHSJ_49-1970a.07'>　　薄太后，父吳人，姓薄氏，秦時與故魏王宗家女魏媼通，〔一〕生薄姬，而薄父死山陰，因</line>
<line xml:id='KX2a0001_ZHSJ_49-1970a.08'>葬焉．〔二〕</line>
<line xml:id='KX2a0001_ZHSJ_49-1970a.09'>〔一〕　索隱媼音烏老反．然媼是婦人之老者通號，故趙太后自稱媼，及王媼、劉媼之屬是也．</line>
<line xml:id='KX2a0001_ZHSJ_49-1970a.10'>〔二〕　索隱顧氏按冢墓記，在會稽縣，縣西北檝山上今猶有兆域．檝音莊洽反．　正義括地志云：「檝山在越州會</line>
<line xml:id='KX2a0001_ZHSJ_49-1970a.11'>　　　　稽縣西北三里，一名稷山．」檝音莊洽反．</line>
<line xml:id='KX2a0001_ZHSJ_49-1970a.12'>　　及諸侯畔秦，魏豹立為魏王，而魏媼內其女於魏宮．媼之許負所相，相薄姬，云當生天</line>
<line xml:id='KX2a0001_ZHSJ_49-1970a.13'>子．是時項羽方與漢王相距滎陽，天下未有所定．豹初與漢擊楚，及聞許負言，心獨喜，因</line>
<line xml:id='KX2a0001_ZHSJ_49-1970a.14'>背漢而畔，中立，更與楚連和．漢使曹參等擊虜魏王豹，以其國為郡，而薄姬輸織室．豹已</line>
</surface>
<surface xml:id='KX2a0001_ZHSJ_49-1971a-z'>
<pb ed='ZHSJ' n='49-1971a' xml:id='KX2a0001_ZHSJ_49-1971a'/><line xml:id='KX2a0001_ZHSJ_49-1971a.01'>死，漢王入織室，見薄姬有色，詔內後宮，歲餘不得幸．始姬少時，與管夫人、趙子兒相愛，</line>
<line xml:id='KX2a0001_ZHSJ_49-1971a.02'>約曰：「先貴無相忘．」已而管夫人、趙子兒先幸漢王．漢王坐河南宮成皋臺，〔一〕此兩美人</line>
<line xml:id='KX2a0001_ZHSJ_49-1971a.03'>相與笑薄姬初時約．漢王聞之，問其故，兩人具以實告漢王．漢王心慘然，憐薄姬，是日召</line>
<line xml:id='KX2a0001_ZHSJ_49-1971a.04'>而幸之．薄姬曰：「昨暮夜妾夢蒼龍據吾腹．」高帝曰：「此貴徵也，吾為女遂成之．」一幸</line>
<line xml:id='KX2a0001_ZHSJ_49-1971a.05'>生男，是為代王．其後薄姬希見高祖．</line>
<line xml:id='KX2a0001_ZHSJ_49-1971a.06'>〔一〕　索隱按：是河南宮之成皋臺，漢書作「成皋靈臺」．西征記云「武牢城內有高祖殿，西南有武庫」．　正義括</line>
<line xml:id='KX2a0001_ZHSJ_49-1971a.07'>　　　　地志云：「洛州氾水縣，古東虢州，故鄭之制邑，漢之成皋縣也．」</line>
<line xml:id='KX2a0001_ZHSJ_49-1971a.08'>　　高祖崩，諸御幸姬戚夫人之屬，呂太后怒，皆幽之，不得出宮．而薄姬以希見故，得出，</line>
<line xml:id='KX2a0001_ZHSJ_49-1971a.09'>從子之代，為代王太后．太后弟薄昭從如代．</line>
<line xml:id='KX2a0001_ZHSJ_49-1971a.10'>　　代王立十七年，高后崩．大臣議立後，疾外家呂氏彊，皆稱薄氏仁善，故迎代王，立為</line>
<line xml:id='KX2a0001_ZHSJ_49-1971a.11'>孝文皇帝，而太后改號曰皇太后，弟薄昭封為軹侯．〔一〕</line>
<line xml:id='KX2a0001_ZHSJ_49-1971a.12'>〔一〕　索隱按地理志，軹縣在河內，恐地遠非其封也．按：長安東有軹道亭，或當是所封也．</line>
<line xml:id='KX2a0001_ZHSJ_49-1971a.13'>　　薄太后母亦前死，葬櫟陽北．於是乃追尊薄父為靈文侯，會稽郡置園邑三百家，長丞</line>
<line xml:id='KX2a0001_ZHSJ_49-1971a.14'>已下吏奉守冢，寢廟上食祠如法．而櫟陽北亦置靈文侯夫人園，如靈文侯園儀．薄太后以</line>
<line xml:id='KX2a0001_ZHSJ_49-1971a.15'>為母家魏王後，早失父母，其奉薄太后諸魏有力者，於是召復魏氏，（<note>及尊</note>）賞賜各以親疏</line>
</surface>
<surface xml:id='KX2a0001_ZHSJ_49-1972a-z'>
<pb ed='ZHSJ' n='49-1972a' xml:id='KX2a0001_ZHSJ_49-1972a'/><line xml:id='KX2a0001_ZHSJ_49-1972a.01'>受之．薄氏侯者凡一人．</line>
<line xml:id='KX2a0001_ZHSJ_49-1972a.02'>　　薄太后後文帝二年，以孝景帝前二年崩，葬南陵．〔一〕以呂后會葬長陵，故特自起陵，近</line>
<line xml:id='KX2a0001_ZHSJ_49-1972a.03'>孝文皇帝霸陵．〔二〕</line>
<line xml:id='KX2a0001_ZHSJ_49-1972a.04'>〔一〕　索隱按：廟記云「在霸陵南十里，故謂南陵」．按：今在長安東滻水東東原上，名曰少陰．在霸陵西南，故曰</line>
<line xml:id='KX2a0001_ZHSJ_49-1972a.05'>　　　　「東望吾子，西望吾夫」是也．　正義括地志云：「南陵故縣在雍州萬年縣東南二十四里．漢南陵縣，本薄太后</line>
<line xml:id='KX2a0001_ZHSJ_49-1972a.06'>　　　　陵邑．陵在東北，去縣六里．」</line>
<line xml:id='KX2a0001_ZHSJ_49-1972a.07'>〔二〕　集解徐廣曰：「霸陵縣有軹道亭．」</line>
<line xml:id='KX2a0001_ZHSJ_49-1972a.08'>　　竇太后，〔一〕趙之清河觀津人也．〔二〕呂太后時，竇姬以良家子入宮侍太后．太后出宮</line>
<line xml:id='KX2a0001_ZHSJ_49-1972a.09'>人以賜諸王，各五人，竇姬與在行中．竇姬家在清河，欲如趙近家，請其主遣宦者吏：〔三〕</line>
<line xml:id='KX2a0001_ZHSJ_49-1972a.10'>「必置我籍趙之伍中．」宦者忘之，誤置其籍代伍中．籍奏，詔可，當行．竇姬涕泣，怨其宦</line>
<line xml:id='KX2a0001_ZHSJ_49-1972a.11'>者，不欲往，相彊，乃肯行．至代，代王獨幸竇姬，生女嫖，〔四〕後生兩男．而代王王后生四</line>
<line xml:id='KX2a0001_ZHSJ_49-1972a.12'>男．先代王未入立為帝而王后卒．及代王立為帝，而王后所生四男更病死．孝文帝立數</line>
<line xml:id='KX2a0001_ZHSJ_49-1972a.13'>月，公卿請立太子，而竇姬長男最長，立為太子．立竇姬為皇后，女嫖為長公主．其明年，</line>
<line xml:id='KX2a0001_ZHSJ_49-1972a.14'>立少子武為代王，已而又徙梁，是為梁孝王．</line>
</surface>
<surface xml:id='KX2a0001_ZHSJ_49-1973a-z'>
<pb ed='ZHSJ' n='49-1973a' xml:id='KX2a0001_ZHSJ_49-1973a'/><line xml:id='KX2a0001_ZHSJ_49-1973a.01'>〔一〕　索隱按：皇甫謐云名猗房．</line>
<line xml:id='KX2a0001_ZHSJ_49-1973a.02'>〔二〕　正義在冀州棗強縣東北二十五里．</line>
<line xml:id='KX2a0001_ZHSJ_49-1973a.03'>〔三〕　正義謂宦者為吏，主發遣宮人也．</line>
<line xml:id='KX2a0001_ZHSJ_49-1973a.04'>〔四〕　索隱音疋消反．</line>
<line xml:id='KX2a0001_ZHSJ_49-1973a.05'>　　竇皇后親蚤卒，葬觀津．〔一〕於是薄太后乃詔有司，追尊竇后父為安成侯，母曰安成夫</line>
<line xml:id='KX2a0001_ZHSJ_49-1973a.06'>人．令清河置園邑二百家，長丞奉守，比靈文園法．</line>
<line xml:id='KX2a0001_ZHSJ_49-1973a.07'>〔一〕　索隱按：摯虞注決錄云「竇太后父少遭秦亂，隱身漁釣，墜泉而死．景帝立，太后遣使者填父所墜淵，起大墳</line>
<line xml:id='KX2a0001_ZHSJ_49-1973a.08'>　　　　於觀津城南，人閒號曰竇氏青山也」．</line>
<line xml:id='KX2a0001_ZHSJ_49-1973a.09'>　　竇皇后兄竇長君，〔一〕弟曰竇廣國，字少君．〔二〕少君年四五歲時，家貧，為人所略賣，其</line>
<line xml:id='KX2a0001_ZHSJ_49-1973a.10'>家不知其處．傳十餘家，至宜陽，為其主入山作炭，（<note>寒</note>）【暮】臥岸下百餘人，岸崩，盡壓殺</line>
<line xml:id='KX2a0001_ZHSJ_49-1973a.11'>臥者，少君獨得脫，不死．自卜數日當為侯，從其家之長安．〔三〕聞竇皇后新立，家在觀津，</line>
<line xml:id='KX2a0001_ZHSJ_49-1973a.12'>姓竇氏．廣國去時雖小，識其縣名及姓，又常與其姊採桑墮，用為符信，上書自陳．竇皇</line>
<line xml:id='KX2a0001_ZHSJ_49-1973a.13'>后言之於文帝，召見，問之，具言其故，果是．又復問他何以為驗？對曰：「姊去我西時，與</line>
<line xml:id='KX2a0001_ZHSJ_49-1973a.14'>我決於傳舍中，〔四〕丐沐沐我，〔五〕請食飯我，乃去．」於是竇后持之而泣，泣涕交橫下．侍</line>
<line xml:id='KX2a0001_ZHSJ_49-1973a.15'>御左右皆伏地泣，助皇后悲哀．乃厚賜田宅金錢，封公昆弟，家於長安．〔六〕</line>
</surface>
<surface xml:id='KX2a0001_ZHSJ_49-1974a-z'>
<pb ed='ZHSJ' n='49-1974a' xml:id='KX2a0001_ZHSJ_49-1974a'/><line xml:id='KX2a0001_ZHSJ_49-1974a.01'>〔一〕　索隱按：決錄云建字長君．</line>
<line xml:id='KX2a0001_ZHSJ_49-1974a.02'>〔二〕　正義括地志云：「竇少君墓在冀州武邑縣東南二十七里．」</line>
<line xml:id='KX2a0001_ZHSJ_49-1974a.03'>〔三〕　索隱謂從逐其宜陽之主人家，而皆往長安也．</line>
<line xml:id='KX2a0001_ZHSJ_49-1974a.04'>〔四〕　索隱決者，別也．傳音轉．傳舍謂郵亭傳置之舍．蓋竇后初入宮時，別其弟於傳舍之中也．</line>
<line xml:id='KX2a0001_ZHSJ_49-1974a.05'>〔五〕　索隱丐音蓋．丐者，乞也．沐，米潘也．謂后乞潘為弟沐．</line>
<line xml:id='KX2a0001_ZHSJ_49-1974a.06'>〔六〕　索隱按：公亦祖也，謂皇后同祖之昆弟，如竇嬰即皇后之兄子之比，亦得家於長安．故劉氏云「公昆弟謂廣國</line>
<line xml:id='KX2a0001_ZHSJ_49-1974a.07'>　　　　等」．</line>
<line xml:id='KX2a0001_ZHSJ_49-1974a.08'>　　絳侯､灌將軍等曰：「吾屬不死，命乃且縣此兩人．兩人所出微，不可不為擇師傅賓客，</line>
<line xml:id='KX2a0001_ZHSJ_49-1974a.09'>又復效呂氏大事也．」於是乃選長者士之有節行者與居．竇長君､少君由此為退讓君子，不</line>
<line xml:id='KX2a0001_ZHSJ_49-1974a.10'>敢以尊貴驕人．</line>
<line xml:id='KX2a0001_ZHSJ_49-1974a.11'>　　竇皇后病，失明．文帝幸邯鄲慎夫人､尹姬，皆毋子．孝文帝崩，孝景帝立，乃封廣國</line>
<line xml:id='KX2a0001_ZHSJ_49-1974a.12'>為章武侯．〔一〕長君前死，封其子彭祖為南皮侯．〔二〕吳楚反時，竇太后從昆弟子竇嬰，任俠</line>
<line xml:id='KX2a0001_ZHSJ_49-1974a.13'>自喜，將兵，以軍功為魏其侯．〔三〕竇氏凡三人為侯．</line>
<line xml:id='KX2a0001_ZHSJ_49-1974a.14'>〔一〕　索隱地理志縣名，屬勃海．　正義括地志云：「滄州魯城縣．」</line>
<line xml:id='KX2a0001_ZHSJ_49-1974a.15'>〔二〕　索隱地理志縣名，屬勃海．　正義括地志云：「故南皮城在滄州南皮縣北四里，漢南皮縣也．」</line>
<line xml:id='KX2a0001_ZHSJ_49-1974a.16'>〔三〕　索隱地理志縣名，屬琅邪．</line>
</surface>
<surface xml:id='KX2a0001_ZHSJ_49-1975a-z'>
<pb ed='ZHSJ' n='49-1975a' xml:id='KX2a0001_ZHSJ_49-1975a'/><line xml:id='KX2a0001_ZHSJ_49-1975a.01'>　　竇太后好黃帝､老子言，帝及太子諸竇不得不讀黃帝､老子，尊其術．</line>
<line xml:id='KX2a0001_ZHSJ_49-1975a.02'>　　竇太后後孝景帝六歲（建元六年）崩，〔一〕合葬霸陵．遺詔盡以東宮金錢財物賜長公主</line>
<line xml:id='KX2a0001_ZHSJ_49-1975a.03'>嫖．</line>
<line xml:id='KX2a0001_ZHSJ_49-1975a.04'>〔一〕　索隱是當武帝建元六年，此文是也．而漢書作「元光」，誤．</line>
<line xml:id='KX2a0001_ZHSJ_49-1975a.05'>　　王太后，〔一〕槐里人，〔二〕母曰臧兒．臧兒者，故燕王臧荼孫也．臧兒嫁為槐里王仲妻，</line>
<line xml:id='KX2a0001_ZHSJ_49-1975a.06'>生男曰信，與兩女．〔三〕而仲死，臧兒更嫁長陵田氏，生男蚡、勝．臧兒長女嫁為金王孫婦，</line>
<line xml:id='KX2a0001_ZHSJ_49-1975a.07'>生一女矣，而臧兒卜筮之，曰兩女皆當貴．因欲奇兩女，〔四〕乃奪金氏．金氏怒，不肯予決，</line>
<line xml:id='KX2a0001_ZHSJ_49-1975a.08'>乃內之太子宮．太子幸愛之，生三女一男．男方在身時，王美人夢日入其懷．以告太子，</line>
<line xml:id='KX2a0001_ZHSJ_49-1975a.09'>太子曰：「此貴徵也．」未生而孝文帝崩，孝景帝即位，王夫人生男．〔五〕</line>
<line xml:id='KX2a0001_ZHSJ_49-1975a.10'>〔一〕　索隱按：皇甫謐云名娡．音志．</line>
<line xml:id='KX2a0001_ZHSJ_49-1975a.11'>〔二〕　索隱按：地理志右扶風槐里，本名廢丘．　正義括地志云：「犬丘故城一名槐里，亦曰廢丘，城在雍州始平</line>
<line xml:id='KX2a0001_ZHSJ_49-1975a.12'>　　　　縣東南十里也．」</line>
<line xml:id='KX2a0001_ZHSJ_49-1975a.13'>〔三〕　索隱即后及兒姁也．</line>
<line xml:id='KX2a0001_ZHSJ_49-1975a.14'>〔四〕　索隱奇者，異之也．漢書作「倚」．倚者，依也．</line>
</surface>
<surface xml:id='KX2a0001_ZHSJ_49-1976a-z'>
<pb ed='ZHSJ' n='49-1976a' xml:id='KX2a0001_ZHSJ_49-1976a'/><line xml:id='KX2a0001_ZHSJ_49-1976a.01'>〔五〕　索隱即武帝也．漢武故事云「帝以乙酉年七月七月日生於猗蘭殿」．</line>
<line xml:id='KX2a0001_ZHSJ_49-1976a.02'>　　先是臧兒又入其少女兒姁，〔一〕兒姁生四男．〔二〕</line>
<line xml:id='KX2a0001_ZHSJ_49-1976a.03'>〔一〕　索隱況羽反．</line>
<line xml:id='KX2a0001_ZHSJ_49-1976a.04'>〔二〕　索隱謂廣川王越､膠東王寄､清河王乘､常山王舜也．</line>
<line xml:id='KX2a0001_ZHSJ_49-1976a.05'>　　景帝為太子時，薄太后以薄氏女為󺡮．及景帝立，立󺡮曰薄皇后．皇后毋子，毋寵．</line>
<line xml:id='KX2a0001_ZHSJ_49-1976a.06'>薄太后崩，廢薄皇后．</line>
<line xml:id='KX2a0001_ZHSJ_49-1976a.07'>　　景帝長男榮，其母栗姬．栗姬，齊人也．立榮為太子．長公主嫖有女，欲予為󺡮．栗</line>
<line xml:id='KX2a0001_ZHSJ_49-1976a.08'>姬妒，而景帝諸美人皆因長公主見景帝，得貴幸，皆過栗姬，〔一〕栗姬日怨怒，謝長公主，不</line>
<line xml:id='KX2a0001_ZHSJ_49-1976a.09'>許．長公主欲予王夫人，王夫人許之．長公主怒，而日讒栗姬短於景帝曰：「栗姬與諸貴夫</line>
<line xml:id='KX2a0001_ZHSJ_49-1976a.10'>人幸姬會，常使侍者祝唾其背，挾邪媚道．」景帝以故望之．〔二〕</line>
<line xml:id='KX2a0001_ZHSJ_49-1976a.11'>〔一〕　索隱過音戈．謂踰之．</line>
<line xml:id='KX2a0001_ZHSJ_49-1976a.12'>〔二〕　索隱望猶責望，謂恨之也．</line>
<line xml:id='KX2a0001_ZHSJ_49-1976a.13'>　　景帝嘗體不安，心不樂，屬諸子為王者於栗姬，曰：「百歲後，善視之．」栗姬怒，不肯</line>
<line xml:id='KX2a0001_ZHSJ_49-1976a.14'>應，言不遜．景帝恚，心嗛之而未發也．〔一〕</line>
<line xml:id='KX2a0001_ZHSJ_49-1976a.15'>〔一〕　索隱嗛音銜．銜謂恨也．</line>
</surface>
<surface xml:id='KX2a0001_ZHSJ_49-1977a-z'>
<pb ed='ZHSJ' n='49-1977a' xml:id='KX2a0001_ZHSJ_49-1977a'/><line xml:id='KX2a0001_ZHSJ_49-1977a.01'>　　長公主日譽王夫人男之美，景帝亦賢之，又有曩者所夢日符，計未有所定．王夫人知</line>
<line xml:id='KX2a0001_ZHSJ_49-1977a.02'>帝望栗姬，因怒未解，陰使人趣大臣立栗姬為皇后．大行奏事〔一〕畢，曰：「『子以母貴，母</line>
<line xml:id='KX2a0001_ZHSJ_49-1977a.03'>以子貴』，〔二〕今太子母無號，宜立為皇后．」景帝怒曰：「是而所宜言邪！」遂案誅大行，而</line>
<line xml:id='KX2a0001_ZHSJ_49-1977a.04'>廢太子為臨江王．栗姬愈恚恨，不得見，以憂死．卒立王夫人為皇后，其男為太子，封皇后</line>
<line xml:id='KX2a0001_ZHSJ_49-1977a.05'>兄信為蓋侯．〔三〕</line>
<line xml:id='KX2a0001_ZHSJ_49-1977a.06'>〔一〕　索隱大行，禮官．行音衡．</line>
<line xml:id='KX2a0001_ZHSJ_49-1977a.07'>〔二〕　索隱此皆公羊傳文．</line>
<line xml:id='KX2a0001_ZHSJ_49-1977a.08'>〔三〕　索隱地理志蓋縣屬太山．</line>
<line xml:id='KX2a0001_ZHSJ_49-1977a.09'>　　景帝崩，太子襲號為皇帝．尊皇太后母臧兒為平原君．〔一〕封田蚡為武安侯，〔二〕勝為</line>
<line xml:id='KX2a0001_ZHSJ_49-1977a.10'>周陽侯．〔三〕</line>
<line xml:id='KX2a0001_ZHSJ_49-1977a.11'>〔一〕　正義德州縣也．</line>
<line xml:id='KX2a0001_ZHSJ_49-1977a.12'>〔二〕　索隱地理志縣名，屬魏郡．　正義括地志云：「武安故城在洛州武安縣西南七里，六國時趙邑，漢武安縣城</line>
<line xml:id='KX2a0001_ZHSJ_49-1977a.13'>　　　　也．」</line>
<line xml:id='KX2a0001_ZHSJ_49-1977a.14'>〔三〕　索隱地理志縣名，屬上郡．　正義括地志云：「周陽故城在絳州聞喜縣東二十九里也．」</line>
<line xml:id='KX2a0001_ZHSJ_49-1977a.15'>　　景帝十三男，一男為帝，十二男皆為王．而兒姁早卒，其四子皆為王．王太后長女號</line>
</surface>
<surface xml:id='KX2a0001_ZHSJ_49-1978a-z'>
<pb ed='ZHSJ' n='49-1978a' xml:id='KX2a0001_ZHSJ_49-1978a'/><line xml:id='KX2a0001_ZHSJ_49-1978a.01'>日平陽公主，〔一〕次為南宮公主，〔二〕次為林慮公主．〔三〕</line>
<line xml:id='KX2a0001_ZHSJ_49-1978a.02'>〔一〕　正義括地志云：「平陽故城即晉州城西面，今平陽故城東面也．城記云堯築也．」</line>
<line xml:id='KX2a0001_ZHSJ_49-1978a.03'>〔二〕　正義南宮，冀州縣也．</line>
<line xml:id='KX2a0001_ZHSJ_49-1978a.04'>〔三〕　索隱縣名，屬河內．本名隆慮，避殤帝諱，改名林慮．慮音廬．　　正義林慮，相州縣也．</line>
<line xml:id='KX2a0001_ZHSJ_49-1978a.05'>　　蓋侯信好酒．田蚡､勝貪，巧於文辭．王仲蚤死，葬槐里，追尊為共侯，置園邑二百家．</line>
<line xml:id='KX2a0001_ZHSJ_49-1978a.06'>及平原君卒，從田氏葬長陵，置園比共侯園．而王太后後孝景帝十六歲，以元朔四年崩，合</line>
<line xml:id='KX2a0001_ZHSJ_49-1978a.07'>葬陽陵．〔一〕王太后家凡三人為侯．</line>
<line xml:id='KX2a0001_ZHSJ_49-1978a.08'>〔一〕　正義括地志云：「陽陵在雍州咸陽縣東四十里．」</line>
<line xml:id='KX2a0001_ZHSJ_49-1978a.09'>　　衞皇后字子夫，生微矣．蓋其家號曰衞氏，〔一〕出平陽侯邑．〔二〕子夫為平陽主謳者．武</line>
<line xml:id='KX2a0001_ZHSJ_49-1978a.10'>帝初即位，數歲無子．平陽主求諸良家子女十餘人，飾置家．武帝祓〔三〕霸上還，因過平</line>
<line xml:id='KX2a0001_ZHSJ_49-1978a.11'>陽主．主見所侍美人．上弗說．既飲，謳者進，上望見，獨說衞子夫．是日，武帝起更衣，子</line>
<line xml:id='KX2a0001_ZHSJ_49-1978a.12'>夫侍尚衣軒中，得幸．〔四〕上還坐，驩甚．賜平陽主金千斤．主因奏子夫奉送入宮．子夫上</line>
<line xml:id='KX2a0001_ZHSJ_49-1978a.13'>車，平陽主拊其背曰：「行矣，彊飯，勉之！即貴，無相忘．」入宮歲餘，竟不復幸．武帝擇</line>
<line xml:id='KX2a0001_ZHSJ_49-1978a.14'>宮人不中用者，斥出歸之．衞子夫得見，涕泣請出．上憐之，復幸，遂有身，尊寵日隆．召</line>
</surface>
<surface xml:id='KX2a0001_ZHSJ_49-1979a-z'>
<pb ed='ZHSJ' n='49-1979a' xml:id='KX2a0001_ZHSJ_49-1979a'/><line xml:id='KX2a0001_ZHSJ_49-1979a.01'>　　其兄衞長君弟青為侍中．而子夫後大幸，有寵，凡生三女〔五〕一男．男名據．〔六〕</line>
<line xml:id='KX2a0001_ZHSJ_49-1979a.02'>〔一〕　正義衞青傳云：「父鄭季為吏，給事平陽侯家，與侯妾衞媼通，生青，故冒衞氏．」</line>
<line xml:id='KX2a0001_ZHSJ_49-1979a.03'>〔二〕　集解徐廣曰：「平陽侯曹壽尚平陽公主．」</line>
<line xml:id='KX2a0001_ZHSJ_49-1979a.04'>〔三〕　集解徐廣曰：「三月上巳，臨水祓除謂之禊．呂后本紀亦云『三月祓還過軹道』．蓋與『游』字相似，故或定之</line>
<line xml:id='KX2a0001_ZHSJ_49-1979a.05'>　　　　也．」　索隱蘇林音廢，今亦音拂，謂祓禊之，游水自潔，故曰祓除．</line>
<line xml:id='KX2a0001_ZHSJ_49-1979a.06'>〔四〕　正義尚，主也．於主衣車中得幸也．</line>
<line xml:id='KX2a0001_ZHSJ_49-1979a.07'>〔五〕　索隱按：謂諸邑､石邑及衞長公主後封當利公主是．</line>
<line xml:id='KX2a0001_ZHSJ_49-1979a.08'>〔六〕　索隱即戾太子也．</line>
<line xml:id='KX2a0001_ZHSJ_49-1979a.09'>　　初，上為太子時，娶長公主女為妃．立為帝，妃立為皇后，姓陳氏，〔一〕無子．上之得為</line>
<line xml:id='KX2a0001_ZHSJ_49-1979a.10'>嗣，大長公主有力焉，〔二〕以故陳皇后驕貴．聞衞子夫大幸，恚，幾死者數矣．上愈怒．陳</line>
<line xml:id='KX2a0001_ZHSJ_49-1979a.11'>皇后挾婦人媚道，其事頗覺，於是廢陳皇后，〔三〕而立衞子夫為皇后．</line>
<line xml:id='KX2a0001_ZHSJ_49-1979a.12'>〔一〕　索隱漢武故事云「后名阿嬌」即長公主嫖女也．曾祖父嬰，堂邑侯，傳至父午，尚長公主，生后．</line>
<line xml:id='KX2a0001_ZHSJ_49-1979a.13'>〔二〕　集解徐廣曰：「即景帝姊嫖也．」</line>
<line xml:id='KX2a0001_ZHSJ_49-1979a.14'>〔三〕　索隱按：漢書云「女子楚服等坐為皇后咒詛，大逆無道，相連誅者三百人」，乃廢后居長門宮．故司馬相如賦</line>
<line xml:id='KX2a0001_ZHSJ_49-1979a.15'>　　　　云「陳皇后別在長門宮，怨悶悲思，奉黃金百斤為相如取酒，乃為作頌以奏，皇后復親幸」．作頌信有之也，復親</line>
<line xml:id='KX2a0001_ZHSJ_49-1979a.16'>　　　　幸之恐非實也．</line>
</surface>
<surface xml:id='KX2a0001_ZHSJ_49-1980a-z'>
<pb ed='ZHSJ' n='49-1980a' xml:id='KX2a0001_ZHSJ_49-1980a'/><line xml:id='KX2a0001_ZHSJ_49-1980a.01'>　　陳皇后母大長公主，景帝姊也，數讓武帝姊平陽公主曰：「帝非我不得立，已而[⿱𠫓廾]捐吾</line>
<line xml:id='KX2a0001_ZHSJ_49-1980a.02'>女，壹何不自喜而倍本乎！」平陽公主曰：「用無子故廢耳．」陳皇后求子，與醫錢凡九千</line>
<line xml:id='KX2a0001_ZHSJ_49-1980a.03'>萬，然竟無子．</line>
<line xml:id='KX2a0001_ZHSJ_49-1980a.04'>　　衞子夫已立為皇后，先是衞長君死，乃以衞青為將軍，擊胡有功，封為長平侯．〔一〕青</line>
<line xml:id='KX2a0001_ZHSJ_49-1980a.05'>三子在襁褓中，皆封為列侯．及衞皇后所謂姊衞少兒，少兒生子霍去病，以軍功封冠軍</line>
<line xml:id='KX2a0001_ZHSJ_49-1980a.06'>侯，〔二〕號驃騎將軍．青號大將軍．立衞皇后子據為太子．衞氏枝屬以軍功起家，五人為侯．</line>
<line xml:id='KX2a0001_ZHSJ_49-1980a.07'>〔一〕　索隱地理志縣名，屬汝南．</line>
<line xml:id='KX2a0001_ZHSJ_49-1980a.08'>〔二〕　索隱子夫姊少兒之子去病封也．地理志冠軍屬河陽．</line>
<line xml:id='KX2a0001_ZHSJ_49-1980a.09'>　　及衞后色衰，趙之王夫人〔一〕幸，有子，為齊王．</line>
<line xml:id='KX2a0001_ZHSJ_49-1980a.10'>〔一〕　索隱生齊王閎．</line>
<line xml:id='KX2a0001_ZHSJ_49-1980a.11'>　　王夫人蚤卒．而中山李夫人〔一〕有寵，有男一人，為昌邑王．〔二〕</line>
<line xml:id='KX2a0001_ZHSJ_49-1980a.12'>〔一〕　索隱生昌邑哀王髆．</line>
<line xml:id='KX2a0001_ZHSJ_49-1980a.13'>〔二〕　正義名賀．</line>
<line xml:id='KX2a0001_ZHSJ_49-1980a.14'>　　李夫人蚤卒，〔一〕其兄李延年以音幸，號協律．協律者，故倡也．兄弟皆坐姦，族．是</line>
<line xml:id='KX2a0001_ZHSJ_49-1980a.15'>時其長兄廣利為貳師將軍，伐大宛，不及誅，還，而上既夷李氏，後憐其家，乃封為海西</line>
</surface>
<surface xml:id='KX2a0001_ZHSJ_49-1981a-z'>
<pb ed='ZHSJ' n='49-1981a' xml:id='KX2a0001_ZHSJ_49-1981a'/><line xml:id='KX2a0001_ZHSJ_49-1981a.01'>侯．〔二〕</line>
<line xml:id='KX2a0001_ZHSJ_49-1981a.02'>〔一〕　索隱李延年之女弟．漢書云「帝悼之，李少翁致其形，帝為作賦」．此史記以為王夫人最寵，武帝悼惜．新論</line>
<line xml:id='KX2a0001_ZHSJ_49-1981a.03'>　　　　亦同史記為王夫人．</line>
<line xml:id='KX2a0001_ZHSJ_49-1981a.04'>〔二〕　正義漢武帝令李廣利征大宛，國近西海，故號海西侯也．</line>
<line xml:id='KX2a0001_ZHSJ_49-1981a.05'>　　他姬子二人為燕王､廣陵王．〔一〕其母無寵，以憂死．</line>
<line xml:id='KX2a0001_ZHSJ_49-1981a.06'>〔一〕　索隱漢書云李姬生廣陵王胥､燕王旦也．</line>
<line xml:id='KX2a0001_ZHSJ_49-1981a.07'>　　及李夫人卒，則有尹婕妤之屬，更有寵．然皆以倡見，非王侯有土之士女，不可以配人</line>
<line xml:id='KX2a0001_ZHSJ_49-1981a.08'>主也．</line>
<line xml:id='KX2a0001_ZHSJ_49-1981a.09'>　　　　褚先生曰：〔一〕臣為郎時，問習漢家故事者鍾離生．曰：王太后在民閒時所生（<note>子</note>）</line>
<line xml:id='KX2a0001_ZHSJ_49-1981a.10'>　　【一】女者，〔二〕父為金王孫．王孫已死，景帝崩後，武帝已立，王太后獨在．而韓王孫名</line>
<line xml:id='KX2a0001_ZHSJ_49-1981a.11'>　　嫣素得幸武帝，承閒白言太后有女在長陵也．武帝曰：「何不蚤言！」乃使使往先視</line>
<line xml:id='KX2a0001_ZHSJ_49-1981a.12'>　　之，在其家．武帝乃自往迎取之．蹕道，先驅旄騎出橫城門，〔三〕乘輿馳至長陵．當小</line>
<line xml:id='KX2a0001_ZHSJ_49-1981a.13'>　　市西入里，里門閉，暴開門，乘輿直入此里，通至金氏門外止，使武騎圍其宅，為其亡</line>
<line xml:id='KX2a0001_ZHSJ_49-1981a.14'>　　走，身自往取不得也．即使左右羣臣入呼求之．家人驚恐，女亡匿內中牀下．扶持出</line>
</surface>
<surface xml:id='KX2a0001_ZHSJ_49-1982a-z'>
<pb ed='ZHSJ' n='49-1982a' xml:id='KX2a0001_ZHSJ_49-1982a'/><line xml:id='KX2a0001_ZHSJ_49-1982a.01'>　　門，令拜謁．武帝下車泣曰：「嚄！〔四〕大姊，何藏之深也！」詔副車載之，迴車馳還，而</line>
<line xml:id='KX2a0001_ZHSJ_49-1982a.02'>　　直入長樂宮．行詔門著引籍，〔五〕通到謁太后．太后曰：「帝倦矣，何從來？」帝曰：「今</line>
<line xml:id='KX2a0001_ZHSJ_49-1982a.03'>　　者至長陵得臣姊，與俱來．」顧曰：「謁太后！」太后曰：「女某邪？」曰：「是也．」太</line>
<line xml:id='KX2a0001_ZHSJ_49-1982a.04'>　　后為下泣，女亦伏地泣．武帝奉酒前為壽，奉錢千萬，奴婢三百人，公田百頃，甲第，以</line>
<line xml:id='KX2a0001_ZHSJ_49-1982a.05'>　　賜姊．太后謝曰：「為帝費焉．」於是召平陽主､南宮主､林慮主三人俱來謁見姊，因號</line>
<line xml:id='KX2a0001_ZHSJ_49-1982a.06'>　　曰脩成君．有子男一人，女一人．男號為脩成子仲，〔六〕女為諸侯王王后．〔七〕此二子</line>
<line xml:id='KX2a0001_ZHSJ_49-1982a.07'>　　非劉氏，以故太后憐之．脩成子仲驕恣，陵折吏民，皆患苦之．</line>
<line xml:id='KX2a0001_ZHSJ_49-1982a.08'>〔一〕　正義疑此元成之閒褚少孫續之也．</line>
<line xml:id='KX2a0001_ZHSJ_49-1982a.09'>〔二〕　集解徐廣曰：「名俗．」　正義按：後封修成君者．</line>
<line xml:id='KX2a0001_ZHSJ_49-1982a.10'>〔三〕　集解如淳曰：「橫音光．三輔黃圖云北面西頭門．」　正義括地志云：「渭橋本名橫橋，架渭水上，在雍州咸陽</line>
<line xml:id='KX2a0001_ZHSJ_49-1982a.11'>　　　　縣東南二十二里．」按：此橋對門也．</line>
<line xml:id='KX2a0001_ZHSJ_49-1982a.12'>〔四〕　索隱烏百反．蓋驚怪之辭耳．　正義嚄，嘖，失聲驚󺡰貌也．</line>
<line xml:id='KX2a0001_ZHSJ_49-1982a.13'>〔五〕　正義武帝道上詔令通名狀於門使，引入至太后所．</line>
<line xml:id='KX2a0001_ZHSJ_49-1982a.14'>〔六〕　索隱金氏甥，修成君之子也．而名仲者，又與大外祖王氏同字，恐非也．</line>
<line xml:id='KX2a0001_ZHSJ_49-1982a.15'>〔七〕　集解徐廣曰：「嫁為淮南王安太子󺡮也．」</line>
</surface>
<surface xml:id='KX2a0001_ZHSJ_49-1983a-z'>
<pb ed='ZHSJ' n='49-1983a' xml:id='KX2a0001_ZHSJ_49-1983a'/><line xml:id='KX2a0001_ZHSJ_49-1983a.01'>　　　　衞子夫立為皇后，后弟衞青字仲卿，以大將軍封為長平侯．四子，長子伉為侯世</line>
<line xml:id='KX2a0001_ZHSJ_49-1983a.02'>　　子，侯世子常侍中，貴幸．其三弟皆封為侯，各千三百戶，一曰陰安侯，〔一〕二曰發干</line>
<line xml:id='KX2a0001_ZHSJ_49-1983a.03'>　　侯，〔二〕三曰宜春侯，〔三〕貴震天下．天下歌之曰：「生男無喜，生女無怒，獨不見衞子夫</line>
<line xml:id='KX2a0001_ZHSJ_49-1983a.04'>　　霸天下！」</line>
<line xml:id='KX2a0001_ZHSJ_49-1983a.05'>〔一〕　索隱名不疑．地理志縣名，屬魏郡．　正義括地志云：「陰安故城魏州頓丘縣北六十里也．」</line>
<line xml:id='KX2a0001_ZHSJ_49-1983a.06'>〔二〕　索隱名登．地理志縣名，屬東郡．　正義括地志云：「發干故城在博州堂邑縣西南二十三里．」</line>
<line xml:id='KX2a0001_ZHSJ_49-1983a.07'>〔三〕　索隱名伉．地理志宜春，縣名，屬汝南．　正義括地志云：「宜春故城在豫州汝陽縣西六十七里．」</line>
<line xml:id='KX2a0001_ZHSJ_49-1983a.08'>　　　　是時平陽主寡居，當用列侯尚主．主與左右議長安中列侯可為夫者，皆言大將軍</line>
<line xml:id='KX2a0001_ZHSJ_49-1983a.09'>　　可．主笑曰：「此出吾家，常使令騎從我出入耳，柰何用為夫乎？」左右侍御者曰：「今</line>
<line xml:id='KX2a0001_ZHSJ_49-1983a.10'>　　大將軍姊為皇后，三子為侯，富貴振動天下，主何以易之乎？」於是主乃許之．言之</line>
<line xml:id='KX2a0001_ZHSJ_49-1983a.11'>　　皇后，令白之武帝，乃詔衞將軍尚平陽公主焉．</line>
<line xml:id='KX2a0001_ZHSJ_49-1983a.12'>　　　　褚先生曰：丈夫龍變．傳曰：「蛇化為龍，不變其文；家化為國，不變其姓．」丈夫</line>
<line xml:id='KX2a0001_ZHSJ_49-1983a.13'>　　當時富貴，百惡滅除，光耀榮華，貧賤之時何足累之哉！</line>
<line xml:id='KX2a0001_ZHSJ_49-1983a.14'>　　　　武帝時，幸夫人尹婕妤．〔一〕邢夫人號娙娥，〔二〕衆人謂之「娙何」．娙何秩比中二</line>
</surface>
<surface xml:id='KX2a0001_ZHSJ_49-1984a-z'>
<pb ed='ZHSJ' n='49-1984a' xml:id='KX2a0001_ZHSJ_49-1984a'/><line xml:id='KX2a0001_ZHSJ_49-1984a.01'>　　千石，〔三〕容華秩比二千石，〔四〕婕妤秩比列侯．常從婕妤遷為皇后．</line>
<line xml:id='KX2a0001_ZHSJ_49-1984a.02'>〔一〕　索隱韋昭云「婕，承；妤，助也」．一云「美好也」．聲類云幸也，字亦從女．漢舊儀云「皇后為婕妤下輿，禮比</line>
<line xml:id='KX2a0001_ZHSJ_49-1984a.03'>　　　　丞相也」．</line>
<line xml:id='KX2a0001_ZHSJ_49-1984a.04'>〔二〕　索隱服虔云「娙音近妍」．徐廣音五耕反．鄒誕生音莖．字林音五經反．說文云「娙，長也，好也」．許慎云</line>
<line xml:id='KX2a0001_ZHSJ_49-1984a.05'>　　　　「秦晉之閒謂好為娙」．又方言曰「美貌謂之娥」．漢舊儀云「娙娥秩比將軍､御史大夫」．</line>
<line xml:id='KX2a0001_ZHSJ_49-1984a.06'>〔三〕　索隱按：崔浩云「中猶滿也．漢制九卿已上秩一歲滿二千斛」．又漢官儀云「中二千石俸月百八十斛」．</line>
<line xml:id='KX2a0001_ZHSJ_49-1984a.07'>〔四〕　索隱按：二千石是郡守之秩．漢官儀云「其俸月百二十斛」．又有真二千石者，如淳云「諸侯王相在郡守上，</line>
<line xml:id='KX2a0001_ZHSJ_49-1984a.08'>　　　　秩真二千石」．漢律真二千石俸月二萬．按是二萬斗也，則二萬斗亦是二千石也．崔浩云「列卿已上秩石皆正</line>
<line xml:id='KX2a0001_ZHSJ_49-1984a.09'>　　　　二千石」．按此則是真二千石也．其云中二千石，亦不滿二千，蓋千八九百耳．此崔氏之說，今兼引而解之．</line>
<line xml:id='KX2a0001_ZHSJ_49-1984a.10'>　　　　尹夫人與邢夫人同時並幸，有詔不得相見．尹夫人自請武帝，願望見邢夫人，帝</line>
<line xml:id='KX2a0001_ZHSJ_49-1984a.11'>　　許之．即令他夫人飾，從御者數十人，為邢夫人來前．尹夫人前見之，曰：「此非邢夫</line>
<line xml:id='KX2a0001_ZHSJ_49-1984a.12'>　　人身也．」帝曰：「何以言之？」對曰：「視其身貌形狀，不足以當人主矣．」於是帝乃</line>
<line xml:id='KX2a0001_ZHSJ_49-1984a.13'>　　詔使邢夫人衣故衣，獨身來前．尹夫人望見之，曰：「此真是也．」於是乃低頭俛而泣，</line>
<line xml:id='KX2a0001_ZHSJ_49-1984a.14'>　　自痛其不如也．諺曰：「美女入室，惡女之仇．」</line>
<line xml:id='KX2a0001_ZHSJ_49-1984a.15'>　　　　褚先生曰：浴不必江海，要之去垢；馬不必騏驥，要之善走；士不必賢世，要之知</line>
<line xml:id='KX2a0001_ZHSJ_49-1984a.16'>　　道；女不必貴種，要之貞好．傳曰：「女無美惡，入室見妒；士無賢不肖，入朝見嫉．」</line>
</surface>
<surface xml:id='KX2a0001_ZHSJ_49-1985a-z'>
<pb ed='ZHSJ' n='49-1985a' xml:id='KX2a0001_ZHSJ_49-1985a'/><line xml:id='KX2a0001_ZHSJ_49-1985a.01'>　　美女者，惡女之仇．豈不然哉！</line>
<line xml:id='KX2a0001_ZHSJ_49-1985a.02'>　　　　鉤弋夫人〔一〕姓趙氏，〔二〕河閒人也．得幸武帝，生子一人，昭帝是也．武帝年七</line>
<line xml:id='KX2a0001_ZHSJ_49-1985a.03'>　　十，乃生昭帝．昭帝立時，年五歲耳．〔三〕</line>
<line xml:id='KX2a0001_ZHSJ_49-1985a.04'>〔一〕　索隱按：夫人姓趙，河閒人．漢書云「武帝過河閒，望氣者言此有奇女，天子乃使使召之．女兩手皆拳，上自</line>
<line xml:id='KX2a0001_ZHSJ_49-1985a.05'>　　　　披之，手即時伸．由是幸，號曰拳夫人．後居鉤弋宮，號曰鉤弋夫人」．列仙傳云「發手得一玉鉤，故號焉」．漢</line>
<line xml:id='KX2a0001_ZHSJ_49-1985a.06'>　　　　武故事云「宮在直城門南」．廟記云「宮有千門萬戶，不可記名也」．　正義括地志云：「鉤弋宮在長安城中，門</line>
<line xml:id='KX2a0001_ZHSJ_49-1985a.07'>　　　　名堯母門也．」</line>
<line xml:id='KX2a0001_ZHSJ_49-1985a.08'>〔二〕　索隱按漢書，昭帝即位，追尊太后父趙父為順成侯．</line>
<line xml:id='KX2a0001_ZHSJ_49-1985a.09'>〔三〕　集解徐廣曰：「武帝崩年正七十，昭帝年八歲耳．」　索隱按：徐廣依漢書，以武帝年七十崩，崩時昭帝年八</line>
<line xml:id='KX2a0001_ZHSJ_49-1985a.10'>　　　　歲．此褚先生之記．漢書云「元始三年，昭帝生」，誤也．按：元始當為太始．</line>
<line xml:id='KX2a0001_ZHSJ_49-1985a.11'>　　　　衞太子廢後，未復立太子．而燕王旦上書，願歸國入宿衞．武帝怒，立斬其使者</line>
<line xml:id='KX2a0001_ZHSJ_49-1985a.12'>　　於北闕．</line>
<line xml:id='KX2a0001_ZHSJ_49-1985a.13'>　　　　上居甘泉宮，召畫工圖畫周公負成王也．於是左右羣臣知武帝意欲立少子也．後</line>
<line xml:id='KX2a0001_ZHSJ_49-1985a.14'>　　數日，帝譴責鉤弋夫人．夫人脫簪珥叩頭．帝曰：「引持去，送掖庭獄！」夫人還顧，</line>
</surface>
<surface xml:id='KX2a0001_ZHSJ_49-1986a-z'>
<pb ed='ZHSJ' n='49-1986a' xml:id='KX2a0001_ZHSJ_49-1986a'/><line xml:id='KX2a0001_ZHSJ_49-1986a.01'>　　帝曰：「趣行，女不得活！」夫人死雲陽宮．〔一〕時暴風揚塵，百姓感傷．使者夜持棺往</line>
<line xml:id='KX2a0001_ZHSJ_49-1986a.02'>　　葬之，〔二〕封識其處．</line>
<line xml:id='KX2a0001_ZHSJ_49-1986a.03'>〔一〕　索隱按：三輔故事云「葬甘泉宮南．後昭帝起雲陵，邑三千戶」．漢武故事云「既殯，香聞十里，上疑非常人，</line>
<line xml:id='KX2a0001_ZHSJ_49-1986a.04'>　　　　發棺視之，無尸，衣履存焉」．　正義括地志云：「雲陽宮，秦之甘泉宮，在雍州雲陽縣西北八十里．秦始皇作甘</line>
<line xml:id='KX2a0001_ZHSJ_49-1986a.05'>　　　　泉宮，去長安三百里，黃帝以來祭圜丘處也．」</line>
<line xml:id='KX2a0001_ZHSJ_49-1986a.06'>〔二〕　正義括地志云：「雲陽陵，漢鉤弋夫人陵也，在雲陽縣西北五十八里．孝武帝鉤弋趙婕妤，昭帝之母，齊人，姓</line>
<line xml:id='KX2a0001_ZHSJ_49-1986a.07'>　　　　趙．少好清靜，六年臥病，右手捲，飲食少．望氣者云『東北有貴人』，推而得之．召到，姿色甚佳．武帝持其手</line>
<line xml:id='KX2a0001_ZHSJ_49-1986a.08'>　　　　伸之，得玉鉤，後生昭帝．武帝末年殺夫人，殯之而尸香一日．昭帝更葬之，棺但存絲履也．宮記云『武帝思</line>
<line xml:id='KX2a0001_ZHSJ_49-1986a.09'>　　　　之，為起通靈臺於甘泉，常有一青鳥集臺上往來，至宣帝時乃止』．」</line>
<line xml:id='KX2a0001_ZHSJ_49-1986a.10'>　　　　其後帝閑居，問左右曰：「人言云何？」左右對曰：「人言且立其子，何去其母乎？」</line>
<line xml:id='KX2a0001_ZHSJ_49-1986a.11'>　　帝曰：「然．是非兒曹愚人所知也．往古國家所以亂也，由主少母壯也．女主獨居驕</line>
<line xml:id='KX2a0001_ZHSJ_49-1986a.12'>　　蹇，淫亂自恣，莫能禁也．女不聞呂后邪？」故諸為武帝生子者，無男女，其母無不譴</line>
<line xml:id='KX2a0001_ZHSJ_49-1986a.13'>　　死，豈可謂非賢聖哉！昭然遠見，為後世計慮，固非淺聞愚儒之所及也．謚為「武」，豈</line>
<line xml:id='KX2a0001_ZHSJ_49-1986a.14'>　　虛哉！</line>
<line xml:id='KX2a0001_ZHSJ_49-1986a.15'>【索隱述贊】禮貴夫婦，易乾坤．配陽成化，比月居尊．河洲降淑，天曜垂軒．德著任､姒，慶流娀､</line>
<line xml:id='KX2a0001_ZHSJ_49-1986a.16'>嫄．逮我炎曆，斯道克存．呂權大寶，竇喜玄言．自茲已降，立嬖以恩．內無常主，後嗣不繁．</line>
</surface>
</surfaceGrp>
