<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_003'>
<surface type='dummy'></surface>
<surface xml:id='SHIJI_ZHSJ_3-0091a-z'>
<pb ed='ZHSJ' n='3-0091a' xml:id='SHIJI_ZHSJ_3-0091a'/><line xml:id='SHIJI_ZHSJ_3-0091a.01'>史記卷三</line>
<line xml:id='SHIJI_ZHSJ_3-0091a.02'>　　殷本紀第三</line>
<line xml:id='SHIJI_ZHSJ_3-0091a.03'>　　殷契，〔一〕母曰簡狄，〔二〕有娀氏之女，〔三〕為帝嚳次妃．三人行浴，見玄鳥墮其卵，簡狄</line>
<line xml:id='SHIJI_ZHSJ_3-0091a.04'>取吞之，因孕生契．〔四〕契長而佐禹治水有功．帝舜乃命契曰：「百姓不親，五品不訓，汝為</line>
<line xml:id='SHIJI_ZHSJ_3-0091a.05'>司徒而敬敷五教，五教在寬．」封于商，〔五〕賜姓子氏．〔六〕契興於唐､虞､大禹之際，功業著</line>
<line xml:id='SHIJI_ZHSJ_3-0091a.06'>於百姓，百姓以平．</line>
<line xml:id='SHIJI_ZHSJ_3-0091a.07'>〔一〕　索隱契始封商，其後裔盤庚遷殷，殷在鄴南，遂為天下號．契是殷家始祖，故言殷契．　正義括地志云：「相</line>
<line xml:id='SHIJI_ZHSJ_3-0091a.08'>　　　　州安陽本盤庚所都，即北蒙，殷墟南去朝歌城百四十六里．竹書紀年云『盤庚自奄遷于北蒙，曰殷墟，南去鄴四</line>
<line xml:id='SHIJI_ZHSJ_3-0091a.09'>　　　　十里』，是舊鄴城西南三十里有洹水，南岸三里有安陽城，西有城名殷墟，所謂北蒙者也．」今按：洹水在相州北</line>
<line xml:id='SHIJI_ZHSJ_3-0091a.10'>　　　　四里，安陽城即相州外城也．</line>
<line xml:id='SHIJI_ZHSJ_3-0091a.11'>〔二〕　索隱舊本作「易」，易狄音同．又作「逷」，吐歷反．</line>
<line xml:id='SHIJI_ZHSJ_3-0091a.12'>〔三〕　集解淮南子曰：「有娀在不周之北．」　正義按：記云「桀敗於有娀之墟」，有娀當在蒲州也．</line>
<line xml:id='SHIJI_ZHSJ_3-0091a.13'>〔四〕　索隱譙周云：「契生堯代，舜始舉之，必非嚳子．以其父微，故不著名．其母娀氏女，與宗婦三人浴于川，玄鳥</line>
</surface>
<surface xml:id='SHIJI_ZHSJ_3-0092a-z'>
<pb ed='ZHSJ' n='3-0092a' xml:id='SHIJI_ZHSJ_3-0092a'/><line xml:id='SHIJI_ZHSJ_3-0092a.01'>　　　　遺卵，簡狄吞之，則簡狄非帝嚳次妃明也．」</line>
<line xml:id='SHIJI_ZHSJ_3-0092a.02'>〔五〕　集解鄭玄曰：「商國在太華之陽．」皇甫謐曰：「今上洛商是也．」　索隱堯封契於商，即詩商頌云「有娀方將，</line>
<line xml:id='SHIJI_ZHSJ_3-0092a.03'>　　　　帝立子生商」是也．　正義括地志云：「商州東八十里商洛縣，本商邑，古之商國，帝嚳之子所封也．」</line>
<line xml:id='SHIJI_ZHSJ_3-0092a.04'>〔六〕　集解禮緯曰：「祖以玄鳥生子也．」　正義括地志云：「故子城在渭州華城縣東北八十里，蓋子姓之別邑．」</line>
<line xml:id='SHIJI_ZHSJ_3-0092a.05'>　　契卒，子昭明立．昭明卒，子相土立．〔一〕相土卒，子昌若立．昌若卒，子曹圉立．〔二〕</line>
<line xml:id='SHIJI_ZHSJ_3-0092a.06'>曹圉卒，〔三〕子冥立．〔四〕冥卒，子振立．〔五〕振卒，子微立．〔六〕微卒，子報丁立．報丁卒，子報</line>
<line xml:id='SHIJI_ZHSJ_3-0092a.07'>乙立．報乙卒，子報丙立．報丙卒，子主壬立．主壬卒，子主癸立．主癸卒，子天乙立，是</line>
<line xml:id='SHIJI_ZHSJ_3-0092a.08'>為成湯．〔七〕</line>
<line xml:id='SHIJI_ZHSJ_3-0092a.09'>〔一〕　集解宋忠曰：「相土就契封於商．春秋左氏傳曰『閼伯居商丘，相土因之』．」　索隱相土佐夏，功著於商，詩</line>
<line xml:id='SHIJI_ZHSJ_3-0092a.10'>　　　　頌曰「相土烈烈，海外有截」是也．左傳曰「昔陶唐氏火正閼伯居商丘，相土因之」，是始封商也．　正義括地</line>
<line xml:id='SHIJI_ZHSJ_3-0092a.11'>　　　　志云：「宋州宋城縣古閼伯之墟，即商丘也，又云羿所封之地．」</line>
<line xml:id='SHIJI_ZHSJ_3-0092a.12'>〔二〕　索隱系本作「糧圉」也．</line>
<line xml:id='SHIJI_ZHSJ_3-0092a.13'>〔三〕　正義圉音語，出系本．</line>
<line xml:id='SHIJI_ZHSJ_3-0092a.14'>〔四〕　集解宋忠曰：「冥為司空，勤其官事，死於水中，殷人郊之．」　索隱禮記曰「冥勤其官而水死」，殷人祖契而郊</line>
<line xml:id='SHIJI_ZHSJ_3-0092a.15'>　　　　冥也．</line>
<line xml:id='SHIJI_ZHSJ_3-0092a.16'>〔五〕　索隱系本作「核」．</line>
</surface>
<surface xml:id='SHIJI_ZHSJ_3-0093a-z'>
<pb ed='ZHSJ' n='3-0093a' xml:id='SHIJI_ZHSJ_3-0093a'/><line xml:id='SHIJI_ZHSJ_3-0093a.01'>〔六〕　索隱皇甫謐云：「微字上甲，其母以甲日生故也．」商家生子，以日為名，蓋自微始．譙周以為死稱廟主曰「甲」</line>
<line xml:id='SHIJI_ZHSJ_3-0093a.02'>　　　　也．</line>
<line xml:id='SHIJI_ZHSJ_3-0093a.03'>〔七〕　集解張晏曰：「禹，湯，皆字也．二王去唐、虞之文，從高陽之質，故夏、殷之王皆以名為號．」謚法曰：「除虐去</line>
<line xml:id='SHIJI_ZHSJ_3-0093a.04'>　　　　殘曰湯．」　索隱湯名履，書曰「予小子履」是也．又稱天乙者，譙周云「夏、殷之禮，生稱王，死稱廟主，皆以帝</line>
<line xml:id='SHIJI_ZHSJ_3-0093a.05'>　　　　名配之．天亦帝也，殷人尊湯，故曰天乙」．從契至湯凡十四代，故國語曰「玄王勤商，十四代興」．玄王，契也．</line>
<line xml:id='SHIJI_ZHSJ_3-0093a.06'>　　成湯，自契至湯八遷．〔一〕湯始居亳，〔二〕從先王居，〔三〕作帝誥．〔四〕</line>
<line xml:id='SHIJI_ZHSJ_3-0093a.07'>〔一〕　集解孔安國曰：「十四世凡八徙國都．」</line>
<line xml:id='SHIJI_ZHSJ_3-0093a.08'>〔二〕　集解皇甫謐曰：「梁國穀熟為南亳，即湯都也．」　正義括地志云：「宋州穀熟縣西南三十五里南亳故城，即</line>
<line xml:id='SHIJI_ZHSJ_3-0093a.09'>　　　　南亳，湯都也．宋州北五十里大蒙城為景亳，湯所盟地，因景山為名．河南偃師為西亳，帝嚳及湯所都，盤庚亦</line>
<line xml:id='SHIJI_ZHSJ_3-0093a.10'>　　　　徙都之．」</line>
<line xml:id='SHIJI_ZHSJ_3-0093a.11'>〔三〕　集解孔安國曰：「契父帝嚳都亳，湯自商丘遷焉，故曰『從先王居』．」　正義按：亳，偃師城也．商丘，宋州也．</line>
<line xml:id='SHIJI_ZHSJ_3-0093a.12'>　　　　湯即位，都南亳，後徙西亳也．括地志云：「亳邑故城在洛州偃師縣西十四里，本帝嚳之墟，商湯之都也．」</line>
<line xml:id='SHIJI_ZHSJ_3-0093a.13'>〔四〕　索隱一作「」．上云「從先王居」，故作帝．孔安國以為作誥告先王，言己來居亳也．</line>
<line xml:id='SHIJI_ZHSJ_3-0093a.14'>　　湯征諸侯．〔一〕葛伯不祀，湯始伐之．〔二〕湯曰：「予有言：人視水見形，視民知治不．」伊</line>
<line xml:id='SHIJI_ZHSJ_3-0093a.15'>尹曰：「明哉！言能聽，道乃進．君國子民，為善者皆在王官．勉哉，勉哉！」湯曰：「汝不能</line>
</surface>
<surface xml:id='SHIJI_ZHSJ_3-0094a-z'>
<pb ed='ZHSJ' n='3-0094a' xml:id='SHIJI_ZHSJ_3-0094a'/><line xml:id='SHIJI_ZHSJ_3-0094a.01'>敬命，予大罰殛之，無有攸赦．」作湯征．</line>
<line xml:id='SHIJI_ZHSJ_3-0094a.02'>〔一〕　集解孔安國曰：「為夏方伯，得專征伐．」</line>
<line xml:id='SHIJI_ZHSJ_3-0094a.03'>〔二〕　集解孟子曰：「湯居亳，與葛伯為鄰．」地理志曰葛今梁國寧陵之葛鄉．</line>
<line xml:id='SHIJI_ZHSJ_3-0094a.04'>　　伊尹名阿衡．〔一〕阿衡欲奸湯而無由，乃為有莘氏媵臣，〔二〕負鼎俎，以滋味說湯，致于</line>
<line xml:id='SHIJI_ZHSJ_3-0094a.05'>王道．或曰，伊尹處士，湯使人聘迎之，五反然後肯往從湯，言素王及九主之事．〔三〕湯舉任</line>
<line xml:id='SHIJI_ZHSJ_3-0094a.06'>以國政．伊尹去湯適夏．既醜有夏，復歸于亳．入自北門，遇女鳩、女房，作女鳩女房．〔四〕</line>
<line xml:id='SHIJI_ZHSJ_3-0094a.07'>〔一〕　索隱孫子兵書：「伊尹名摯．」孔安國亦曰「伊摯」．然解者以阿衡為官名．按：阿，倚也，衡，平也．言依倚而取</line>
<line xml:id='SHIJI_ZHSJ_3-0094a.08'>　　　　平．書曰「惟嗣王弗惠于阿衡」，亦曰保衡，皆伊尹之官號，非名也．皇甫謐曰：「伊尹，力牧之後，生於空桑．」</line>
<line xml:id='SHIJI_ZHSJ_3-0094a.09'>　　　　又呂氏春秋云：「有侁氏女採桑，得嬰兒于空桑，母居伊水，命曰伊尹．」尹，正也，謂湯使之正天下．</line>
<line xml:id='SHIJI_ZHSJ_3-0094a.10'>〔二〕　集解列女傳曰：「湯妃有莘氏之女．」　正義括地志云：「古莘國在汴州陳留縣東五里，故莘城是也．陳留風</line>
<line xml:id='SHIJI_ZHSJ_3-0094a.11'>　　　　俗傳云陳留外黃有莘昌亭，本宋地，莘氏邑也．」媵，翊剩反．爾雅云：「媵，將，送也．」</line>
<line xml:id='SHIJI_ZHSJ_3-0094a.12'>〔三〕　集解劉向別錄曰：「九主者，有法君、專君、授君、勞君、等君、寄君、破君、國君、三歲社君，凡九品，圖畫其</line>
<line xml:id='SHIJI_ZHSJ_3-0094a.13'>　　　　形．」　索隱按：素王者太素上皇，其道質素，故稱素王．九主者，三皇、五帝及夏禹也．或曰，九主謂九皇也．</line>
<line xml:id='SHIJI_ZHSJ_3-0094a.14'>　　　　然按注劉向所稱九主，載之七錄，名稱甚奇，不知所憑據耳．法君，謂用法嚴急之君，若秦孝公及始皇等也．勞</line>
<line xml:id='SHIJI_ZHSJ_3-0094a.15'>　　　　君，謂勤勞天下，若禹、稷等也．等君，等者平也，謂定等威，均祿賞，若高祖封功臣，侯雍齒也．授君，謂人君不</line>
<line xml:id='SHIJI_ZHSJ_3-0094a.16'>　　　　能自理，而政歸其臣，若燕王噲授子之，禹授益之比也．專君，謂專己獨斷，不任賢臣，若漢宣之比也．破君，謂</line>
</surface>
<surface xml:id='SHIJI_ZHSJ_3-0095a-z'>
<pb ed='ZHSJ' n='3-0095a' xml:id='SHIJI_ZHSJ_3-0095a'/><line xml:id='SHIJI_ZHSJ_3-0095a.01'>　　　　輕敵致寇，國滅君死，若楚戊、吳濞等是也．寄君，謂人困於下，主驕於上，離析可待，故孟軻謂之「寄君」也．國</line>
<line xml:id='SHIJI_ZHSJ_3-0095a.02'>　　　　君，國當為「固」，字之訛耳．固，謂完城郭，利甲兵，而不修德，若三苗、智伯之類也．三歲社君，謂在襁褓而主社</line>
<line xml:id='SHIJI_ZHSJ_3-0095a.03'>　　　　稷，若周成王、漢昭、平等是也．又注本九主，謂法君、勞君、等君、專君、授君、破君、國君，以三歲社君為二，恐</line>
<line xml:id='SHIJI_ZHSJ_3-0095a.04'>　　　　非．</line>
<line xml:id='SHIJI_ZHSJ_3-0095a.05'>〔四〕　集解孔安國曰：「鳩房二人，湯之賢臣也．二篇言所以醜夏而還之意也．」</line>
<line xml:id='SHIJI_ZHSJ_3-0095a.06'>　　湯出，見野張網四面，祝曰：「自天下四方皆入吾網．」湯曰：「嘻，盡之矣！」乃去其三</line>
<line xml:id='SHIJI_ZHSJ_3-0095a.07'>面，祝曰：「欲左，左．欲右，右．不用命，乃入吾網．」諸侯聞之，曰：「湯德至矣，及禽獸．」</line>
<line xml:id='SHIJI_ZHSJ_3-0095a.08'>　　當是時，夏桀為虐政淫荒，而諸侯昆吾氏為亂．〔一〕湯乃興師率諸侯，伊尹從湯，湯自把</line>
<line xml:id='SHIJI_ZHSJ_3-0095a.09'>鉞以伐昆吾，遂伐桀．湯曰：「格女衆庶，來，女悉聽朕言．匪台小子〔二〕敢行舉亂，有夏多</line>
<line xml:id='SHIJI_ZHSJ_3-0095a.10'>罪，予維聞女衆言，夏氏有罪．予畏上帝，不敢不正．〔三〕今夏多罪，天命殛之．今女有眾，</line>
<line xml:id='SHIJI_ZHSJ_3-0095a.11'>女曰『我君不恤我衆，舍我嗇事而割政』．〔四〕女其曰『有罪，其柰何』？夏王率止衆力，率</line>
<line xml:id='SHIJI_ZHSJ_3-0095a.12'>奪夏國．〔五〕衆有率怠不和，〔六〕曰『是日何時喪？予與女皆亡』！〔七〕夏德若茲，今朕必往．</line>
<line xml:id='SHIJI_ZHSJ_3-0095a.13'>爾尚及予一人致天之罰，予其大理女．〔八〕女毋不信，朕不食言．〔九〕女不從誓言，予則帑僇</line>
<line xml:id='SHIJI_ZHSJ_3-0095a.14'>女，無有攸赦．」以告令師，作湯誓．於是湯曰「吾甚武」，號曰武王．〔一０〕</line>
<line xml:id='SHIJI_ZHSJ_3-0095a.15'>〔一〕　正義帝嚳時陸終之長子，昆吾氏之後也．世本云「昆吾者，衞氏」是．</line>
</surface>
<surface xml:id='SHIJI_ZHSJ_3-0096a-z'>
<pb ed='ZHSJ' n='3-0096a' xml:id='SHIJI_ZHSJ_3-0096a'/><line xml:id='SHIJI_ZHSJ_3-0096a.01'>〔二〕　集解馬融曰：「台，我也．」</line>
<line xml:id='SHIJI_ZHSJ_3-0096a.02'>〔三〕　集解孔安國曰：「不敢不正桀之罪而誅之．」</line>
<line xml:id='SHIJI_ZHSJ_3-0096a.03'>〔四〕　集解孔安國曰：「奪民農功，而為割剝之政．」</line>
<line xml:id='SHIJI_ZHSJ_3-0096a.04'>〔五〕　集解孔安國曰：「桀之君臣相率遏止眾力，使不得事農，相率割剝夏之邑居．」</line>
<line xml:id='SHIJI_ZHSJ_3-0096a.05'>〔六〕　集解馬融曰：「眾民相率怠惰，不和同．」</line>
<line xml:id='SHIJI_ZHSJ_3-0096a.06'>〔七〕　集解尚書大傳曰：「桀云『天之有日，猶吾之有民，日有亡哉，日亡吾亦亡矣』．」</line>
<line xml:id='SHIJI_ZHSJ_3-0096a.07'>〔八〕　集解尚書「理」字作「賚」．鄭玄曰：「賚，賜也．」</line>
<line xml:id='SHIJI_ZHSJ_3-0096a.08'>〔九〕　索隱左傳云：「食言多矣，能無肥乎？」是謂妄言為食言．</line>
<line xml:id='SHIJI_ZHSJ_3-0096a.09'>〔一０〕集解詩云：「武王載旆，有虔秉鉞．」毛傳曰：「武王，湯也．」</line>
<line xml:id='SHIJI_ZHSJ_3-0096a.10'>　　桀敗於有娀之虛，桀犇於鳴條，〔一〕夏師敗績．湯遂伐三，俘厥寶玉，〔二〕義伯、仲伯</line>
<line xml:id='SHIJI_ZHSJ_3-0096a.11'>作典寶．〔三〕湯既勝夏，欲遷其社，不可，〔四〕作夏社．〔五〕伊尹報．〔六〕於是諸侯畢服，湯乃踐</line>
<line xml:id='SHIJI_ZHSJ_3-0096a.12'>天子位，平定海內．</line>
<line xml:id='SHIJI_ZHSJ_3-0096a.13'>〔一〕　正義括地志云：「高涯原在蒲州安邑縣北三十里南阪口，即古鳴條陌也．鳴條戰地，在安邑西．」</line>
<line xml:id='SHIJI_ZHSJ_3-0096a.14'>〔二〕　集解孔安國曰：「三，國名，桀走保之，今定陶也．俘，取也．」　正義括地志云：「曹州濟陰縣即古定陶也，</line>
<line xml:id='SHIJI_ZHSJ_3-0096a.15'>　　　　東有三鬷亭是也．」</line>
<line xml:id='SHIJI_ZHSJ_3-0096a.16'>〔三〕　集解孔安國曰：「二臣作典寶一篇，言國之常寶也．」</line>
<line xml:id='SHIJI_ZHSJ_3-0096a.17'>〔四〕　集解孔安國曰：「欲變置社稷，而後世無及句龍者，故不可而止．」</line>
</surface>
<surface xml:id='SHIJI_ZHSJ_3-0097a-z'>
<pb ed='ZHSJ' n='3-0097a' xml:id='SHIJI_ZHSJ_3-0097a'/><line xml:id='SHIJI_ZHSJ_3-0097a.01'>〔五〕　集解孔安國曰：「言夏社不可遷之義．」</line>
<line xml:id='SHIJI_ZHSJ_3-0097a.02'>〔六〕　集解徐廣曰：「一云『伊尹報政』．」</line>
<line xml:id='SHIJI_ZHSJ_3-0097a.03'>　　湯歸至于泰卷陶，〔一〕中作誥．〔二〕既絀夏命，〔三〕還亳，作湯誥：「維三月，王自至於</line>
<line xml:id='SHIJI_ZHSJ_3-0097a.04'>東郊．告諸侯羣后：『毋不有功於民，勤力迺事．予乃大罰殛女，毋予怨．』曰：『古禹、皋陶</line>
<line xml:id='SHIJI_ZHSJ_3-0097a.05'>久勞于外，其有功乎民，民乃有安．東為江，北為濟，西為河，南為淮，四瀆已修，萬民乃有</line>
<line xml:id='SHIJI_ZHSJ_3-0097a.06'>居．后稷降播，農殖百穀．三公咸有功于民，故后有立．〔四〕昔蚩尤與其大夫作亂百姓，帝</line>
<line xml:id='SHIJI_ZHSJ_3-0097a.07'>乃弗予，〔五〕有狀．〔六〕先王言不可不勉．』〔七〕曰：『不道，毋之在國，〔八〕女毋我怨．』」以令諸</line>
<line xml:id='SHIJI_ZHSJ_3-0097a.08'>侯．伊尹作咸有一德，〔九〕咎單作明居．〔一０〕</line>
<line xml:id='SHIJI_ZHSJ_3-0097a.09'>〔一〕　集解徐廣曰：「一無此『陶』字．」孔安國曰：「地名．湯自三而還．」　索隱鄒誕生「卷」作「坰」，又作「泂」，</line>
<line xml:id='SHIJI_ZHSJ_3-0097a.10'>　　　　則卷當為「坰」，與尚書同，非衍字也．其下「陶」字是衍耳．何以知然？解尚書者以大坰今定陶是也，舊本或傍</line>
<line xml:id='SHIJI_ZHSJ_3-0097a.11'>　　　　記其地名，後人轉寫遂衍斯字也．　正義坰，古銘反．</line>
<line xml:id='SHIJI_ZHSJ_3-0097a.12'>〔二〕　集解孔安國曰：「仲虺，湯左相奚仲之後．」　索隱仲虺二音．作「壘」，音如字，尚書又作「虺」也．</line>
<line xml:id='SHIJI_ZHSJ_3-0097a.13'>〔三〕　集解孔安國曰：「絀其王命．」</line>
<line xml:id='SHIJI_ZHSJ_3-0097a.14'>〔四〕　集解徐廣曰：「一作『土』．」　索隱謂禹、皋陶有功於人，建立其後，故云有立．</line>
<line xml:id='SHIJI_ZHSJ_3-0097a.15'>〔五〕　集解音與．</line>
<line xml:id='SHIJI_ZHSJ_3-0097a.16'>〔六〕　索隱帝，天也．謂蚩尤作亂，上天乃不佑之，是為弗與．有狀，言其罪大而有形狀，故黃帝滅之．</line>
</surface>
<surface xml:id='SHIJI_ZHSJ_3-0098a-z'>
<pb ed='ZHSJ' n='3-0098a' xml:id='SHIJI_ZHSJ_3-0098a'/><line xml:id='SHIJI_ZHSJ_3-0098a.01'>〔七〕　索隱先王指黃帝、帝堯、帝舜等言．禹、咎繇以久勞于外，故後有立．及蚩尤作亂，天不佑之，乃致黃帝滅之．</line>
<line xml:id='SHIJI_ZHSJ_3-0098a.02'>　　　　皆是先王賞有功，誅有罪，言今汝不可不勉．此湯誡其臣．</line>
<line xml:id='SHIJI_ZHSJ_3-0098a.03'>〔八〕　集解徐廣曰：「之，一作『政』．」　索隱不道猶無道也．又誡諸侯云，汝為不道，我則無令汝之在國．</line>
<line xml:id='SHIJI_ZHSJ_3-0098a.04'>〔九〕　集解王肅曰：「言君臣皆有一德．」　索隱按：尚書伊尹作咸有一德在太甲時，太史公記之於斯，謂成湯之日，</line>
<line xml:id='SHIJI_ZHSJ_3-0098a.05'>　　　　其言又失次序．</line>
<line xml:id='SHIJI_ZHSJ_3-0098a.06'>〔一０〕集解馬融曰：「咎單，湯司空也．明居民之法也．」</line>
<line xml:id='SHIJI_ZHSJ_3-0098a.07'>　　湯乃改正朔，易服色，上白，朝會以晝．</line>
<line xml:id='SHIJI_ZHSJ_3-0098a.08'>　　湯崩，〔一〕太子太丁未立而卒，於是迺立太丁之弟外丙，是為帝外丙．帝外丙即位三</line>
<line xml:id='SHIJI_ZHSJ_3-0098a.09'>年，崩，立外丙之弟中壬，〔二〕是為帝中壬．帝中壬即位四年，崩，伊尹迺立太丁之子太</line>
<line xml:id='SHIJI_ZHSJ_3-0098a.10'>甲．〔三〕太甲，成湯適長孫也，是為帝太甲．帝太甲元年，伊尹作伊訓，作肆命，作徂后．〔四〕</line>
<line xml:id='SHIJI_ZHSJ_3-0098a.11'>〔一〕　集解皇覽曰：「湯冢在濟陰亳縣北東郭，去縣三里．冢四方，方各十步，高七尺，上平，處平地．漢哀帝建平元</line>
<line xml:id='SHIJI_ZHSJ_3-0098a.12'>　　　　年，大司空（御）史【御】長卿案行水災，因行湯冢．劉向曰：『殷湯無葬處．』」皇甫謐曰：「即位十七年而踐天子</line>
<line xml:id='SHIJI_ZHSJ_3-0098a.13'>　　　　位，為天子十三年，年百歲而崩．」　索隱長卿，諸本多作劫姓．按：風俗通有御氏，為漢司空（御）史，其名長</line>
<line xml:id='SHIJI_ZHSJ_3-0098a.14'>　　　　卿，明劫非也．亦有劫彌，不得為御史．　正義括地志云：「薄城北郭東三里平地有湯冢．按：在蒙，即北薄</line>
<line xml:id='SHIJI_ZHSJ_3-0098a.15'>　　　　也．又云洛州偃師縣東六里有湯冢，近桐宮，蓋此是也．」</line>
</surface>
<surface xml:id='SHIJI_ZHSJ_3-0099a-z'>
<pb ed='ZHSJ' n='3-0099a' xml:id='SHIJI_ZHSJ_3-0099a'/><line xml:id='SHIJI_ZHSJ_3-0099a.01'>〔二〕　正義仲任二音．</line>
<line xml:id='SHIJI_ZHSJ_3-0099a.02'>〔三〕　正義尚書孔子序云「成湯既沒，太甲元年」，不言有外丙、仲壬，而太史公採世本，有外丙、仲壬，二書不同，當是</line>
<line xml:id='SHIJI_ZHSJ_3-0099a.03'>　　　　信則傳信，疑則傳疑．</line>
<line xml:id='SHIJI_ZHSJ_3-0099a.04'>〔四〕　集解鄭玄曰：「肆命者，陳政教所當為也．徂后者，言湯之法度也．」</line>
<line xml:id='SHIJI_ZHSJ_3-0099a.05'>　　帝太甲既立三年，不明，暴虐，不遵湯法，亂德，於是伊尹放之於桐宮．〔一〕三年，伊尹</line>
<line xml:id='SHIJI_ZHSJ_3-0099a.06'>攝行政當國，以朝諸侯．</line>
<line xml:id='SHIJI_ZHSJ_3-0099a.07'>〔一〕　集解孔安國曰：「湯葬地．」鄭玄曰：「地名也，有王離宮焉．」　正義晉太康地記云：「尸鄉南有亳阪，東有城，</line>
<line xml:id='SHIJI_ZHSJ_3-0099a.08'>　　　　太甲所放處也．」按：尸鄉在洛州偃師縣西南五里也．</line>
<line xml:id='SHIJI_ZHSJ_3-0099a.09'>　　帝太甲居桐宮三年，悔過自責，反善，於是伊尹迺迎帝太甲而授之政．帝太甲修德，諸</line>
<line xml:id='SHIJI_ZHSJ_3-0099a.10'>侯咸歸殷，百姓以寧．伊尹嘉之，迺作太甲訓三篇，襃帝太甲，稱太宗．</line>
<line xml:id='SHIJI_ZHSJ_3-0099a.11'>　　太宗崩，子沃丁立．帝沃丁之時，伊尹卒．既葬伊尹於亳，〔一〕咎單遂訓伊尹事，作沃丁．</line>
<line xml:id='SHIJI_ZHSJ_3-0099a.12'>〔一〕　集解皇覽曰：「伊尹冢在濟陰己氏平利鄉，亳近己氏．」　正義括地志云：「伊尹墓在洛州偃師縣西北八里．</line>
<line xml:id='SHIJI_ZHSJ_3-0099a.13'>　　　　又云宋州楚丘縣西北十五里有伊尹墓，恐非也．」帝王世紀：「伊尹名摯，為湯相，號阿衡，年百歲卒，大霧三日，</line>
<line xml:id='SHIJI_ZHSJ_3-0099a.14'>　　　　沃丁以天子禮葬之．」</line>
<line xml:id='SHIJI_ZHSJ_3-0099a.15'>　　沃丁崩，弟太庚立，是為帝太庚．帝太庚崩，子帝小甲立．〔一〕帝小甲崩，弟雍己立，是</line>
</surface>
<surface xml:id='SHIJI_ZHSJ_3-0100a-z'>
<pb ed='ZHSJ' n='3-0100a' xml:id='SHIJI_ZHSJ_3-0100a'/><line xml:id='SHIJI_ZHSJ_3-0100a.01'>為帝雍己．殷道衰，諸侯或不至．</line>
<line xml:id='SHIJI_ZHSJ_3-0100a.02'>〔一〕　集解徐廣曰：「世表云帝小甲，太庚弟也．」</line>
<line xml:id='SHIJI_ZHSJ_3-0100a.03'>　　帝雍己崩，弟太戊立，是為帝太戊．帝太戊立伊陟為相．〔一〕亳有祥桑穀共生於朝，一</line>
<line xml:id='SHIJI_ZHSJ_3-0100a.04'>暮大拱．〔二〕帝太戊懼，問伊陟．伊陟曰：「臣聞妖不勝德，帝之政其有闕與？帝其修德．」</line>
<line xml:id='SHIJI_ZHSJ_3-0100a.05'>太戊從之，而祥桑枯死而去．〔三〕伊陟贊言于巫咸．〔四〕巫咸治王家有成，作咸艾，〔五〕作太</line>
<line xml:id='SHIJI_ZHSJ_3-0100a.06'>戊．帝太戊贊伊陟于廟，言弗臣，伊陟讓，作原命．〔六〕殷復興，諸侯歸之，故稱中宗．</line>
<line xml:id='SHIJI_ZHSJ_3-0100a.07'>〔一〕　集解孔安國曰：「伊陟，伊尹之子．」</line>
<line xml:id='SHIJI_ZHSJ_3-0100a.08'>〔二〕　集解孔安國曰：「祥，妖怪也．二木合生，不恭之罰．」鄭玄曰：「兩手搤之曰拱．」　索隱此云「一暮大拱」，尚</line>
<line xml:id='SHIJI_ZHSJ_3-0100a.09'>　　　　書大傳作「七日大拱」，與此不同．</line>
<line xml:id='SHIJI_ZHSJ_3-0100a.10'>〔三〕　索隱劉伯莊言枯死而消去不見，今以為由帝修德而妖祥遂去．</line>
<line xml:id='SHIJI_ZHSJ_3-0100a.11'>〔四〕　集解孔安國曰：「贊，告也．巫咸，臣名也．」　正義按：巫咸及子賢冢皆在蘇州常熟縣西海虞山上，蓋二子本</line>
<line xml:id='SHIJI_ZHSJ_3-0100a.12'>　　　　吳人也．</line>
<line xml:id='SHIJI_ZHSJ_3-0100a.13'>〔五〕　集解馬融曰：「艾，治也．」</line>
<line xml:id='SHIJI_ZHSJ_3-0100a.14'>〔六〕　集解馬融曰：「原，臣名也．命原以禹、湯之道我所修也．」</line>
<line xml:id='SHIJI_ZHSJ_3-0100a.15'>　　中宗崩，子帝中丁立．帝中丁遷于隞．〔一〕河亶甲居相．〔二〕祖乙遷于邢．〔三〕帝中丁崩，</line>
</surface>
<surface xml:id='SHIJI_ZHSJ_3-0101a-z'>
<pb ed='ZHSJ' n='3-0101a' xml:id='SHIJI_ZHSJ_3-0101a'/><line xml:id='SHIJI_ZHSJ_3-0101a.01'>弟外壬立，是為帝外壬．仲丁書闕不具．〔四〕帝外壬崩，弟河亶甲立，是為帝河亶甲．河亶</line>
<line xml:id='SHIJI_ZHSJ_3-0101a.02'>甲時，殷復衰．</line>
<line xml:id='SHIJI_ZHSJ_3-0101a.03'>〔一〕　集解孔安國曰：「地名．」皇甫謐曰：「或云河南敖倉是也．」　索隱隞亦作「囂」，並音敖字．　正義括地志</line>
<line xml:id='SHIJI_ZHSJ_3-0101a.04'>　　　　云：「滎陽故城在鄭州滎澤縣西南十七里，殷時敖地也．」</line>
<line xml:id='SHIJI_ZHSJ_3-0101a.05'>〔二〕　集解孔安國曰：「地名，在河北．」　正義括地志云：「故殷城在相州內黃縣東南十三里，即河亶甲所築都之，</line>
<line xml:id='SHIJI_ZHSJ_3-0101a.06'>　　　　故名殷城也．」</line>
<line xml:id='SHIJI_ZHSJ_3-0101a.07'>〔三〕　索隱邢音耿．近代本亦作「耿」．今河東皮氏縣有耿鄉．　正義括地志云：「絳州龍門縣東南十二里耿城，故</line>
<line xml:id='SHIJI_ZHSJ_3-0101a.08'>　　　　耿國也．」</line>
<line xml:id='SHIJI_ZHSJ_3-0101a.09'>〔四〕　索隱蓋太史公知舊有仲丁書，今已遺闕不具也．</line>
<line xml:id='SHIJI_ZHSJ_3-0101a.10'>　　河亶甲崩，子帝祖乙立．帝祖乙立，殷復興．巫賢任職．</line>
<line xml:id='SHIJI_ZHSJ_3-0101a.11'>　　祖乙崩，子帝祖辛立．帝祖辛崩，弟沃甲立，是為帝沃甲．〔一〕帝沃甲崩，立沃甲兄祖辛</line>
<line xml:id='SHIJI_ZHSJ_3-0101a.12'>之子祖丁，是為帝祖丁．帝祖丁崩，立弟沃甲之子南庚，是為帝南庚．帝南庚崩，立帝祖丁</line>
<line xml:id='SHIJI_ZHSJ_3-0101a.13'>之子陽甲，是為帝陽甲．帝陽甲之時，殷衰．</line>
<line xml:id='SHIJI_ZHSJ_3-0101a.14'>〔一〕　索隱系本作「開甲」也．</line>
<line xml:id='SHIJI_ZHSJ_3-0101a.15'>　　自中丁以來，廢適而更立諸弟子，弟子或爭相代立，比九世亂，於是諸侯莫朝．</line>
</surface>
<surface xml:id='SHIJI_ZHSJ_3-0102a-z'>
<pb ed='ZHSJ' n='3-0102a' xml:id='SHIJI_ZHSJ_3-0102a'/><line xml:id='SHIJI_ZHSJ_3-0102a.02'>　　帝陽甲崩，弟盤庚立，是為帝盤庚．帝盤庚之時，殷已都河北，盤庚渡河南，復居成湯</line>
<line xml:id='SHIJI_ZHSJ_3-0102a.03'>之故居，迺五遷，無定處．〔一〕殷民咨胥皆怨，不欲徙．〔二〕盤庚乃告諭諸侯大臣曰：「昔高后</line>
<line xml:id='SHIJI_ZHSJ_3-0102a.04'>成湯與爾之先祖俱定天下，法則可修．舍而弗勉，何以成德！」乃遂涉河南，治亳，〔三〕行湯</line>
<line xml:id='SHIJI_ZHSJ_3-0102a.05'>之政，然後百姓由寧，殷道復興．諸侯來朝，以其遵成湯之德也．</line>
<line xml:id='SHIJI_ZHSJ_3-0102a.06'>〔一〕　集解孔安國曰：「自湯至盤庚凡五遷都．」　正義自湯南亳遷西亳，仲丁遷隞，河亶甲居相，祖乙居耿，盤庚渡</line>
<line xml:id='SHIJI_ZHSJ_3-0102a.07'>　　　　河，南居西亳，是五遷也．</line>
<line xml:id='SHIJI_ZHSJ_3-0102a.08'>〔二〕　集解孔安國曰：「胥，相也．民不欲徙，皆咨嗟憂愁，相與怨其上也．」</line>
<line xml:id='SHIJI_ZHSJ_3-0102a.09'>〔三〕　集解鄭玄曰：「治於亳之殷地，商家自此徙，而改號曰殷亳．」皇甫謐曰：「今偃師是也．」</line>
<line xml:id='SHIJI_ZHSJ_3-0102a.10'>　　帝盤庚崩，弟小辛立，是為帝小辛．帝小辛立，殷復衰．百姓思盤庚，迺作盤庚三</line>
<line xml:id='SHIJI_ZHSJ_3-0102a.11'>篇．〔一〕帝小辛崩，弟小乙立，是為帝小乙．</line>
<line xml:id='SHIJI_ZHSJ_3-0102a.12'>〔一〕　索隱尚書「盤庚將治亳，殷民咨胥怨，作盤庚」，此以盤庚崩，弟小辛立，百姓思之，乃作盤庚，由不見古文也．</line>
<line xml:id='SHIJI_ZHSJ_3-0102a.13'>　　帝小乙崩，子帝武丁立．帝武丁即位，思復興殷，而未得其佐．三年不言，政事決定於</line>
<line xml:id='SHIJI_ZHSJ_3-0102a.14'>冢宰，〔一〕以觀國風．武丁夜夢得聖人，名曰說．以夢所見視羣臣百吏，皆非也．於是迺使</line>
<line xml:id='SHIJI_ZHSJ_3-0102a.15'>百工營求之野，得說於傅險中．〔二〕是時說為胥靡，築於傅險．〔三〕見於武丁，武丁曰是也．</line>
<line xml:id='SHIJI_ZHSJ_3-0102a.16'>得而與之語，果聖人，舉以為相，殷國大治．故遂以傅險姓之，號曰傅說．</line>
</surface>
<surface xml:id='SHIJI_ZHSJ_3-0103a-z'>
<pb ed='ZHSJ' n='3-0103a' xml:id='SHIJI_ZHSJ_3-0103a'/><line xml:id='SHIJI_ZHSJ_3-0103a.01'>〔一〕　集解鄭玄曰：「冢宰，天官卿貳王事者．」</line>
<line xml:id='SHIJI_ZHSJ_3-0103a.02'>〔二〕　集解徐廣曰：「尸子云傅巖在北海之洲．」　索隱舊本作「險」，亦作「巖」也．　正義【括】地（理）志云：「傅</line>
<line xml:id='SHIJI_ZHSJ_3-0103a.03'>　　　　險即傅說版築之處，所隱之處窟名聖人窟，在今陝州河北縣北七里，即虞國虢國之界．又有傅說祠．注水經云</line>
<line xml:id='SHIJI_ZHSJ_3-0103a.04'>　　　　沙㵎水北出虞山，東南逕傅巖，歷傅說隱室前，俗名聖人窟．」</line>
<line xml:id='SHIJI_ZHSJ_3-0103a.05'>〔三〕　集解孔安國曰：「傅氏之巖在虞虢之界，通道所經，有㵎水壞道，常使胥靡刑人築護此道．說賢而隱，代胥靡</line>
<line xml:id='SHIJI_ZHSJ_3-0103a.06'>　　　　築之，以供食也．」</line>
<line xml:id='SHIJI_ZHSJ_3-0103a.07'>　　帝武丁祭成湯，明日，有飛雉登鼎耳而呴，〔一〕武丁懼．祖己曰：〔二〕「王勿憂，先修政</line>
<line xml:id='SHIJI_ZHSJ_3-0103a.08'>事．」祖己乃訓王曰：「唯天監下典厥義，〔三〕降年有永有不永，非天夭民，中絕其命．民有不</line>
<line xml:id='SHIJI_ZHSJ_3-0103a.09'>若德，不聽罪，天既附命正厥德，〔四〕乃曰其奈何．鳴呼！王嗣敬民，罔非天繼，常祀毋禮于</line>
<line xml:id='SHIJI_ZHSJ_3-0103a.10'>[⿱𠫓廾]道．」〔五〕武丁修政行德，天下咸驩，殷道復興．</line>
<line xml:id='SHIJI_ZHSJ_3-0103a.11'>〔一〕　正義音構．呴，雉鳴也．詩云：「雉之朝呴．」</line>
<line xml:id='SHIJI_ZHSJ_3-0103a.12'>〔二〕　集解孔安國曰：「賢臣名．」</line>
<line xml:id='SHIJI_ZHSJ_3-0103a.13'>〔三〕　集解孔安國曰：「言天視下民以義為常也．」</line>
<line xml:id='SHIJI_ZHSJ_3-0103a.14'>〔四〕　集解孔安國曰：「不順德，言無義也．不服罪，不改修也．天以信命正其德，謂其有永有不永．」　索隱附，依</line>
<line xml:id='SHIJI_ZHSJ_3-0103a.15'>　　　　尚書音孚．</line>
<line xml:id='SHIJI_ZHSJ_3-0103a.16'>〔五〕　集解孔安國曰：「王者主民，當敬民事．民事無非天所嗣常也．祭祀有常，不當特豐於近也．」　索隱祭祀有</line>
</surface>
<surface xml:id='SHIJI_ZHSJ_3-0104a-z'>
<pb ed='ZHSJ' n='3-0104a' xml:id='SHIJI_ZHSJ_3-0104a'/><line xml:id='SHIJI_ZHSJ_3-0104a.01'>　　　　常，無為豐殺之禮於是以[⿱𠫓廾]常道．</line>
<line xml:id='SHIJI_ZHSJ_3-0104a.02'>　　帝武丁崩，子帝祖庚立．祖己嘉武丁之以祥雉為德，立其廟為高宗，遂作高宗肜日及</line>
<line xml:id='SHIJI_ZHSJ_3-0104a.03'>訓．〔一〕</line>
<line xml:id='SHIJI_ZHSJ_3-0104a.04'>〔一〕　集解孔安國曰：「祭之明日又祭，殷曰肜，周曰繹．」</line>
<line xml:id='SHIJI_ZHSJ_3-0104a.05'>　　帝祖庚崩，弟祖甲立，是為帝甲．帝甲淫亂，殷復衰．〔一〕</line>
<line xml:id='SHIJI_ZHSJ_3-0104a.06'>〔一〕　索隱國語云「帝甲亂之，七代而隕」是也．</line>
<line xml:id='SHIJI_ZHSJ_3-0104a.07'>　　帝甲崩，子帝廩辛立．〔一〕帝廩辛崩，弟庚丁立，是為帝庚丁．帝庚丁崩，子帝武乙立．</line>
<line xml:id='SHIJI_ZHSJ_3-0104a.08'>殷復去亳，徙河北．</line>
<line xml:id='SHIJI_ZHSJ_3-0104a.09'>〔一〕　索隱漢書古今人表及帝王代紀皆作「馮辛」．</line>
<line xml:id='SHIJI_ZHSJ_3-0104a.10'>　　帝武乙無道，為偶人，〔一〕謂之天神．與之博，令人為行．〔二〕天神不勝，乃僇辱之．為</line>
<line xml:id='SHIJI_ZHSJ_3-0104a.11'>革囊，盛血，卬而射之，命曰「射天」．武乙獵於河渭之閒，暴雷，武乙震死．子帝太丁立．</line>
<line xml:id='SHIJI_ZHSJ_3-0104a.12'>帝太丁崩，子帝乙立．帝乙立，殷益衰．</line>
<line xml:id='SHIJI_ZHSJ_3-0104a.13'>〔一〕　索隱偶音寓．亦如字．　正義偶，五苟反．偶，對也．以土木為人，對象於人形也．</line>
<line xml:id='SHIJI_ZHSJ_3-0104a.14'>〔二〕　正義為，于偽反．行，胡孟反．</line>
</surface>
<surface xml:id='SHIJI_ZHSJ_3-0105a-z'>
<pb ed='ZHSJ' n='3-0105a' xml:id='SHIJI_ZHSJ_3-0105a'/><line xml:id='SHIJI_ZHSJ_3-0105a.02'>　　帝乙長子曰微子啟，〔一〕啟母賤，不得嗣．〔二〕少子辛，辛母正后，辛為嗣．帝乙崩，子辛</line>
<line xml:id='SHIJI_ZHSJ_3-0105a.03'>立，是為帝辛，天下謂之紂．〔三〕</line>
<line xml:id='SHIJI_ZHSJ_3-0105a.04'>〔一〕　索隱微，國號．爵為子．啟，名也．孔子家語云「微」或作「魏」，讀從微音．鄒本亦然也．</line>
<line xml:id='SHIJI_ZHSJ_3-0105a.05'>〔二〕　索隱此以啟與紂異母，而鄭玄稱為同母，依呂氏春秋，言母當生啟時猶未正立，及生紂時始正為妃，故啟大而</line>
<line xml:id='SHIJI_ZHSJ_3-0105a.06'>　　　　庶，紂小而嫡．</line>
<line xml:id='SHIJI_ZHSJ_3-0105a.07'>〔三〕　集解謚法曰：「殘義損善曰紂．」</line>
<line xml:id='SHIJI_ZHSJ_3-0105a.08'>　　帝紂資辨捷疾，聞見甚敏；材力過人，手格猛獸；〔一〕知足以距諫，言足以飾非；矜人</line>
<line xml:id='SHIJI_ZHSJ_3-0105a.09'>臣以能，高天下以聲，以為皆出己之下．好酒淫樂，嬖於婦人．愛妲己，〔二〕妲己之言是從．</line>
<line xml:id='SHIJI_ZHSJ_3-0105a.10'>於是使師涓作新淫聲，北里之舞，靡靡之樂．厚賦稅以實鹿臺之錢，〔三〕而盈鉅橋之粟．〔四〕</line>
<line xml:id='SHIJI_ZHSJ_3-0105a.11'>益收狗馬奇物，充仞宮室．益廣沙丘苑臺，〔五〕多取野獸蜚鳥置其中．慢於鬼神．大樂</line>
<line xml:id='SHIJI_ZHSJ_3-0105a.12'>戲於沙丘，〔六〕以酒為池，〔七〕縣肉為林，〔八〕使男女倮〔九〕相逐其閒，為長夜之飲．</line>
<line xml:id='SHIJI_ZHSJ_3-0105a.13'>〔一〕　正義帝王世紀云「紂倒曳九牛，撫梁易柱」也．</line>
<line xml:id='SHIJI_ZHSJ_3-0105a.14'>〔二〕　集解皇甫謐曰：「有蘇氏美女．」　索隱國語有蘇氏女，妲字己姓也．</line>
<line xml:id='SHIJI_ZHSJ_3-0105a.15'>〔三〕　集解如淳曰：「新序云鹿臺，其大三里，高千尺．」瓚曰：「鹿臺，臺名，今在朝歌城中．」　正義括地志云：「鹿</line>
<line xml:id='SHIJI_ZHSJ_3-0105a.16'>　　　　臺在衞州縣西南三十二里．」</line>
</surface>
<surface xml:id='SHIJI_ZHSJ_3-0106a-z'>
<pb ed='ZHSJ' n='3-0106a' xml:id='SHIJI_ZHSJ_3-0106a'/><line xml:id='SHIJI_ZHSJ_3-0106a.01'>〔四〕　集解服虔曰：「鉅橋，倉名．許慎曰鉅鹿水之大橋也，有漕粟也．」　索隱鄒誕生云：「鉅，大；橋，器名也．紂</line>
<line xml:id='SHIJI_ZHSJ_3-0106a.02'>　　　　厚賦稅，故因器而大其名．」</line>
<line xml:id='SHIJI_ZHSJ_3-0106a.03'>〔五〕　集解爾雅曰：「迆邐，沙丘也．」地理志曰在鉅鹿東北七十里．　正義括地志云：「沙丘臺在邢州平鄉東北二</line>
<line xml:id='SHIJI_ZHSJ_3-0106a.04'>　　　　十里．竹書紀年自盤庚徙殷至紂之滅二百五十三年，更不徙都，紂時稍大其邑，南距朝歌，北據邯鄲及沙丘，皆</line>
<line xml:id='SHIJI_ZHSJ_3-0106a.05'>　　　　為離宮別館．」</line>
<line xml:id='SHIJI_ZHSJ_3-0106a.06'>〔六〕　集解徐廣曰：「，一作『聚』．」</line>
<line xml:id='SHIJI_ZHSJ_3-0106a.07'>〔七〕　正義括地志云：「酒池在衛州衛縣西二十三里．太公六韜云紂為酒池，迴船糟丘而牛飲者三千餘人為輩．」</line>
<line xml:id='SHIJI_ZHSJ_3-0106a.08'>〔八〕　正義縣，戶眠反．</line>
<line xml:id='SHIJI_ZHSJ_3-0106a.09'>〔九〕　正義胡瓦反．</line>
<line xml:id='SHIJI_ZHSJ_3-0106a.10'>　　百姓怨望而諸侯有畔者，於是紂乃重刑辟，有炮格之法．〔一〕以西伯昌､九侯､〔二〕鄂</line>
<line xml:id='SHIJI_ZHSJ_3-0106a.11'>侯〔三〕為三公．九侯有好女，入之紂．九侯女不憙淫，〔四〕紂怒，殺之，而醢九侯．鄂侯爭之</line>
<line xml:id='SHIJI_ZHSJ_3-0106a.12'>彊，辨之疾，并脯鄂侯．西伯昌聞之，竊嘆．崇侯虎知之，以告紂，紂囚西伯羑里．〔五〕西伯</line>
<line xml:id='SHIJI_ZHSJ_3-0106a.13'>之臣閎夭之徒，求美女奇物善馬以獻紂，紂乃赦西伯．西伯出而獻洛西之地，〔六〕以請除炮</line>
<line xml:id='SHIJI_ZHSJ_3-0106a.14'>格之刑．紂乃許之，賜弓矢斧鉞，使得征伐，為西伯．而用費中為政．〔七〕費中善諛，好利，</line>
<line xml:id='SHIJI_ZHSJ_3-0106a.15'>殷人弗親．紂又用惡來．〔八〕惡來善毀讒，諸侯以此益疏．</line>
<line xml:id='SHIJI_ZHSJ_3-0106a.16'>〔一〕　集解列女傳曰：「膏銅柱，下加之炭，令有罪者行焉，輒墮炭中，妲己笑，名曰炮格之刑．」　索隱鄒誕生云</line>
</surface>
<surface xml:id='SHIJI_ZHSJ_3-0107a-z'>
<pb ed='ZHSJ' n='3-0107a' xml:id='SHIJI_ZHSJ_3-0107a'/><line xml:id='SHIJI_ZHSJ_3-0107a.01'>　　　　「格，一音閣」．又云「見蟻布銅斗，足廢而死，於是為銅格，炊炭其下，使罪人步其上」，與列女傳少異．</line>
<line xml:id='SHIJI_ZHSJ_3-0107a.02'>〔二〕　集解徐廣曰：「一作『鬼侯』．鄴縣有九侯城．」　索隱九亦依字讀，鄒誕生音仇也．　正義括地志云「相州</line>
<line xml:id='SHIJI_ZHSJ_3-0107a.03'>　　　　滏陽縣西南五十里有九侯城，亦名鬼侯城，蓋殷時九侯城也．」</line>
<line xml:id='SHIJI_ZHSJ_3-0107a.04'>〔三〕　集解徐廣曰：「一作『邘』，音于．野王縣有邘城．」</line>
<line xml:id='SHIJI_ZHSJ_3-0107a.05'>〔四〕　集解徐廣曰：「一云『無不憙淫』．」</line>
<line xml:id='SHIJI_ZHSJ_3-0107a.06'>〔五〕　集解地理志曰河內湯陰有羑里城，西伯所拘處．韋昭曰「音酉」．　正義牖，一作「羑」，音酉．羑城在相州湯</line>
<line xml:id='SHIJI_ZHSJ_3-0107a.07'>　　　　陰縣北九里，紂囚西伯城也．帝王世紀云．「囚文王，文王之長子曰伯邑考質於殷，為紂御，紂烹為羹，賜文王，</line>
<line xml:id='SHIJI_ZHSJ_3-0107a.08'>　　　　曰『聖人當不食其子羹』．文王食之．紂曰『誰謂西伯聖者？食其子羹尚不知也』．」</line>
<line xml:id='SHIJI_ZHSJ_3-0107a.09'>〔六〕　正義洛水一名漆沮水，在同州洛西之地，謂洛西之丹､坊等州也．</line>
<line xml:id='SHIJI_ZHSJ_3-0107a.10'>〔七〕　正義費音扶味反．中音仲．費，姓；仲，名也．</line>
<line xml:id='SHIJI_ZHSJ_3-0107a.11'>〔八〕　索隱秦之祖蜚廉子．</line>
<line xml:id='SHIJI_ZHSJ_3-0107a.12'>　　西伯歸，乃陰修德行善，諸侯多叛紂而往歸西伯．西伯滋大，紂由是稍失權重．王子</line>
<line xml:id='SHIJI_ZHSJ_3-0107a.13'>比干諫，弗聽．商容賢者，百姓愛之，紂廢之．及西伯伐飢國，滅之，〔一〕紂之臣祖伊〔二〕聞</line>
<line xml:id='SHIJI_ZHSJ_3-0107a.14'>之而咎周，〔三〕恐，奔告紂曰：「天既訖我殷命，假人元龜，〔四〕無敢知吉，〔五〕非先王不相我後</line>
<line xml:id='SHIJI_ZHSJ_3-0107a.15'>人，〔六〕維王淫虐用自絕，故天[⿱𠫓廾]我，不有安食，不虞知天性，不迪率典．〔七〕今我民罔不欲</line>
<line xml:id='SHIJI_ZHSJ_3-0107a.16'>喪，曰『天曷不降威，大命胡不至』？今王其柰何？」紂曰：「我生不有命在天乎！」祖伊</line>
</surface>
<surface xml:id='SHIJI_ZHSJ_3-0108a-z'>
<pb ed='ZHSJ' n='3-0108a' xml:id='SHIJI_ZHSJ_3-0108a'/><line xml:id='SHIJI_ZHSJ_3-0108a.01'>反，曰：「紂不可諫矣．」西伯既卒，周武王之東伐，至盟津，諸侯叛殷會周者八百．諸侯皆</line>
<line xml:id='SHIJI_ZHSJ_3-0108a.02'>曰：「紂可伐矣．」武王曰：「爾未知天命．」乃復歸．</line>
<line xml:id='SHIJI_ZHSJ_3-0108a.03'>〔一〕　集解徐廣曰：「飢，一作『󺜶』，又作『耆』．」</line>
<line xml:id='SHIJI_ZHSJ_3-0108a.04'>〔二〕　集解孔安國曰：「祖己後，賢臣也．」</line>
<line xml:id='SHIJI_ZHSJ_3-0108a.05'>〔三〕　集解孔安國曰：「咎，惡也．」</line>
<line xml:id='SHIJI_ZHSJ_3-0108a.06'>〔四〕　集解徐廣曰：「元，一作『卜』．</line>
<line xml:id='SHIJI_ZHSJ_3-0108a.07'>〔五〕　集解馬融曰：「元龜，大龜也，長尺二寸．」孔安國曰：「至人以人事觀殷，大龜以神靈考之，皆無知吉者．」</line>
<line xml:id='SHIJI_ZHSJ_3-0108a.08'>〔六〕　集解孔安國曰：「相，助也．」</line>
<line xml:id='SHIJI_ZHSJ_3-0108a.09'>〔七〕　集解鄭玄曰：「王暴虐於民，使不得安食，逆亂陰陽，不度天性，傲很明德，不修教法者．」</line>
<line xml:id='SHIJI_ZHSJ_3-0108a.10'>　　紂愈淫亂不止．微子數諫不聽，乃與大師､少師謀，遂去．比干曰：「為人臣者，不得不</line>
<line xml:id='SHIJI_ZHSJ_3-0108a.11'>以死爭．」迺強諫紂．紂怒曰：「吾聞聖人心有七竅．」剖比干，觀其心．〔一〕箕子懼，乃詳狂為</line>
<line xml:id='SHIJI_ZHSJ_3-0108a.12'>奴，紂又囚之．殷之大師､少師乃持其祭樂器奔周．周武王於是遂率諸侯伐紂．紂亦發兵</line>
<line xml:id='SHIJI_ZHSJ_3-0108a.13'>距之牧野．〔二〕甲子日，紂兵敗．紂走入，登鹿臺，〔三〕衣其寶玉衣，赴火而死．〔四〕周武王遂</line>
<line xml:id='SHIJI_ZHSJ_3-0108a.14'>斬紂頭，縣之【大】白旗．殺妲己．釋箕子之囚，封比干之墓，表商容之閭．〔五〕封紂子武</line>
<line xml:id='SHIJI_ZHSJ_3-0108a.15'>庚､祿父，以續殷祀，〔六〕令修行盤庚之政．殷民大說．於是周武王為天子．其後世貶帝</line>
</surface>
<surface xml:id='SHIJI_ZHSJ_3-0109a-z'>
<pb ed='ZHSJ' n='3-0109a' xml:id='SHIJI_ZHSJ_3-0109a'/><line xml:id='SHIJI_ZHSJ_3-0109a.01'>號，號為王．〔七〕而封殷後為諸侯，屬周．〔八〕</line>
<line xml:id='SHIJI_ZHSJ_3-0109a.02'>〔一〕　正義括地志云；「比干見微子去，箕子狂，乃歎曰：『主過不諫，非忠也．畏死不言，非勇也．過則諫，不用則死，</line>
<line xml:id='SHIJI_ZHSJ_3-0109a.03'>　　　　忠之至也．』進諫不去者三日．紂問：『何以自持？』比干曰：『修善行仁，以義自持．』紂怒，曰：『吾聞聖人心有</line>
<line xml:id='SHIJI_ZHSJ_3-0109a.04'>　　　　七竅，信諸？』遂殺比干，刳視其心也．」</line>
<line xml:id='SHIJI_ZHSJ_3-0109a.05'>〔二〕　集解鄭玄曰：「牧野，紂南郊地名也．」　正義括地志云：「今衛州城即殷牧野之地，周武王伐紂築也．」</line>
<line xml:id='SHIJI_ZHSJ_3-0109a.06'>〔三〕　集解徐廣曰：「鹿，一作『廩』．」</line>
<line xml:id='SHIJI_ZHSJ_3-0109a.07'>〔四〕　正義周書云：「紂取天智玉琰五，環身以自焚．」</line>
<line xml:id='SHIJI_ZHSJ_3-0109a.08'>〔五〕　索隱皇甫謐云「商容與殷人觀周軍之入」，則以為人名．鄭玄云：「商家典樂之官，知禮容，所以禮署稱容臺．」</line>
<line xml:id='SHIJI_ZHSJ_3-0109a.09'>〔六〕　集解譙周曰：「殷凡三十一世，六百餘年．」汲冢紀年曰：「湯滅夏以至于受二十九王，用歲四百九十六年也．」</line>
<line xml:id='SHIJI_ZHSJ_3-0109a.10'>〔七〕　索隱按：夏､殷天子亦皆稱帝，代以德薄不及五帝，始貶帝號，號之為王，故本紀皆帝，而後總曰「三王」也．</line>
<line xml:id='SHIJI_ZHSJ_3-0109a.11'>〔八〕　正義即武庚祿父也．</line>
<line xml:id='SHIJI_ZHSJ_3-0109a.12'>　　周武王崩，武庚與管叔､蔡叔作亂，成王命周公誅之，而立微子於宋，以續殷後焉．</line>
<line xml:id='SHIJI_ZHSJ_3-0109a.13'>　　太史公曰：余以頌次契之事，自成湯以來，采於書詩．契為子姓，其後分封，以國為</line>
<line xml:id='SHIJI_ZHSJ_3-0109a.14'>姓，有殷氏､來氏､宋氏､空桐氏､稚氏､〔一〕北殷氏､〔二〕目夷氏．孔子曰，殷路車為善，而色</line>
<line xml:id='SHIJI_ZHSJ_3-0109a.15'>尚白．〔三〕</line>
</surface>
<surface xml:id='SHIJI_ZHSJ_3-0110a-z'>
<pb ed='ZHSJ' n='3-0110a' xml:id='SHIJI_ZHSJ_3-0110a'/><line xml:id='SHIJI_ZHSJ_3-0110a.01'>〔一〕　索隱按：系本子姓無稚氏．</line>
<line xml:id='SHIJI_ZHSJ_3-0110a.02'>〔二〕　索隱系本作「髦氏」，又有時氏､蕭氏､黎氏．然北殷氏蓋秦寧公所伐毫王，湯之後也．</line>
<line xml:id='SHIJI_ZHSJ_3-0110a.03'>〔三〕　索隱論語孔子曰「乘殷之輅」，禮記曰「殷人尚白」，太史公為贊，不取成文，遂作此語，亦疏略也．</line>
<line xml:id='SHIJI_ZHSJ_3-0110a.04'>【索隱述贊】簡狄吞乙，是為殷祖．玄王啟商，伊尹負俎．上開三面，下獻九主．旋師泰卷，繼相臣扈．</line>
<line xml:id='SHIJI_ZHSJ_3-0110a.05'>遷囂圮耿，不常厥土．武乙無道，禍因射天．帝辛淫亂，拒諫賊賢．九侯見醢，炮格興焉．黃[⿰金戊]斯杖，</line>
<line xml:id='SHIJI_ZHSJ_3-0110a.06'>白旗是懸．哀哉瓊室，殷祀用遷！</line>
</surface>
</surfaceGrp>
