<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_107'>
<surface type='dummy'></surface>
<surface xml:id='KX2a0001_ZHSJ_107-2839a-z'>
<pb ed='ZHSJ' n='107-2839a' xml:id='KX2a0001_ZHSJ_107-2839a'/><line xml:id='KX2a0001_ZHSJ_107-2839a.01'>史記卷一百七</line>
<line xml:id='KX2a0001_ZHSJ_107-2839a.02'>　　魏其武安侯列傳第四十七</line>
<line xml:id='KX2a0001_ZHSJ_107-2839a.03'>　　魏其侯竇嬰者，孝文后從兄子也．父世觀津人．〔一〕喜賓客．孝文時，嬰為吳相，病免．</line>
<line xml:id='KX2a0001_ZHSJ_107-2839a.04'>孝景初即位，為詹事．〔二〕</line>
<line xml:id='KX2a0001_ZHSJ_107-2839a.05'>〔一〕　索隱案：地理志觀津縣屬信都．以言其累葉在觀津，故云「父世」也．　正義觀津城在冀州武邑縣東南二</line>
<line xml:id='KX2a0001_ZHSJ_107-2839a.06'>　　　　十五里．</line>
<line xml:id='KX2a0001_ZHSJ_107-2839a.07'>〔二〕　正義百官表云「詹事，秦官，掌皇后、太子家」也．</line>
<line xml:id='KX2a0001_ZHSJ_107-2839a.08'>　　梁孝王者，孝景弟也，其母竇太后愛之．梁孝王朝，因昆弟燕飲．是時上未立太子，酒</line>
<line xml:id='KX2a0001_ZHSJ_107-2839a.09'>酣，從容言曰：「千秋之後傳梁王．」太后驩．竇嬰引卮酒進上，曰：「天下者，高祖天下，父</line>
<line xml:id='KX2a0001_ZHSJ_107-2839a.10'>子相傳，此漢之約也，上何以得擅傳梁王！」太后由此憎竇嬰．竇嬰亦薄其官，因病免．</line>
<line xml:id='KX2a0001_ZHSJ_107-2839a.11'>太后除竇嬰門籍，不得入朝請．〔一〕</line>
<line xml:id='KX2a0001_ZHSJ_107-2839a.12'>〔一〕　集解律，諸侯春朝天子曰朝，秋曰請．　正義才性反．</line>
</surface>
<surface xml:id='KX2a0001_ZHSJ_107-2840a-z'>
<pb ed='ZHSJ' n='107-2840a' xml:id='KX2a0001_ZHSJ_107-2840a'/><line xml:id='KX2a0001_ZHSJ_107-2840a.01'>　　孝景三年，吳楚反，上察宗室諸竇〔一〕毋如竇嬰賢，乃召嬰．嬰入見，固辭謝病不足任．</line>
<line xml:id='KX2a0001_ZHSJ_107-2840a.02'>太后亦慙．於是上曰：「天下方有急，王孫寧可以讓邪？」〔二〕乃拜嬰為大將軍，賜金千斤．</line>
<line xml:id='KX2a0001_ZHSJ_107-2840a.03'>嬰乃言袁盎、欒布諸名將賢士在家者進之．所賜金，陳之廊廡下，軍吏過，輒令財取為</line>
<line xml:id='KX2a0001_ZHSJ_107-2840a.04'>用，〔三〕金無入家者．竇嬰守滎陽，監齊趙兵．〔四〕七國兵已盡破，封嬰為魏其侯．諸游士賓</line>
<line xml:id='KX2a0001_ZHSJ_107-2840a.05'>客爭歸魏其侯．孝景時每朝議大事，條侯、魏其侯，諸列侯莫敢與亢禮．</line>
<line xml:id='KX2a0001_ZHSJ_107-2840a.06'>〔一〕　索隱案：謂宗室之中及諸竇之宗室也．又姚氏案：酷吏傳「周陽由，其父趙兼，以淮南王舅侯周陽，故因改</line>
<line xml:id='KX2a0001_ZHSJ_107-2840a.07'>　　　　氏．由以宗室任為郎」．則似是與國有親戚屬籍者，亦得呼為宗室也．</line>
<line xml:id='KX2a0001_ZHSJ_107-2840a.08'>〔二〕　集解漢書曰：「竇嬰字王孫．」</line>
<line xml:id='KX2a0001_ZHSJ_107-2840a.09'>〔三〕　集解蘇林曰：「令自裁度取為用也．」</line>
<line xml:id='KX2a0001_ZHSJ_107-2840a.10'>〔四〕　正義監音甲衫反．吳王濞傳云「竇嬰屯滎陽，監齊趙兵」也．</line>
<line xml:id='KX2a0001_ZHSJ_107-2840a.11'>　　孝景四年，立栗太子，〔一〕使魏其侯為太子傅．孝景七年，栗太子廢，魏其數爭不能得．</line>
<line xml:id='KX2a0001_ZHSJ_107-2840a.12'>魏其謝病，屏居藍田南山之下數月，諸賓客辯士說之，莫能來．梁人高遂乃說魏其曰：「能</line>
<line xml:id='KX2a0001_ZHSJ_107-2840a.13'>富貴將軍者，上也；能親將軍者，太后也．今將軍傅太子，太子廢而不能爭；爭不能得，又</line>
<line xml:id='KX2a0001_ZHSJ_107-2840a.14'>弗能死．自引謝病，擁趙女，屏閒處〔二〕而不朝．相提而論，〔三〕是自明揚主上之過．有如</line>
<line xml:id='KX2a0001_ZHSJ_107-2840a.15'>兩宮螫將軍，〔四〕則妻子毋類矣．」〔五〕魏其侯然之，乃遂起，朝請如故．</line>
</surface>
<surface xml:id='KX2a0001_ZHSJ_107-2841a-z'>
<pb ed='ZHSJ' n='107-2841a' xml:id='KX2a0001_ZHSJ_107-2841a'/><line xml:id='KX2a0001_ZHSJ_107-2841a.01'>〔一〕　正義栗姬之子，後廢之，故書母姓也．</line>
<line xml:id='KX2a0001_ZHSJ_107-2841a.02'>〔二〕　正義上音閑，下昌汝反．</line>
<line xml:id='KX2a0001_ZHSJ_107-2841a.03'>〔三〕　集解徐廣曰：「提音徒抵反．」　索隱提音弟，又音啼．相提猶相抵也．論音路頓反．</line>
<line xml:id='KX2a0001_ZHSJ_107-2841a.04'>〔四〕　集解張晏曰：「兩宮，太后、景帝也．螫，怒也．毒蟲怒必螫人．又火各反．」　索隱螫音釋．謂怒也，毒蟲</line>
<line xml:id='KX2a0001_ZHSJ_107-2841a.05'>　　　　怒必螫人．又音火各反．漢書作「奭」，奭即螫也．　正義兩宮，太子、景帝也．</line>
<line xml:id='KX2a0001_ZHSJ_107-2841a.06'>〔五〕　索隱謂見誅滅無遺類．</line>
<line xml:id='KX2a0001_ZHSJ_107-2841a.07'>　　桃侯免相，〔一〕竇太后數言魏其侯．孝景帝曰：「太后豈以為臣有愛，〔二〕不相魏其？魏</line>
<line xml:id='KX2a0001_ZHSJ_107-2841a.08'>其者，沾沾〔三〕自喜耳，多易．〔四〕難以為相，持重．」遂不用，用建陵侯衞綰為丞相．</line>
<line xml:id='KX2a0001_ZHSJ_107-2841a.09'>〔一〕　集解服虔曰：「劉舍也．」</line>
<line xml:id='KX2a0001_ZHSJ_107-2841a.10'>〔二〕　索隱愛猶惜也．</line>
<line xml:id='KX2a0001_ZHSJ_107-2841a.11'>〔三〕　集解徐廣曰：「沾，一作『怗』．又昌兼反，又當牒反．」</line>
<line xml:id='KX2a0001_ZHSJ_107-2841a.12'>〔四〕　集解張晏曰：「沾沾，言自整頓也．多易，多輕易之行也．或曰沾音幨也．」　索隱沾音襜，又音當牒反．小</line>
<line xml:id='KX2a0001_ZHSJ_107-2841a.13'>　　　　顏音他兼反．幨音如字，又天牒反．幨音尺占反．</line>
<line xml:id='KX2a0001_ZHSJ_107-2841a.14'>　　武安侯田蚡〔一〕者，孝景后同母弟也，生長陵．魏其已為大將軍後，方盛，蚡為諸郎，〔二〕</line>
<line xml:id='KX2a0001_ZHSJ_107-2841a.15'>未貴，往來侍酒魏其，跪起如子姓．及孝景晚節，〔三〕蚡益貴幸，為太中大夫．蚡辯有口，學</line>
</surface>
<surface xml:id='KX2a0001_ZHSJ_107-2842a-z'>
<pb ed='ZHSJ' n='107-2842a' xml:id='KX2a0001_ZHSJ_107-2842a'/><line xml:id='KX2a0001_ZHSJ_107-2842a.01'>槃盂諸書，〔四〕王太后賢之．〔五〕孝景崩，即日太子立，稱制，所鎮撫多有田蚡賓客計筴，蚡</line>
<line xml:id='KX2a0001_ZHSJ_107-2842a.02'>弟田勝，皆以太后弟，孝景後三年〔六〕封蚡為武安侯，勝為周陽侯．〔七〕</line>
<line xml:id='KX2a0001_ZHSJ_107-2842a.03'>〔一〕　索隱扶粉反．如「蚡鼠」之「蚡」，音墳．</line>
<line xml:id='KX2a0001_ZHSJ_107-2842a.04'>〔二〕　集解徐廣曰：「一云『諸卿』．時人相號長老老者為『諸公』，年少者為『諸卿』，如今人相號為『士大夫』也．」</line>
<line xml:id='KX2a0001_ZHSJ_107-2842a.05'>〔三〕　索隱按：謂晚年也．</line>
<line xml:id='KX2a0001_ZHSJ_107-2842a.06'>〔四〕　集解應劭曰：「黃帝史孔甲所作銘也．凡二十九篇，書槃盂中，所為法戒．諸書，諸子文書也．」孟康曰：「孔甲</line>
<line xml:id='KX2a0001_ZHSJ_107-2842a.07'>　　　　槃盂二十六篇，雜家書，兼儒､墨､名､法．」</line>
<line xml:id='KX2a0001_ZHSJ_107-2842a.08'>〔五〕　集解徐廣曰：「即蚡同母姊者．」</line>
<line xml:id='KX2a0001_ZHSJ_107-2842a.09'>〔六〕　集解徐廣曰：「孝景後三年即是孝武初嗣位之年也．」</line>
<line xml:id='KX2a0001_ZHSJ_107-2842a.10'>〔七〕　正義絳州聞喜縣東二十里周陽故城也．</line>
<line xml:id='KX2a0001_ZHSJ_107-2842a.11'>　　武安侯新欲用事為相，卑下賓客，進名士家居者貴之，欲以傾魏其諸將相．建元元年，</line>
<line xml:id='KX2a0001_ZHSJ_107-2842a.12'>丞相綰病免，上議置丞相､太尉．籍福說武安侯曰：「魏其貴久矣，天下士素歸之．今將軍</line>
<line xml:id='KX2a0001_ZHSJ_107-2842a.13'>初興，未如魏其，即上以將軍為丞相，必讓魏其．魏其為丞相，將軍必為太尉．太尉､丞相</line>
<line xml:id='KX2a0001_ZHSJ_107-2842a.14'>尊等耳，又有讓賢名．」武安侯乃微言太后風上，於是乃以魏其侯為丞相，武安侯為太尉．</line>
<line xml:id='KX2a0001_ZHSJ_107-2842a.15'>籍福賀魏其侯，因弔曰：「君侯資性喜善疾惡，方今善人譽君侯，故至丞相；然君侯且疾惡，</line>
<line xml:id='KX2a0001_ZHSJ_107-2842a.16'>惡人衆，亦且毀君侯．君侯能兼容，則幸久；不能，今以毀去矣．」魏其不聽．</line>
</surface>
<surface xml:id='KX2a0001_ZHSJ_107-2843a-z'>
<pb ed='ZHSJ' n='107-2843a' xml:id='KX2a0001_ZHSJ_107-2843a'/><line xml:id='KX2a0001_ZHSJ_107-2843a.01'>　　魏其､武安俱好儒術，推轂趙綰為御史大夫，〔一〕王臧為郎中令．迎魯申公，欲設明堂，</line>
<line xml:id='KX2a0001_ZHSJ_107-2843a.02'>令列侯就國，除關，〔二〕以禮為服制，〔三〕以興太平．舉適諸竇〔四〕宗室毋節行者，除其屬籍．</line>
<line xml:id='KX2a0001_ZHSJ_107-2843a.03'>時諸外家為列侯，列侯多尚公主，皆不欲就國，以故毀日至竇太后．太后好黃老之言，而魏</line>
<line xml:id='KX2a0001_ZHSJ_107-2843a.04'>其､武安､趙綰､王臧等務隆推儒術，貶道家言，是以竇太后滋不說魏其等．及建元二年，御</line>
<line xml:id='KX2a0001_ZHSJ_107-2843a.05'>史大夫趙綰請無奏事東宮．〔五〕竇太后大怒，乃罷逐趙綰､王臧等，而免丞相､太尉，以柏至</line>
<line xml:id='KX2a0001_ZHSJ_107-2843a.06'>侯許昌為丞相，武彊侯莊青翟為御史大夫．魏其､武安由此以侯家居．</line>
<line xml:id='KX2a0001_ZHSJ_107-2843a.07'>〔一〕　索隱案：推轂謂自卑下之，如為之推車轂也．</line>
<line xml:id='KX2a0001_ZHSJ_107-2843a.08'>〔二〕　索隱謂除關門之稅也．</line>
<line xml:id='KX2a0001_ZHSJ_107-2843a.09'>〔三〕　索隱案：其時禮度踰侈，多不依禮，今令吉凶服制皆法於禮也．</line>
<line xml:id='KX2a0001_ZHSJ_107-2843a.10'>〔四〕　索隱適音直革反．</line>
<line xml:id='KX2a0001_ZHSJ_107-2843a.11'>〔五〕　集解韋昭曰：「欲奪其政也．」</line>
<line xml:id='KX2a0001_ZHSJ_107-2843a.12'>　　武安侯雖不任職，以王太后故，親幸，數言事多效，天下吏士趨勢利者，皆去魏其歸武</line>
<line xml:id='KX2a0001_ZHSJ_107-2843a.13'>安，武安日益橫．建元六年，竇太后崩，丞相昌､御史大夫青翟坐喪事不辦，免．以武安侯</line>
<line xml:id='KX2a0001_ZHSJ_107-2843a.14'>蚡為丞相，以大司農韓安國為御史大夫．天下士郡諸侯愈益附武安．〔一〕</line>
<line xml:id='KX2a0001_ZHSJ_107-2843a.15'>〔一〕　索隱按：謂仕諸郡及仕諸侯王國者，猶言仕郡國也．</line>
</surface>
<surface xml:id='KX2a0001_ZHSJ_107-2844a-z'>
<pb ed='ZHSJ' n='107-2844a' xml:id='KX2a0001_ZHSJ_107-2844a'/><line xml:id='KX2a0001_ZHSJ_107-2844a.01'>　　武安者，貌侵，〔一〕生貴甚．〔二〕又以為諸侯王多長，〔三〕上初即位，富於春秋，蚡以肺腑</line>
<line xml:id='KX2a0001_ZHSJ_107-2844a.02'>為京師相，〔四〕非痛折節以禮詘之，天下不肅．〔五〕當是時，丞相入奏事，坐語移日，所言皆</line>
<line xml:id='KX2a0001_ZHSJ_107-2844a.03'>聽．薦人或起家至二千石，權移主上．上乃曰：「君除吏已盡未？吾亦欲除吏．」嘗請考</line>
<line xml:id='KX2a0001_ZHSJ_107-2844a.04'>工地益宅，〔六〕上怒曰：「君何不遂取武庫！」是後乃退．嘗召客飲，坐其兄蓋侯〔七〕南鄉，自</line>
<line xml:id='KX2a0001_ZHSJ_107-2844a.05'>坐東鄉，以為漢相尊，不可以兄故私橈．武安由此滋驕，治宅甲諸第．〔八〕田園極膏腴，而市</line>
<line xml:id='KX2a0001_ZHSJ_107-2844a.06'>買郡縣器物相屬於道．前堂羅鍾鼓，立曲旃；〔九〕後房婦女以百數．諸侯奉金玉狗馬玩</line>
<line xml:id='KX2a0001_ZHSJ_107-2844a.07'>好，不可勝數．</line>
<line xml:id='KX2a0001_ZHSJ_107-2844a.08'>〔一〕　集解韋昭曰：「侵音寑，短小也．又云醜惡也，刻确也．音核．」　索隱案：服虔云「侵，短小也」．韋昭云「刻</line>
<line xml:id='KX2a0001_ZHSJ_107-2844a.09'>　　　　确也」．按：确音刻．又孔文祥「侵，醜惡也．音寢」．</line>
<line xml:id='KX2a0001_ZHSJ_107-2844a.10'>〔二〕　索隱按：小顏云「生貴謂自尊高示貴寵」，其說疏也．按：生謂蚡自生尊貴之勢特甚，故下云「又以諸侯王多</line>
<line xml:id='KX2a0001_ZHSJ_107-2844a.11'>　　　　長年，蚡以肺腑為相，非痛折節以禮屈之，則天下不肅」者也．</line>
<line xml:id='KX2a0001_ZHSJ_107-2844a.12'>〔三〕　集解張晏曰：「多長年．」</line>
<line xml:id='KX2a0001_ZHSJ_107-2844a.13'>〔四〕　索隱腑音府．肺音廢．言如肝肺之相附．又云柿，木札，附木皮也．詩云「如塗塗附」，以言如皮之附木也．</line>
<line xml:id='KX2a0001_ZHSJ_107-2844a.14'>　　　　正義顏師古曰：「舊解云肺附，如肝肺之相附著也．一說柿，斫木札也，喻其輕薄附著大材．」按：顏此說並是</line>
<line xml:id='KX2a0001_ZHSJ_107-2844a.15'>　　　　疏謬．又改「腑」為「附」就其義，重謬矣．八十一難云：「寸口者，脈之大會，手太陰之動脈也．」呂廣云：「太陰者，</line>
<line xml:id='KX2a0001_ZHSJ_107-2844a.16'>　　　　肺之脈也．肺為諸藏之主，通陰陽，故十二經脈皆會乎太陰，所以決吉凶者．十二經有病皆寸口，知其何經之動</line>
</surface>
<surface xml:id='KX2a0001_ZHSJ_107-2845a-z'>
<pb ed='ZHSJ' n='107-2845a' xml:id='KX2a0001_ZHSJ_107-2845a'/><line xml:id='KX2a0001_ZHSJ_107-2845a.01'>　　　　浮沈濇滑，春秋逆順，知其死生．」顧野王云：「肺腑，腹心也．」案：說田蚡為相，若人之肺，知陰陽逆順，又為帝</line>
<line xml:id='KX2a0001_ZHSJ_107-2845a.02'>　　　　之腹心親戚也．</line>
<line xml:id='KX2a0001_ZHSJ_107-2845a.03'>〔五〕　索隱案：痛，甚也．欲令士折節屈下於己；不然，天下不肅．或解以為蚡欲折節下士，非也．案：下文不讓</line>
<line xml:id='KX2a0001_ZHSJ_107-2845a.04'>　　　　其兄蓋侯，知或說為非也．</line>
<line xml:id='KX2a0001_ZHSJ_107-2845a.05'>〔六〕　集解漢書百官表曰少府有考工室．如淳曰：「官名也．」</line>
<line xml:id='KX2a0001_ZHSJ_107-2845a.06'>〔七〕　集解徐廣曰：「王后兄王信也．泰山有蓋縣，樂安有益縣也．」</line>
<line xml:id='KX2a0001_ZHSJ_107-2845a.07'>〔八〕　集解徐廣曰：「為諸第之上也．」</line>
<line xml:id='KX2a0001_ZHSJ_107-2845a.08'>〔九〕　集解如淳曰：「旌旗之名．通帛曰旃．曲旃，僭也．」蘇林曰：「禮，大夫建旃．曲旃，柄上曲也．」　索隱按：</line>
<line xml:id='KX2a0001_ZHSJ_107-2845a.09'>　　　　曲旃，旌旃柄上曲，僭禮也．通帛曰旃．說文云曲旃者，所以招士也．</line>
<line xml:id='KX2a0001_ZHSJ_107-2845a.10'>　　魏其失竇太后，益疏不用，無勢，諸客稍稍自引而怠傲，唯灌將軍獨不失故．魏其日默</line>
<line xml:id='KX2a0001_ZHSJ_107-2845a.11'>默不得志，而獨厚遇灌將軍．</line>
<line xml:id='KX2a0001_ZHSJ_107-2845a.12'>　　灌將軍夫者，潁陰人也．夫父張孟，嘗為潁陰侯嬰舍人，得幸，因進之至二千石，故蒙</line>
<line xml:id='KX2a0001_ZHSJ_107-2845a.13'>灌氏姓為灌孟．吳楚反時，潁陰侯灌何為將軍，〔一〕屬太尉，請灌孟為校尉．夫以千人與父</line>
<line xml:id='KX2a0001_ZHSJ_107-2845a.14'>俱．〔二〕灌孟年老，潁陰侯彊請之，鬱鬱不得意，故戰常陷堅，遂死吳軍中．軍法，父子俱從</line>
<line xml:id='KX2a0001_ZHSJ_107-2845a.15'>軍，有死事，得與喪歸．灌夫不肯隨喪歸，奮曰：〔三〕「願取吳王若將軍頭，以報父之仇．」於</line>
</surface>
<surface xml:id='KX2a0001_ZHSJ_107-2846a-z'>
<pb ed='ZHSJ' n='107-2846a' xml:id='KX2a0001_ZHSJ_107-2846a'/><line xml:id='KX2a0001_ZHSJ_107-2846a.01'>是灌夫被甲持戟，募軍中壯士所善願從者數十人．及出壁門，莫敢前．獨二人及從奴十數</line>
<line xml:id='KX2a0001_ZHSJ_107-2846a.02'>騎馳入吳軍，至吳將麾下，〔四〕所殺傷數十人．不得前，復馳還，走入漢壁，皆亡其奴，獨與</line>
<line xml:id='KX2a0001_ZHSJ_107-2846a.03'>一騎歸．夫身中大創十餘，適有萬金良藥，故得無死．夫創少瘳，又復請將軍曰：「吾益知</line>
<line xml:id='KX2a0001_ZHSJ_107-2846a.04'>吳壁中曲折，請復往．」將軍壯義之，恐亡夫，乃言太尉，太尉乃固止之．吳已破，灌夫以此</line>
<line xml:id='KX2a0001_ZHSJ_107-2846a.05'>名聞天下．</line>
<line xml:id='KX2a0001_ZHSJ_107-2846a.06'>〔一〕　索隱案：何是嬰子，漢書作「嬰」，誤也．</line>
<line xml:id='KX2a0001_ZHSJ_107-2846a.07'>〔二〕　集解漢書音義曰「官主千人，如候司馬」．</line>
<line xml:id='KX2a0001_ZHSJ_107-2846a.08'>〔三〕　集解張晏曰：「自奮勵也．」</line>
<line xml:id='KX2a0001_ZHSJ_107-2846a.09'>〔四〕　正義謂大將之旗．</line>
<line xml:id='KX2a0001_ZHSJ_107-2846a.10'>　　潁陰侯言之上，上以夫為中郎將．數月，坐法去．後家居長安，長安中諸公莫弗稱之．</line>
<line xml:id='KX2a0001_ZHSJ_107-2846a.11'>孝景時，至代相．孝景崩，今上初即位，以為淮陽天下交，勁兵處，故徙夫為淮陽太守．建</line>
<line xml:id='KX2a0001_ZHSJ_107-2846a.12'>元元年，入為太僕．二年，夫與長樂衞尉竇甫飲，輕重不得，〔一〕夫醉，搏甫．〔二〕甫，竇太后</line>
<line xml:id='KX2a0001_ZHSJ_107-2846a.13'>昆弟也．上恐太后誅夫，徙為燕相．數歲，坐法去官，家居長安．</line>
<line xml:id='KX2a0001_ZHSJ_107-2846a.14'>〔一〕　集解晉灼曰：「飲酒輕重不得其平也．」</line>
<line xml:id='KX2a0001_ZHSJ_107-2846a.15'>〔二〕　索隱搏音博，謂擊也．</line>
</surface>
<surface xml:id='KX2a0001_ZHSJ_107-2847a-z'>
<pb ed='ZHSJ' n='107-2847a' xml:id='KX2a0001_ZHSJ_107-2847a'/><line xml:id='KX2a0001_ZHSJ_107-2847a.01'>　　灌夫為人剛直使酒，不好面諛．貴戚諸有勢在己之右，不欲加禮，必陵之；諸士在己</line>
<line xml:id='KX2a0001_ZHSJ_107-2847a.02'>之左，愈貧賤，尤益敬，與鈞．稠人廣衆，薦寵下輩．士亦以此多之．</line>
<line xml:id='KX2a0001_ZHSJ_107-2847a.03'>　　夫不喜文學，好任俠，已然諾．〔一〕諸所與交通，無非豪桀大猾．家累數千萬，食客日數</line>
<line xml:id='KX2a0001_ZHSJ_107-2847a.04'>十百人．陂池田園，宗族賓客為權利，橫於潁川．潁川兒乃歌之曰：「潁水清，灌氏寧；潁</line>
<line xml:id='KX2a0001_ZHSJ_107-2847a.05'>水濁，灌氏族．」</line>
<line xml:id='KX2a0001_ZHSJ_107-2847a.06'>〔一〕　索隱已音以．謂已許諾，必使副其前言也．</line>
<line xml:id='KX2a0001_ZHSJ_107-2847a.07'>　　灌夫家居雖富，然失勢，卿相侍中賓客益衰．及魏其侯失勢，亦欲倚灌夫引繩批根生</line>
<line xml:id='KX2a0001_ZHSJ_107-2847a.08'>平慕之後[⿱𠫓廾]之者．〔一〕灌夫亦倚魏其而通列侯宗室為名高．兩人相為引重，〔二〕其游如父子</line>
<line xml:id='KX2a0001_ZHSJ_107-2847a.09'>然．相得驩甚，無厭，恨相知晚也．</line>
<line xml:id='KX2a0001_ZHSJ_107-2847a.10'>〔一〕　集解蘇林曰：「二人相倚，引繩直之，意批根賓客也．[⿱𠫓廾]之者，不與交通．」孟康曰：「根，根括．引繩以持彈．」</line>
<line xml:id='KX2a0001_ZHSJ_107-2847a.11'>　　　　索隱案：劉氏云「二人相倚，事如合繩共相依引也」．批音步結反．批者，排也．漢書作「排」．排根者，蘇林</line>
<line xml:id='KX2a0001_ZHSJ_107-2847a.12'>　　　　云「賓客去之者不與通也」．孟康云「音根格，謂引繩排彈其根格，平生慕嬰交而[⿱𠫓廾]者令不得通也．小顏根音痕，</line>
<line xml:id='KX2a0001_ZHSJ_107-2847a.13'>　　　　格音下各反．駰謂引繩，排彈繩根括以退之者也」．持彈，案漢書本作「抨彈」，音普耕反．</line>
<line xml:id='KX2a0001_ZHSJ_107-2847a.14'>〔二〕　集解張晏曰：「相薦達為聲勢．」</line>
</surface>
<surface xml:id='KX2a0001_ZHSJ_107-2848a-z'>
<pb ed='ZHSJ' n='107-2848a' xml:id='KX2a0001_ZHSJ_107-2848a'/><line xml:id='KX2a0001_ZHSJ_107-2848a.01'>　　灌夫有服，過丞相．丞相從容曰：「吾欲與仲孺過魏其侯，〔一〕會仲孺有服．」〔二〕灌夫</line>
<line xml:id='KX2a0001_ZHSJ_107-2848a.02'>曰：「將軍乃肯幸臨況魏其侯，夫安敢以服為解！請語魏其侯帳具，將軍旦日蚤臨．」武安</line>
<line xml:id='KX2a0001_ZHSJ_107-2848a.03'>許諾．灌夫具語魏其侯如所謂武安侯．魏其與其夫人益市牛酒，夜灑埽，早帳具至旦．平</line>
<line xml:id='KX2a0001_ZHSJ_107-2848a.04'>明，令門下候伺．至日中，丞相不來．魏其謂灌夫曰：「丞相豈忘之哉？」灌夫不懌，曰：</line>
<line xml:id='KX2a0001_ZHSJ_107-2848a.05'>「夫以服請，宜往．」〔三〕乃駕，自往迎丞相．丞相特前戲許灌夫，殊無意往．及夫至門，丞相</line>
<line xml:id='KX2a0001_ZHSJ_107-2848a.06'>尚臥．於是夫入見，曰：「將軍昨日幸許過魏其，魏其夫妻治具，自旦至今，未敢嘗食．」武</line>
<line xml:id='KX2a0001_ZHSJ_107-2848a.07'>安鄂〔四〕謝曰：「吾昨日醉，忽忘與仲孺言．」乃駕往，又徐行，灌夫愈益怒．及飲酒酣，夫</line>
<line xml:id='KX2a0001_ZHSJ_107-2848a.08'>起舞屬丞相，〔五〕丞相不起，夫從坐上語侵之．魏其乃扶灌夫去，謝丞相．丞相卒飲至夜，</line>
<line xml:id='KX2a0001_ZHSJ_107-2848a.09'>極驩而去．</line>
<line xml:id='KX2a0001_ZHSJ_107-2848a.10'>〔一〕　集解漢書曰：「灌夫字仲孺．」</line>
<line xml:id='KX2a0001_ZHSJ_107-2848a.11'>〔二〕　索隱案：服謂朞功之服也．故應璩書曰「仲孺不辭同生之服」是也．</line>
<line xml:id='KX2a0001_ZHSJ_107-2848a.12'>〔三〕　集解徐廣曰：「一云『以服請，不宜往』．」　索隱案：徐廣云「以服請，不宜往」，其說非也．正言夫請不以服</line>
<line xml:id='KX2a0001_ZHSJ_107-2848a.13'>　　　　為解，蚡不宜忘，故駕自往迎也．</line>
<line xml:id='KX2a0001_ZHSJ_107-2848a.14'>〔四〕　集解徐廣曰：「一作『悟』．」</line>
<line xml:id='KX2a0001_ZHSJ_107-2848a.15'>〔五〕　索隱屬音之欲反．屬猶委也，付也．小顏云「若今之舞訖相勸也」．</line>
</surface>
<surface xml:id='KX2a0001_ZHSJ_107-2849a-z'>
<pb ed='ZHSJ' n='107-2849a' xml:id='KX2a0001_ZHSJ_107-2849a'/><line xml:id='KX2a0001_ZHSJ_107-2849a.01'>　　丞相嘗使籍福請魏其城南田．魏其大望曰：「老僕雖[⿱𠫓廾]，將軍雖貴，寧可以勢奪乎！」</line>
<line xml:id='KX2a0001_ZHSJ_107-2849a.02'>不許．灌夫聞，怒，罵籍福．籍福惡兩人有郄，乃謾自好謝丞相曰：「魏其老且死，易忍，且</line>
<line xml:id='KX2a0001_ZHSJ_107-2849a.03'>待之．」已而武安聞魏其､灌夫實怒不予田，亦怒曰：「魏其子嘗殺人，蚡活之．蚡事魏其無</line>
<line xml:id='KX2a0001_ZHSJ_107-2849a.04'>所不可，何愛數頃田？且灌夫何與也？吾不敢復求田．」武安由此大怨灌夫､魏其．</line>
<line xml:id='KX2a0001_ZHSJ_107-2849a.05'>　　元光四年春，〔一〕丞相言灌夫家在潁川，橫甚，民苦之．請案．上曰：「此丞相事，何</line>
<line xml:id='KX2a0001_ZHSJ_107-2849a.06'>請．」灌夫亦持丞相陰事，為姦利，受淮南王金與語言．賓客居閒，遂止，俱解．</line>
<line xml:id='KX2a0001_ZHSJ_107-2849a.07'>〔一〕　集解徐廣曰：「疑此當是三年也．其說在後．」</line>
<line xml:id='KX2a0001_ZHSJ_107-2849a.08'>　　夏，丞相取燕王女為夫人，〔一〕有太后詔，召列侯宗室皆往賀．魏其侯過灌夫，欲與俱．</line>
<line xml:id='KX2a0001_ZHSJ_107-2849a.09'>夫謝曰：「夫數以酒失得過丞相，丞相今者又與夫有郄．」魏其曰：「事已解．」彊與俱．飲</line>
<line xml:id='KX2a0001_ZHSJ_107-2849a.10'>酒酣，武安起為壽，〔二〕坐皆避席伏．已魏其侯為壽，獨故人避席耳，餘半膝席．〔三〕灌夫不</line>
<line xml:id='KX2a0001_ZHSJ_107-2849a.11'>悅．起行酒，至武安，武安膝席曰：「不能滿觴．」夫怒，因嘻笑曰：「將軍貴人也，屬之！」〔四〕</line>
<line xml:id='KX2a0001_ZHSJ_107-2849a.12'>時武安不肯．行酒次至臨汝侯，〔五〕臨汝侯方與程不識耳語，又不避席．夫無所發怒，乃罵</line>
<line xml:id='KX2a0001_ZHSJ_107-2849a.13'>臨汝侯曰：「生平毀程不識不直一錢，今日長者為壽，乃效女兒呫囁耳語！」〔六〕武安謂灌夫</line>
<line xml:id='KX2a0001_ZHSJ_107-2849a.14'>曰：「程李俱東西宮衞尉，〔七〕今衆辱程將軍，仲孺獨不為李將軍地乎？」〔八〕灌夫曰：「今日</line>
<line xml:id='KX2a0001_ZHSJ_107-2849a.15'>斬頭陷匈，〔九〕何知程李乎！」坐乃起更衣，稍稍去．魏其侯去，麾灌夫出．武安遂怒曰：</line>
</surface>
<surface xml:id='KX2a0001_ZHSJ_107-2850a-z'>
<pb ed='ZHSJ' n='107-2850a' xml:id='KX2a0001_ZHSJ_107-2850a'/><line xml:id='KX2a0001_ZHSJ_107-2850a.01'>「此吾驕灌夫罪．」乃令騎留灌夫．灌夫欲出不得．籍福起為謝，案灌夫項令謝．夫愈怒，</line>
<line xml:id='KX2a0001_ZHSJ_107-2850a.02'>不肯謝．武安乃麾騎縛夫置傳舍，召長史曰：「今日召宗室，有詔．」劾灌夫罵坐不敬，繫居</line>
<line xml:id='KX2a0001_ZHSJ_107-2850a.03'>室．〔一０〕遂按其前事，遣吏分曹逐捕諸灌氏支屬，皆得[⿱𠫓廾]市罪．魏其侯大媿，為資使賓客請，</line>
<line xml:id='KX2a0001_ZHSJ_107-2850a.04'>莫能解．〔一一〕武安吏皆為耳目，諸灌氏皆亡匿，夫繫，遂不得告言武安陰事．</line>
<line xml:id='KX2a0001_ZHSJ_107-2850a.05'>〔一〕　索隱案：蚡娶燕王劉澤子康王嘉之女也．</line>
<line xml:id='KX2a0001_ZHSJ_107-2850a.06'>〔二〕　集解如淳曰：「上酒為稱壽，非大行酒．」</line>
<line xml:id='KX2a0001_ZHSJ_107-2850a.07'>〔三〕　集解蘇林曰：「下席而膝半在席上．」如淳曰：「以膝跪席上也．」</line>
<line xml:id='KX2a0001_ZHSJ_107-2850a.08'>〔四〕　集解徐廣曰：「屬，一作『畢』．」　索隱案：漢書作「畢」．畢，盡也．</line>
<line xml:id='KX2a0001_ZHSJ_107-2850a.09'>〔五〕　集解徐廣曰：「灌嬰孫，名賢也．」　索隱案：漢書云臨汝侯灌賢，則賢是嬰之孫，臨汝是改封也．</line>
<line xml:id='KX2a0001_ZHSJ_107-2850a.10'>〔六〕　集解韋昭曰：「呫囁，附耳小語聲．」　索隱女兒猶云兒女也．漢書作「女曹兒」．曹，輩也，猶言兒女輩．呫，</line>
<line xml:id='KX2a0001_ZHSJ_107-2850a.11'>　　　　鄒氏音蚩輒反．囁音女輒反．說文「附耳小語也」．</line>
<line xml:id='KX2a0001_ZHSJ_107-2850a.12'>〔七〕　集解漢書音義曰：「李廣為東宮，程不識為西宮．」</line>
<line xml:id='KX2a0001_ZHSJ_107-2850a.13'>〔八〕　集解如淳曰：「李將軍，李廣也．猶今人言為除地也．」　索隱案：小顏云「言今既毀程，令李何地自安處也」．</line>
<line xml:id='KX2a0001_ZHSJ_107-2850a.14'>〔九〕　索隱韋昭云：「言不避死亡也．」漢書作「穴匈」．</line>
<line xml:id='KX2a0001_ZHSJ_107-2850a.15'>〔一０〕集解如淳曰：「百官表居室為保宮，今守宮也．」</line>
<line xml:id='KX2a0001_ZHSJ_107-2850a.16'>〔一一〕集解如淳曰：「為出資費，使人為夫言．」</line>
</surface>
<surface xml:id='KX2a0001_ZHSJ_107-2851a-z'>
<pb ed='ZHSJ' n='107-2851a' xml:id='KX2a0001_ZHSJ_107-2851a'/><line xml:id='KX2a0001_ZHSJ_107-2851a.01'>　　魏其銳身為救灌夫．夫人諫魏其曰：「灌將軍得罪丞相，與太后家忤，寧可救邪？」魏</line>
<line xml:id='KX2a0001_ZHSJ_107-2851a.02'>其侯曰：「侯自我得之，自我捐之，無所恨．且終不令灌仲孺獨死，嬰獨生．」乃匿其家，〔一〕</line>
<line xml:id='KX2a0001_ZHSJ_107-2851a.03'>竊出上書．立召入，具言灌夫醉飽事，不足誅．上然之，賜魏其食，曰：「東朝廷辯之．」〔二〕</line>
<line xml:id='KX2a0001_ZHSJ_107-2851a.04'>〔一〕　集解晉灼曰：「恐其夫人復諫止也．」</line>
<line xml:id='KX2a0001_ZHSJ_107-2851a.05'>〔二〕　集解如淳曰：「東朝，太后朝．」</line>
<line xml:id='KX2a0001_ZHSJ_107-2851a.06'>　　魏其之東朝，盛推灌夫之善，言其醉飽得過，乃丞相以他事誣罪之．武安又盛毀灌夫</line>
<line xml:id='KX2a0001_ZHSJ_107-2851a.07'>所為橫恣，罪逆不道．魏其度不可柰何，因言丞相短．武安曰：「天下幸而安樂無事，蚡得</line>
<line xml:id='KX2a0001_ZHSJ_107-2851a.08'>為肺腑，所好音樂狗馬田宅．蚡所愛倡優巧匠之屬，不如魏其､灌夫日夜招聚天下豪桀壯</line>
<line xml:id='KX2a0001_ZHSJ_107-2851a.09'>士與論議，腹誹而心謗，不仰視天而俯畫地，〔一〕辟倪兩宮閒，〔二〕幸天下有變，而欲有大</line>
<line xml:id='KX2a0001_ZHSJ_107-2851a.10'>功．〔三〕臣乃不知魏其等所為．」於是上問朝臣：「兩人孰是？」御史大夫韓安國曰：「魏其</line>
<line xml:id='KX2a0001_ZHSJ_107-2851a.11'>言灌夫父死事，身荷戟馳入不測之吳軍，身被數十創，名冠三軍，此天下壯士，非有大惡，爭</line>
<line xml:id='KX2a0001_ZHSJ_107-2851a.12'>杯酒，不足引他過以誅也．魏其言是也．丞相亦言灌夫通姦猾，侵細民，家累巨萬，橫恣潁</line>
<line xml:id='KX2a0001_ZHSJ_107-2851a.13'>川，淩轢宗室，侵犯骨肉，此所謂『枝大於本，脛大於股，不折必披』，〔四〕丞相言亦是．唯明</line>
<line xml:id='KX2a0001_ZHSJ_107-2851a.14'>主裁之．」主爵都尉汲黯是魏其．內史鄭當時是魏其，後不敢堅對．餘皆莫敢對．上怒內</line>
<line xml:id='KX2a0001_ZHSJ_107-2851a.15'>史曰：「公平生數言魏其､武安長短，今日廷論，局趣效轅下駒，〔五〕吾并斬若屬矣．」即罷</line>
</surface>
<surface xml:id='KX2a0001_ZHSJ_107-2852a-z'>
<pb ed='ZHSJ' n='107-2852a' xml:id='KX2a0001_ZHSJ_107-2852a'/><line xml:id='KX2a0001_ZHSJ_107-2852a.01'>起入，上食太后．太后亦已使人候伺，具以告太后．太后怒，不食，曰：「今我在也，而人皆</line>
<line xml:id='KX2a0001_ZHSJ_107-2852a.02'>藉吾弟，〔六〕令我百歲後，皆魚肉之矣．且帝寧能為石人邪！〔七〕此特帝在，即錄錄，設百歲</line>
<line xml:id='KX2a0001_ZHSJ_107-2852a.03'>後，〔八〕是屬寧有可信者乎？」上謝曰：「俱宗室外家，〔九〕故廷辯之．不然，此一獄吏所決</line>
<line xml:id='KX2a0001_ZHSJ_107-2852a.04'>耳．」是時郎中令石建為上別言兩人事．</line>
<line xml:id='KX2a0001_ZHSJ_107-2852a.05'>〔一〕　集解張晏曰：「視天，占三光也．畫地，知分野所在也．畫地諭欲作反事．」</line>
<line xml:id='KX2a0001_ZHSJ_107-2852a.06'>〔二〕　集解徐廣曰：「辟音芳細反．倪音詣．」張晏曰：「占太后與帝吉凶之期．」　索隱辟普係反．倪，五係反．埤</line>
<line xml:id='KX2a0001_ZHSJ_107-2852a.07'>　　　　倉云：「睥睨，邪視也．」</line>
<line xml:id='KX2a0001_ZHSJ_107-2852a.08'>〔三〕　集解張晏曰：「幸為反者，當得為大將立功也．」瓚曰：「天下有變謂天子崩，因變難之際得立大功．」</line>
<line xml:id='KX2a0001_ZHSJ_107-2852a.09'>〔四〕　索隱案：包愷音疋彼反．　正義鋪被反．披，分析也．</line>
<line xml:id='KX2a0001_ZHSJ_107-2852a.10'>〔五〕　集解張晏曰：「俛頭於車轅下，隨母而已．」瓚曰：「小馬在轅下．」　正義應劭云：「駒馬加著轅．局趣，纖小</line>
<line xml:id='KX2a0001_ZHSJ_107-2852a.11'>　　　　之貌．」按：應說為長也．</line>
<line xml:id='KX2a0001_ZHSJ_107-2852a.12'>〔六〕　索隱案：晉灼云「藉，蹈也．以言蹂藉之」．</line>
<line xml:id='KX2a0001_ZHSJ_107-2852a.13'>〔七〕　索隱謂帝不如石人得長存也．　正義顏師古云：「言徒有人形耳，不知好惡．」按：今俗云人不辨事，罵云</line>
<line xml:id='KX2a0001_ZHSJ_107-2852a.14'>　　　　杌杌若木人也．</line>
<line xml:id='KX2a0001_ZHSJ_107-2852a.15'>〔八〕　索隱案：設者，脫也．</line>
<line xml:id='KX2a0001_ZHSJ_107-2852a.16'>〔九〕　正義嬰，景帝從舅．蚡，太后同母弟．</line>
</surface>
<surface xml:id='KX2a0001_ZHSJ_107-2853a-z'>
<pb ed='ZHSJ' n='107-2853a' xml:id='KX2a0001_ZHSJ_107-2853a'/><line xml:id='KX2a0001_ZHSJ_107-2853a.01'>　　武安已罷朝，出止車門，召韓御史大夫載，怒曰：「與長孺共一老禿翁，何為首鼠兩</line>
<line xml:id='KX2a0001_ZHSJ_107-2853a.02'>端？」〔一〕韓御史良久謂丞相曰：「君何不自喜？〔二〕夫魏其毀君，君當免冠解印綬歸，曰『臣</line>
<line xml:id='KX2a0001_ZHSJ_107-2853a.03'>以肺腑幸得待罪，固非其任，魏其言皆是』．如此，上必多君有讓，不廢君．魏其必內愧，杜</line>
<line xml:id='KX2a0001_ZHSJ_107-2853a.04'>門齰舌自殺．〔三〕今人毀君，君亦毀人，譬如賈豎女子爭言，何其無大體也！」武安謝罪曰：</line>
<line xml:id='KX2a0001_ZHSJ_107-2853a.05'>「爭時急，不知出此．」</line>
<line xml:id='KX2a0001_ZHSJ_107-2853a.06'>〔一〕　集解漢書音義曰：「禿老翁，言嬰無官位扳援也．首鼠，一前一卻也．」　索隱案：謂共治一老禿翁，指竇嬰</line>
<line xml:id='KX2a0001_ZHSJ_107-2853a.07'>　　　　也．服虔云「首鼠，一前一卻也」．</line>
<line xml:id='KX2a0001_ZHSJ_107-2853a.08'>〔二〕　集解蘇林曰：「何不自解釋為喜樂邪？」　索隱案：小顏云「何不自謙遜為可喜之事」．音許既反．</line>
<line xml:id='KX2a0001_ZHSJ_107-2853a.09'>〔三〕　索隱案：說文云「齰，齧也」．音側革反．</line>
<line xml:id='KX2a0001_ZHSJ_107-2853a.10'>　　於是上使御史簿責魏其所言灌夫，頗不讎，〔一〕欺謾．劾繫都司空．〔二〕孝景時，魏其常</line>
<line xml:id='KX2a0001_ZHSJ_107-2853a.11'>受遺詔，曰「事有不便，以便宜論上」．及繫，灌夫罪至族，事日急，諸公莫敢復明言於上．</line>
<line xml:id='KX2a0001_ZHSJ_107-2853a.12'>魏其乃使昆弟子上書言之，幸得復召見．書奏上，而案尚書大行無遺詔．〔三〕詔書獨藏魏其</line>
<line xml:id='KX2a0001_ZHSJ_107-2853a.13'>家，家丞封．〔四〕乃劾魏其矯先帝詔，罪當[⿱𠫓廾]市．五年十月，〔五〕悉論灌夫及家屬．魏其良久</line>
<line xml:id='KX2a0001_ZHSJ_107-2853a.14'>乃聞，聞即恚，病痱，〔六〕不食欲死．或聞上無意殺魏其，魏其復食，治病，議定不死矣．乃</line>
<line xml:id='KX2a0001_ZHSJ_107-2853a.15'>有蜚語為惡言聞上，〔七〕故以十二月晦〔八〕論[⿱𠫓廾]市渭城．〔九〕</line>
</surface>
<surface xml:id='KX2a0001_ZHSJ_107-2854a-z'>
<pb ed='ZHSJ' n='107-2854a' xml:id='KX2a0001_ZHSJ_107-2854a'/><line xml:id='KX2a0001_ZHSJ_107-2854a.01'>〔一〕　正義讎音巿周反，對也．言簿責魏其所言灌夫實潁川事，故魏其不對為欺謾者也．</line>
<line xml:id='KX2a0001_ZHSJ_107-2854a.02'>〔二〕　索隱案：百官表云宗正屬官，主詔獄也．　正義如淳云：「律，司空主水及罪人．」</line>
<line xml:id='KX2a0001_ZHSJ_107-2854a.03'>〔三〕　集解如淳曰：「大行，主諸侯官也．」　索隱案：尚書無此景帝崩時大行遺詔，乃魏其家臣印封之．如淳說非</line>
<line xml:id='KX2a0001_ZHSJ_107-2854a.04'>　　　　也．　正義天子崩曰大行也．按：尚書之中，景帝崩時無遺詔賜魏其也．百官表云諸受尚書事也．</line>
<line xml:id='KX2a0001_ZHSJ_107-2854a.05'>〔四〕　集解漢書音義曰：「以家臣印封遺詔．」</line>
<line xml:id='KX2a0001_ZHSJ_107-2854a.06'>〔五〕　集解徐廣曰：「疑非五年，亦非十月．」　索隱徐氏云疑非者，案武紀四年三月蚡薨，竇嬰死在前，今云五年，</line>
<line xml:id='KX2a0001_ZHSJ_107-2854a.07'>　　　　故疑非也．　正義漢書云元光四年冬，魏其侯嬰有罪[⿱𠫓廾]巿．春三月乙卯，丞相蚡薨．按：五年者，誤也．</line>
<line xml:id='KX2a0001_ZHSJ_107-2854a.08'>〔六〕　索隱痱音肥，又音扶味反，風病也．</line>
<line xml:id='KX2a0001_ZHSJ_107-2854a.09'>〔七〕　集解張晏曰：「蚡偽作飛揚誹謗之語．」</line>
<line xml:id='KX2a0001_ZHSJ_107-2854a.10'>〔八〕　集解徐廣曰：「疑非十二月也．」駰案：張晏曰「月晦者，春垂至也」．　索隱著日月者，見春垂至，恐遇赦贖</line>
<line xml:id='KX2a0001_ZHSJ_107-2854a.11'>　　　　也．</line>
<line xml:id='KX2a0001_ZHSJ_107-2854a.12'>〔九〕　正義故咸陽也．</line>
<line xml:id='KX2a0001_ZHSJ_107-2854a.13'>　　其春，武安侯病，〔一〕專呼服謝罪．〔二〕使巫視鬼者視之，見魏其、灌夫共守，欲殺之．竟</line>
<line xml:id='KX2a0001_ZHSJ_107-2854a.14'>死．子恬嗣．〔三〕元朔三年，武安侯坐衣襜褕〔四〕入宮，不敬．〔五〕</line>
<line xml:id='KX2a0001_ZHSJ_107-2854a.15'>〔一〕　正義其春，即四年春也．元光四年十月，灌夫[⿱𠫓廾]巿．十二月末，魏其[⿱𠫓廾]巿．至三月乙卯，田蚡薨．則三人死同</line>
<line xml:id='KX2a0001_ZHSJ_107-2854a.16'>　　　　在一年明矣．漢以十月為歲首故也．秦楚之際表云【十月】，十一月，十二月，端月，二月，三月，至九為終．周建</line>
</surface>
<surface xml:id='KX2a0001_ZHSJ_107-2855a-z'>
<pb ed='ZHSJ' n='107-2855a' xml:id='KX2a0001_ZHSJ_107-2855a'/><line xml:id='KX2a0001_ZHSJ_107-2855a.01'>　　　　子為正月，十一月為正月，十二月為二月，正月為三月，二月為四月，至十月為歲終．漢初至武帝太初以前，並依</line>
<line xml:id='KX2a0001_ZHSJ_107-2855a.02'>　　　　秦法，以後改用夏正月，至今不改．然夫子作春秋依夏正．</line>
<line xml:id='KX2a0001_ZHSJ_107-2855a.03'>〔二〕　集解漢書音義曰：「言蚡號呼謝服罪也．」</line>
<line xml:id='KX2a0001_ZHSJ_107-2855a.04'>〔三〕　集解徐廣曰：「蚡疾，見魏其、灌夫鬼殺之，則其（春）【死】共在一春內邪？武帝本紀『四年三月乙卯，田蚡薨』，</line>
<line xml:id='KX2a0001_ZHSJ_107-2855a.05'>　　　　嬰死在蚡薨之前，何復云五年十二月邪？疑十二月當為二月也．」案侯表，蚡事武帝九年而卒，元光四年侯恬之</line>
<line xml:id='KX2a0001_ZHSJ_107-2855a.06'>　　　　元年，建元元年訖元光三年而九年．大臣表蚡以元光四年卒，亦云嬰四年[⿱𠫓廾]巿，未詳此正安在．然蚡薨在嬰死</line>
<line xml:id='KX2a0001_ZHSJ_107-2855a.07'>　　　　後分明．</line>
<line xml:id='KX2a0001_ZHSJ_107-2855a.08'>〔四〕　正義爾雅云「衣蔽前謂之襜」．郭璞云「蔽膝也」．說文、字林並謂之短衣．</line>
<line xml:id='KX2a0001_ZHSJ_107-2855a.09'>〔五〕　集解徐廣曰：「表云坐衣不敬，國除．」　索隱襜，尺占反．褕音踰．謂非正朝衣，若婦人服也．表云恬坐衣</line>
<line xml:id='KX2a0001_ZHSJ_107-2855a.10'>　　　　不敬，國除．</line>
<line xml:id='KX2a0001_ZHSJ_107-2855a.11'>　　淮南王安謀反覺，治．王前朝，〔一〕武安侯為太尉，時迎王至霸上，謂王曰：「上未有太</line>
<line xml:id='KX2a0001_ZHSJ_107-2855a.12'>子，大王最賢，高祖孫，即宮車晏駕，非大王立當誰哉！」淮南王大喜，厚遺金財物．上自</line>
<line xml:id='KX2a0001_ZHSJ_107-2855a.13'>魏其時不直武安，特為太后故耳．〔二〕及聞淮南王金事，上曰：「使武安侯在者，族矣．」</line>
<line xml:id='KX2a0001_ZHSJ_107-2855a.14'>〔一〕　集解徐廣曰：「建元二年．」</line>
<line xml:id='KX2a0001_ZHSJ_107-2855a.15'>〔二〕　索隱案：武帝以魏其、灌夫事為枉，於武安侯為不直，特為太后故耳．</line>
</surface>
<surface xml:id='KX2a0001_ZHSJ_107-2856a-z'>
<pb ed='ZHSJ' n='107-2856a' xml:id='KX2a0001_ZHSJ_107-2856a'/><line xml:id='KX2a0001_ZHSJ_107-2856a.01'>　　太史公曰：魏其､武安皆以外戚重，灌夫用一時決筴而名顯．魏其之舉以吳楚，武安之</line>
<line xml:id='KX2a0001_ZHSJ_107-2856a.02'>貴在日月之際．然魏其誠不知時變，灌夫無術而不遜，兩人相翼，乃成禍亂．武安負貴而</line>
<line xml:id='KX2a0001_ZHSJ_107-2856a.03'>好權，杯酒責望，陷彼兩賢．嗚呼哀哉！遷怒及人，命亦不延．衆庶不載，竟被惡言．嗚呼</line>
<line xml:id='KX2a0001_ZHSJ_107-2856a.04'>哀哉！禍所從來矣！</line>
<line xml:id='KX2a0001_ZHSJ_107-2856a.05'>【索隱述贊】竇嬰､田蚡，勢利相雄．咸倚外戚，或恃軍功．灌夫自喜，引重其中．意氣杯酒，睨兩</line>
<line xml:id='KX2a0001_ZHSJ_107-2856a.06'>宮．事竟不直，冤哉二公！</line>
</surface>
</surfaceGrp>
