<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_015'>
<surface type='dummy'></surface>
<surface xml:id='KX2a0001_ZHSJ_15-0685a-z'>
<pb ed='ZHSJ' n='15-0685a' xml:id='KX2a0001_ZHSJ_15-0685a'/><line xml:id='KX2a0001_ZHSJ_15-0685a.01'>史記卷十五</line>
<line xml:id='KX2a0001_ZHSJ_15-0685a.02'>　　六國年表第三</line>
<line xml:id='KX2a0001_ZHSJ_15-0685a.03'>　　　　索隱六國，魏、韓、趙、楚、燕、齊，并秦凡七國，號曰「七雄」．</line>
<line xml:id='KX2a0001_ZHSJ_15-0685a.04'>　　太史公讀秦記，〔一〕至犬戎敗幽王，周東徙洛邑，秦襄公始封為諸侯，作西畤用事上帝，</line>
<line xml:id='KX2a0001_ZHSJ_15-0685a.05'>僭端見矣．禮曰：「天子祭天地，諸侯祭其域內名山大川．」今秦雜戎翟之俗，先暴戾，後仁</line>
<line xml:id='KX2a0001_ZHSJ_15-0685a.06'>義，位在藩臣而臚於郊祀，〔二〕君子懼焉．及文公踰隴，攘夷狄，尊陳寶，營岐雍之閒，而穆</line>
<line xml:id='KX2a0001_ZHSJ_15-0685a.07'>公脩政，東竟至河，則與齊桓、晉文中國侯伯侔矣．是後陪臣執政，大夫世祿，六卿擅晉權，</line>
<line xml:id='KX2a0001_ZHSJ_15-0685a.08'>征伐會盟，威重於諸侯．及田常殺簡公而相齊國，諸侯晏然弗討，海內爭於戰功矣．三國</line>
<line xml:id='KX2a0001_ZHSJ_15-0685a.09'>終之卒分晉，田和亦滅齊而有之，六國之盛自此始．務在彊兵并敵，謀詐用而從衡短長之</line>
<line xml:id='KX2a0001_ZHSJ_15-0685a.10'>說起．矯稱𧔧出，誓盟不信，雖置質剖符猶不能約束也．秦始小國僻遠，諸夏賓之，比於戎</line>
<line xml:id='KX2a0001_ZHSJ_15-0685a.11'>翟，至獻公之後常雄諸侯．論秦之德義不如魯衞之暴戾者，量秦之兵不如三晉之彊也，然</line>
<line xml:id='KX2a0001_ZHSJ_15-0685a.12'>卒并天下，非必險固便形埶利也，蓋若天所助焉．</line>
</surface>
<surface xml:id='KX2a0001_ZHSJ_15-0686a-z'>
<pb ed='ZHSJ' n='15-0686a' xml:id='KX2a0001_ZHSJ_15-0686a'/><line xml:id='KX2a0001_ZHSJ_15-0686a.01'>〔一〕　索隱即秦國之史記也，故下云「秦燒詩書，諸侯史記尤甚．獨有秦記，又不載日月」是也．</line>
<line xml:id='KX2a0001_ZHSJ_15-0686a.02'>〔二〕　索隱案：臚字訓陳也，出爾雅文．以言秦是諸侯而陳天子郊祀，實僭也，猶季氏旅於泰山然．　正義〔臚</line>
<line xml:id='KX2a0001_ZHSJ_15-0686a.03'>　　　　作〕「臚」，音旅，祭名．又旅，陳也．</line>
<line xml:id='KX2a0001_ZHSJ_15-0686a.04'>　　或曰「東方物所始生，西方物之成孰」．夫作事者必於東南，收功實者常於西北．故禹</line>
<line xml:id='KX2a0001_ZHSJ_15-0686a.05'>興於西羌，〔一〕湯起於亳，〔二〕周之王也以豐鎬伐殷，秦之帝用雍州興，漢之興自蜀漢．</line>
<line xml:id='KX2a0001_ZHSJ_15-0686a.06'>〔一〕　集解皇甫謐曰：「孟子稱禹生石紐，西夷人也．傳曰『禹生自西羌』是也．」　正義禹生於茂州汶川縣，本駹</line>
<line xml:id='KX2a0001_ZHSJ_15-0686a.07'>　　　　國，皆西羌．</line>
<line xml:id='KX2a0001_ZHSJ_15-0686a.08'>〔二〕　集解徐廣曰：「京兆杜縣有亳亭．」</line>
<line xml:id='KX2a0001_ZHSJ_15-0686a.09'>　　秦既得意，燒天下詩書，諸侯史記尤甚，為其有所刺譏也．詩書所以復見者，多藏人</line>
<line xml:id='KX2a0001_ZHSJ_15-0686a.10'>家，而史記獨藏周室，以故滅．惜哉，惜哉！獨有秦記，又不載日月，其文略不具．然戰國</line>
<line xml:id='KX2a0001_ZHSJ_15-0686a.11'>之權變亦有可頗采者，何必上古．秦取天下多暴，然世異變，成功大．〔一〕傳曰「法後王」，何</line>
<line xml:id='KX2a0001_ZHSJ_15-0686a.12'>也？以其近己而俗變相類，議卑而易行也．〔二〕學者牽於所聞，見秦在帝位日淺，不察其終</line>
<line xml:id='KX2a0001_ZHSJ_15-0686a.13'>始，因舉而笑之，〔三〕不敢道，此與以耳食無異．〔四〕悲夫！</line>
<line xml:id='KX2a0001_ZHSJ_15-0686a.14'>〔一〕　索隱以言人君制法，當隨時代之異而變易其政，則其成功大．</line>
<line xml:id='KX2a0001_ZHSJ_15-0686a.15'>〔二〕　正義易，以豉反．後王，近代之王．法與己連接世俗之變及相類也，故議卑淺而易識行耳．</line>
</surface>
<surface xml:id='KX2a0001_ZHSJ_15-0687a-z'>
<pb ed='ZHSJ' n='15-0687a' xml:id='KX2a0001_ZHSJ_15-0687a'/><line xml:id='KX2a0001_ZHSJ_15-0687a.01'>〔三〕　索隱舉猶皆也．</line>
<line xml:id='KX2a0001_ZHSJ_15-0687a.02'>〔四〕　索隱案：言俗學淺識，舉而笑秦，此猶耳食不能知味也．</line>
<line xml:id='KX2a0001_ZHSJ_15-0687a.03'>　　余於是因秦記，踵春秋之後，起周元王，〔一〕表六國時事，訖二世，凡二百七十年，著諸</line>
<line xml:id='KX2a0001_ZHSJ_15-0687a.04'>所聞興壞之端．後有君子，以覽觀焉．</line>
<line xml:id='KX2a0001_ZHSJ_15-0687a.05'>〔一〕　索隱案：此表起周元王元年，春秋迄元王八年．</line>
</surface>
<surface xml:id='KX2a0001_ZHSJ_15-0758a-z'>
<pb ed='ZHSJ' n='15-0758a' xml:id='KX2a0001_ZHSJ_15-0758a'/><line xml:id='KX2a0001_ZHSJ_15-0758a.01'>【索隱述贊】春秋之後，王室益卑．楚彊南服，秦霸西垂．三卿分晉，八代興媯．遞主盟會，互為雄雌．</line>
<line xml:id='KX2a0001_ZHSJ_15-0758a.02'>二周前滅，六國後隳．壯哉嬴氏，吞并若斯．</line>
</surface>
</surfaceGrp>
