<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_087'>
<surface type='dummy'></surface>
<surface xml:id='SHIJI_ZHSJ_87-2539a-z'>
<pb ed='ZHSJ' n='87-2539a' xml:id='SHIJI_ZHSJ_87-2539a'/><line xml:id='SHIJI_ZHSJ_87-2539a.01'>史記卷八十七</line>
<line xml:id='SHIJI_ZHSJ_87-2539a.02'>　　李斯列傳第二十七</line>
<line xml:id='SHIJI_ZHSJ_87-2539a.03'>　　李斯者，楚上蔡人也．〔一〕年少時，為郡小吏，〔二〕見吏舍廁中鼠食不絜，近人犬，數驚恐</line>
<line xml:id='SHIJI_ZHSJ_87-2539a.04'>之．斯入倉，觀倉中鼠，食積粟，居大廡之下，不見人犬之憂．於是李斯乃歎曰：「人之賢不</line>
<line xml:id='SHIJI_ZHSJ_87-2539a.05'>肖譬如鼠矣，在所自處耳！」</line>
<line xml:id='SHIJI_ZHSJ_87-2539a.06'>〔一〕　索隱地理志汝南上蔡縣，云「古蔡國，周武王弟叔度所封，至十八代平侯徙新蔡」．二蔡皆屬汝南．後二代至</line>
<line xml:id='SHIJI_ZHSJ_87-2539a.07'>　　　　昭侯，徙下蔡，屬沛，六國時為楚地，故曰楚上蔡．</line>
<line xml:id='SHIJI_ZHSJ_87-2539a.08'>〔二〕　索隱鄉小史．劉氏云「掌鄉文書」．</line>
<line xml:id='SHIJI_ZHSJ_87-2539a.09'>　　乃從荀卿學帝王之術．學已成，度楚王不足事，而六國皆弱，無可為建功者，欲西入</line>
<line xml:id='SHIJI_ZHSJ_87-2539a.10'>秦．辭於荀卿曰：「斯聞得時無怠，今萬乘方爭時，游者主事．〔一〕今秦王欲吞天下，稱帝而</line>
<line xml:id='SHIJI_ZHSJ_87-2539a.11'>治，此布衣馳騖之時而游說者之秋也．〔二〕處卑賤之位而計不為者，此禽鹿視肉，人面而能</line>
<line xml:id='SHIJI_ZHSJ_87-2539a.12'>彊行者耳．〔三〕故詬〔四〕莫大於卑賤，而悲莫甚於窮困．久處卑賤之位，困苦之地，非世〔五〕</line>
</surface>
<surface xml:id='SHIJI_ZHSJ_87-2540a-z'>
<pb ed='ZHSJ' n='87-2540a' xml:id='SHIJI_ZHSJ_87-2540a'/><line xml:id='SHIJI_ZHSJ_87-2540a.01'>而惡利，自託於無為，此非士之情也．〔六〕故斯將西說秦王矣．」</line>
<line xml:id='SHIJI_ZHSJ_87-2540a.02'>〔一〕　索隱言萬乘爭雄之時，游說者可以立功成名，當得典主事務也．劉氏云「游歷諸侯，當覓彊主以事之」，於文紆</line>
<line xml:id='SHIJI_ZHSJ_87-2540a.03'>　　　　迴，非也．</line>
<line xml:id='SHIJI_ZHSJ_87-2540a.04'>〔二〕　正義言秋時萬物成熟，今爭彊時，亦說士成熟時．</line>
<line xml:id='SHIJI_ZHSJ_87-2540a.05'>〔三〕　索隱禽鹿猶禽獸也，言禽獸但知視肉而食之．莊子及蘇子曰：「人而不學，譬之視肉而食．」楊子法言曰：「人而</line>
<line xml:id='SHIJI_ZHSJ_87-2540a.06'>　　　　不學，如禽何異？」言不能游說取榮貴，即如禽獸，徒有人面而能彊行耳．</line>
<line xml:id='SHIJI_ZHSJ_87-2540a.07'>〔四〕　正義呼后反，恥辱也．</line>
<line xml:id='SHIJI_ZHSJ_87-2540a.08'>〔五〕　索隱非者，譏也．所謂處士橫議也．</line>
<line xml:id='SHIJI_ZHSJ_87-2540a.09'>〔六〕　正義言譏世富貴，惡其榮利，自託於無為者，非士人之情，實力不能致此也．</line>
<line xml:id='SHIJI_ZHSJ_87-2540a.10'>　　至秦，會莊襄王卒，李斯乃求為秦相文信侯呂不韋舍人；不韋賢之，任以為郎．李斯</line>
<line xml:id='SHIJI_ZHSJ_87-2540a.11'>因以得說，說秦王曰：「胥人者，去其幾也．〔一〕成大功者，在因瑕釁而遂忍之．〔二〕昔者秦穆</line>
<line xml:id='SHIJI_ZHSJ_87-2540a.12'>公之霸，終不東并六國者，何也？諸侯尚衆，周德未衰，故五伯迭興，更尊周室．自秦孝公</line>
<line xml:id='SHIJI_ZHSJ_87-2540a.13'>以來，周室卑微，諸侯相兼，關東為六國，秦之乘勝役諸侯，蓋六世矣．〔三〕今諸侯服秦，譬若</line>
<line xml:id='SHIJI_ZHSJ_87-2540a.14'>郡縣．夫以秦之彊，大王之賢，由竈上騷除，〔四〕足以滅諸侯，成帝業，為天下一統，此萬世</line>
<line xml:id='SHIJI_ZHSJ_87-2540a.15'>之一時也．今怠而不急就，諸侯復彊，相聚約從，雖有黃帝之賢，不能并也．」秦王乃拜斯</line>
<line xml:id='SHIJI_ZHSJ_87-2540a.16'>為長史，聽其計，陰遣謀士齎持金玉以游說諸侯．諸侯名士可下以財者，厚遺結之；不肯</line>
</surface>
<surface xml:id='SHIJI_ZHSJ_87-2541a-z'>
<pb ed='ZHSJ' n='87-2541a' xml:id='SHIJI_ZHSJ_87-2541a'/><line xml:id='SHIJI_ZHSJ_87-2541a.01'>者，利劍刺之．離其君臣之計，秦王乃使其良將隨其後．秦王拜斯為客卿．</line>
<line xml:id='SHIJI_ZHSJ_87-2541a.02'>〔一〕　索隱胥人猶胥吏，小人也．去猶失也．幾者，動之微．以言君子見幾而作，不俟終日；小人不識動微之會，故</line>
<line xml:id='SHIJI_ZHSJ_87-2541a.03'>　　　　每失時也．劉氏解幾為彊，非也．</line>
<line xml:id='SHIJI_ZHSJ_87-2541a.04'>〔二〕　索隱言因諸侯有瑕釁，則忍心而翦除，故我將說秦以并天下．　正義胥，相也．幾謂察也．言關東六國與</line>
<line xml:id='SHIJI_ZHSJ_87-2541a.05'>　　　　秦相敵者，君臣機密，並有瑕釁，可成大功，而遂忍之也．</line>
<line xml:id='SHIJI_ZHSJ_87-2541a.06'>〔三〕　正義秦孝公，惠文公，武王，昭王，孝文王，莊襄王．</line>
<line xml:id='SHIJI_ZHSJ_87-2541a.07'>〔四〕　集解徐廣曰：「騷音埽．」　索隱騷音埽．言秦欲并天下，若炊婦埽除竈上之不淨，不足為難．</line>
<line xml:id='SHIJI_ZHSJ_87-2541a.08'>　　會韓人鄭國來閒秦，以作注溉渠，〔一〕已而覺．秦宗室大臣皆言秦王曰：「諸侯人來事</line>
<line xml:id='SHIJI_ZHSJ_87-2541a.09'>秦者，大抵為其主游閒於秦耳，請一切逐客．」〔二〕李斯議亦在逐中．斯乃上書曰：〔三〕</line>
<line xml:id='SHIJI_ZHSJ_87-2541a.10'>〔一〕　正義鄭國渠首起雍州雲陽縣西南二十五里，自中山西邸瓠口為渠，傍北山，東注洛，三百餘里以溉田．又曰韓</line>
<line xml:id='SHIJI_ZHSJ_87-2541a.11'>　　　　苦秦兵，而使水工鄭國閒秦作注溉渠，令費人工，不東伐也．</line>
<line xml:id='SHIJI_ZHSJ_87-2541a.12'>〔二〕　索隱一切猶一例，言盡逐之也．言切者，譬若利刀之割，一運斤無不斷者．解漢書者以一切為權時義，亦未為</line>
<line xml:id='SHIJI_ZHSJ_87-2541a.13'>　　　　得也．</line>
<line xml:id='SHIJI_ZHSJ_87-2541a.14'>〔三〕　正義在始皇十年．</line>
<line xml:id='SHIJI_ZHSJ_87-2541a.15'>　　　　臣聞吏議逐客，竊以為過矣．昔繆公求士，西取由余於戎，東得百里奚於宛，〔一〕</line>
</surface>
<surface xml:id='SHIJI_ZHSJ_87-2542a-z'>
<pb ed='ZHSJ' n='87-2542a' xml:id='SHIJI_ZHSJ_87-2542a'/><line xml:id='SHIJI_ZHSJ_87-2542a.01'>　　迎蹇叔於宋，〔二〕來丕豹、公孫支於晉．〔三〕此五子者，不產於秦，而繆公用之，并國二</line>
<line xml:id='SHIJI_ZHSJ_87-2542a.02'>　　十，遂霸西戎．〔四〕孝公用商鞅之法，移風易俗，民以殷盛，國以富彊，百姓樂用，諸侯親</line>
<line xml:id='SHIJI_ZHSJ_87-2542a.03'>　　服，獲楚、魏之師，舉地千里，至今治彊．惠王用張儀之計，拔三川之地，西并巴、蜀，〔五〕</line>
<line xml:id='SHIJI_ZHSJ_87-2542a.04'>　　北收上郡，〔六〕南取漢中，〔七〕包九夷，制鄢、郢，〔八〕東據成皋之險，〔九〕割膏腴之壤，遂</line>
<line xml:id='SHIJI_ZHSJ_87-2542a.05'>　　散六國之從，使之西面事秦，功施到今．昭王得范睢，廢穰侯，逐華陽，〔一０〕彊公室，杜</line>
<line xml:id='SHIJI_ZHSJ_87-2542a.06'>　　私門，蠶食〔一一〕諸侯，使秦成帝業．此四君者，皆以客之功．由此觀之，客何負於秦哉！</line>
<line xml:id='SHIJI_ZHSJ_87-2542a.07'>　　向使四君卻客而不內，疏士而不用，是使國無富利之實而秦無彊大之名也．</line>
<line xml:id='SHIJI_ZHSJ_87-2542a.08'>〔一〕　索隱秦本紀云「晉獻公以百里奚為秦穆公夫人媵於秦，奚亡走宛，楚鄙人執之」是也．　正義新序云：「百里</line>
<line xml:id='SHIJI_ZHSJ_87-2542a.09'>　　　　奚，楚宛人，仕於虞，虞亡入秦，號五羖大夫也．」</line>
<line xml:id='SHIJI_ZHSJ_87-2542a.10'>〔二〕　索隱秦紀又云「百里奚謂穆公曰：『臣不如臣友蹇叔，蹇叔賢而代莫知．』穆公厚幣迎之，以為上大夫」．今云</line>
<line xml:id='SHIJI_ZHSJ_87-2542a.11'>　　　　「於宋」，未詳所出．　正義括地志云：「蹇叔，岐州人也．時游宋，故迎之於宋．」</line>
<line xml:id='SHIJI_ZHSJ_87-2542a.12'>〔三〕　索隱丕豹自晉奔秦，左氏傳有明文．公孫支，所謂子桑也，是秦大夫，而云自晉來，亦未見所出．　正義括</line>
<line xml:id='SHIJI_ZHSJ_87-2542a.13'>　　　　地志云：「公孫支，岐州人，游晉，後歸秦．」</line>
<line xml:id='SHIJI_ZHSJ_87-2542a.14'>〔四〕　索隱秦本紀穆公用由余謀，伐戎王，益國十二，開地千里，遂霸西戎．此都言五子之功，故云「并國二十」；或</line>
<line xml:id='SHIJI_ZHSJ_87-2542a.15'>　　　　易為「十二」，誤也．</line>
<line xml:id='SHIJI_ZHSJ_87-2542a.16'>〔五〕　索隱案：惠王時張儀為相，請伐韓，下兵三川以臨二周．司馬錯請伐蜀，惠王從之，果滅蜀．儀死後，武王欲</line>
</surface>
<surface xml:id='SHIJI_ZHSJ_87-2543a-z'>
<pb ed='ZHSJ' n='87-2543a' xml:id='SHIJI_ZHSJ_87-2543a'/><line xml:id='SHIJI_ZHSJ_87-2543a.01'>　　　　通車三川，令甘茂拔宜陽．今並云張儀者，以儀為秦相，雖錯滅蜀，茂通三川，皆歸功於相，又三川是儀先請伐故</line>
<line xml:id='SHIJI_ZHSJ_87-2543a.02'>　　　　也．</line>
<line xml:id='SHIJI_ZHSJ_87-2543a.03'>〔六〕　正義惠王十年，魏納上郡十五縣．</line>
<line xml:id='SHIJI_ZHSJ_87-2543a.04'>〔七〕　正義惠王十三年，攻楚漢中，取地六百里．</line>
<line xml:id='SHIJI_ZHSJ_87-2543a.05'>〔八〕　索隱九夷即屬楚之夷也．地理志南郡江陵縣云「故楚郢都」，又宜城縣云「故鄢」也．　正義夷謂并巴蜀，收</line>
<line xml:id='SHIJI_ZHSJ_87-2543a.06'>　　　　上郡，取漢中，伐義渠、丹犂是也．九夷本東夷九種，此言者，文體然也．</line>
<line xml:id='SHIJI_ZHSJ_87-2543a.07'>〔九〕　正義河南府氾水縣也．</line>
<line xml:id='SHIJI_ZHSJ_87-2543a.08'>〔一０〕集解徐廣曰：「華，一作『葉』．」</line>
<line xml:id='SHIJI_ZHSJ_87-2543a.09'>〔一一〕索隱高誘注淮南子云：「蠶食，盡無餘也．」</line>
<line xml:id='SHIJI_ZHSJ_87-2543a.10'>　　　　今陛下致昆山之玉，〔一〕有隨、和之寶，〔二〕垂明月之珠，服太阿之劍，〔三〕乘纖離</line>
<line xml:id='SHIJI_ZHSJ_87-2543a.11'>　　之馬，〔四〕建翠鳳之旗，樹靈鼉之鼓．〔五〕此數寶者，秦不生一焉，而陛下說之，何也？必</line>
<line xml:id='SHIJI_ZHSJ_87-2543a.12'>　　秦國之所生然後可，則是夜光之璧不飾朝廷，犀象之器不為玩好，鄭、衞之女不充後</line>
<line xml:id='SHIJI_ZHSJ_87-2543a.13'>　　宮，而駿良駃騠〔六〕不實外廄，江南金錫不為用，西蜀丹青不為采．所以飾後宮充下</line>
<line xml:id='SHIJI_ZHSJ_87-2543a.14'>　　陳〔七〕娛心意說耳目者，必出於秦然後可，則是宛珠之簪，傅璣之珥，〔八〕阿縞之衣，錦</line>
<line xml:id='SHIJI_ZHSJ_87-2543a.15'>　　繡之飾〔九〕不進於前，而隨俗雅化〔一０〕佳冶窈窕趙女不立於側也．夫擊甕叩缶〔一一〕彈箏</line>
</surface>
<surface xml:id='SHIJI_ZHSJ_87-2544a-z'>
<pb ed='ZHSJ' n='87-2544a' xml:id='SHIJI_ZHSJ_87-2544a'/><line xml:id='SHIJI_ZHSJ_87-2544a.01'>　　搏髀，而歌呼嗚嗚快耳（<note>目</note>）者，真秦之聲也；鄭、衞、桑閒、昭、虞、武、象者，〔一二〕異國之</line>
<line xml:id='SHIJI_ZHSJ_87-2544a.02'>　　樂也．今[⿱𠫓廾]擊甕叩缶而就鄭衞，退彈箏而取昭虞，若是者何也？快意當前，適觀而已</line>
<line xml:id='SHIJI_ZHSJ_87-2544a.03'>　　矣．今取人則不然．不問可否，不論曲直，非秦者去，為客者逐．然則是所重者在乎</line>
<line xml:id='SHIJI_ZHSJ_87-2544a.04'>　　色樂珠玉，而所輕者在乎人民也．此非所以跨海內制諸侯之術也．</line>
<line xml:id='SHIJI_ZHSJ_87-2544a.05'>〔一〕　正義昆岡在于闐國東北四百里，其岡出玉．</line>
<line xml:id='SHIJI_ZHSJ_87-2544a.06'>〔二〕　正義括地志云：「濆山一名崑山，一名斷蛇丘，在隨州隨縣北二十五里．說苑云『昔隨侯行遇大蛇中斷，疑其</line>
<line xml:id='SHIJI_ZHSJ_87-2544a.07'>　　　　靈，使人以藥封之，蛇乃能去，因號其處為斷蛇丘．歲餘，蛇銜明珠，徑寸，絕白而有光，因號隨珠』．」卞和璧，始</line>
<line xml:id='SHIJI_ZHSJ_87-2544a.08'>　　　　皇以為傳國璽也．</line>
<line xml:id='SHIJI_ZHSJ_87-2544a.09'>〔三〕　集解見蘇秦傳．　索隱越絕書曰：「楚王召歐冶子、干將作鐵劍三，一曰干將，二曰莫邪，三曰太阿也．」</line>
<line xml:id='SHIJI_ZHSJ_87-2544a.10'>〔四〕　集解徐廣曰：「纖離，蒲梢，皆駿馬名．」　索隱皆馬名．徐氏據孫卿子而為說．</line>
<line xml:id='SHIJI_ZHSJ_87-2544a.11'>〔五〕　集解鄭玄注月令云：「鼉皮可以冒鼓．」</line>
<line xml:id='SHIJI_ZHSJ_87-2544a.12'>〔六〕　索隱決提二音．周書曰「正北以駃騠為獻」．廣雅曰「馬屬也」．郭景純注上林賦云「生三日而超其母也」．</line>
<line xml:id='SHIJI_ZHSJ_87-2544a.13'>〔七〕　索隱下陳猶後列也．晏子曰「有二女，願得入身於下陳」是也．</line>
<line xml:id='SHIJI_ZHSJ_87-2544a.14'>〔八〕　索隱宛音於阮反．傅音附．宛謂以珠宛轉而裝其簪．傅璣者，以璣傅著於珥．珥者，瑱也．璣是珠之不圓</line>
<line xml:id='SHIJI_ZHSJ_87-2544a.15'>　　　　者．或云宛珠，隨珠也．隨在漢水之南，宛亦近漢，故云宛．傅璣者，女飾也，言女傅之珥，以璣為之，並非秦所</line>
<line xml:id='SHIJI_ZHSJ_87-2544a.16'>　　　　有物也．</line>
</surface>
<surface xml:id='SHIJI_ZHSJ_87-2545a-z'>
<pb ed='ZHSJ' n='87-2545a' xml:id='SHIJI_ZHSJ_87-2545a'/><line xml:id='SHIJI_ZHSJ_87-2545a.01'>〔九〕　集解徐廣曰：「齊之東阿縣，繒帛所出．」</line>
<line xml:id='SHIJI_ZHSJ_87-2545a.02'>〔一０〕集解徐廣曰：「隨俗，一作『修使』．」　索隱謂閑雅變化而能通俗也．</line>
<line xml:id='SHIJI_ZHSJ_87-2545a.03'>〔一一〕索隱說文云：「甕，汲缾也．於貢反．缶，瓦器也；秦人鼓之以節樂．」音甫有反．</line>
<line xml:id='SHIJI_ZHSJ_87-2545a.04'>〔一二〕集解徐廣曰：「昭，一作『韶』．」</line>
<line xml:id='SHIJI_ZHSJ_87-2545a.05'>　　　　臣聞地廣者粟多，國大者人衆，兵彊則士勇．是以太山不讓土壤，故能成其大；</line>
<line xml:id='SHIJI_ZHSJ_87-2545a.06'>　　河海不擇細流，故能就其深；王者不卻衆庶，故能明其德．〔一〕是以地無四方，民無異</line>
<line xml:id='SHIJI_ZHSJ_87-2545a.07'>　　國，四時充美，鬼神降福，此五帝、三王之所以無敵也．今乃[⿱𠫓廾]黔首以資敵國，〔二〕卻賓</line>
<line xml:id='SHIJI_ZHSJ_87-2545a.08'>　　客以業諸侯，使天下之士退而不敢西向，裹足不入秦，此所謂「藉寇兵而齎盜糧」者</line>
<line xml:id='SHIJI_ZHSJ_87-2545a.09'>　　也．〔三〕</line>
<line xml:id='SHIJI_ZHSJ_87-2545a.10'>〔一〕　索隱管子云：「海不辭水，故能成其大；（泰）山不辭土石，故能成其高．」文子曰：「聖人不讓負薪之言，以廣其</line>
<line xml:id='SHIJI_ZHSJ_87-2545a.11'>　　　　名．」</line>
<line xml:id='SHIJI_ZHSJ_87-2545a.12'>〔二〕　索隱資猶給也．</line>
<line xml:id='SHIJI_ZHSJ_87-2545a.13'>〔三〕　索隱藉音積夜反．齎音子奚反．說文曰：「齎，持遺也．」齎或為「資」，義亦通．</line>
<line xml:id='SHIJI_ZHSJ_87-2545a.14'>　　　　夫物不產於秦，可寶者多；士不產於秦，而願忠者衆．今逐客以資敵國，損民以</line>
<line xml:id='SHIJI_ZHSJ_87-2545a.15'>　　益讎，內自虛而外樹怨於諸侯，求國無危，不可得也．</line>
</surface>
<surface xml:id='SHIJI_ZHSJ_87-2546a-z'>
<pb ed='ZHSJ' n='87-2546a' xml:id='SHIJI_ZHSJ_87-2546a'/><line xml:id='SHIJI_ZHSJ_87-2546a.01'>　　秦王乃除逐客之令，復李斯官，〔一〕卒用其計謀．官至廷尉．二十餘年，竟并天下，尊主</line>
<line xml:id='SHIJI_ZHSJ_87-2546a.02'>為皇帝，以斯為丞相．夷郡縣城，銷其兵刃，示不復用．使秦無尺土之封，不立子弟為王，</line>
<line xml:id='SHIJI_ZHSJ_87-2546a.03'>功臣為諸侯者，使後無戰攻之患．</line>
<line xml:id='SHIJI_ZHSJ_87-2546a.04'>〔一〕　集解新序曰：「斯在逐中，道上上諫書，達始皇，始皇使人逐至驪邑，得還．」</line>
<line xml:id='SHIJI_ZHSJ_87-2546a.05'>　　始皇三十四年，置酒咸陽宮，博士僕射周青臣等頌始皇威德．齊人淳于越進諫曰：</line>
<line xml:id='SHIJI_ZHSJ_87-2546a.06'>「臣聞之，殷周之王千餘歲，封子弟功臣自為支輔．今陛下有海內，而子弟為匹夫，卒有田</line>
<line xml:id='SHIJI_ZHSJ_87-2546a.07'>常、六卿之患，臣無輔弼，何以相救哉？事不師古而能長久者，非所聞也．今青臣等又面諛</line>
<line xml:id='SHIJI_ZHSJ_87-2546a.08'>以重陛下過，〔一〕非忠臣也．」始皇下其議丞相．丞相謬其說，絀其辭，乃上書曰：「古者天</line>
<line xml:id='SHIJI_ZHSJ_87-2546a.09'>下散亂，莫能相一，是以諸侯並作，語皆道古以害今，飾虛言以亂實，人善其所私學，以非上</line>
<line xml:id='SHIJI_ZHSJ_87-2546a.10'>所建立．今陛下并有天下，別白黑〔二〕而定一尊；〔三〕而私學乃相與非法教之制，聞令下，</line>
<line xml:id='SHIJI_ZHSJ_87-2546a.11'>即各以其私學議之，入則心非，出則巷議，非主以為名，異趣以為高，率羣下以造謗．如此</line>
<line xml:id='SHIJI_ZHSJ_87-2546a.12'>不禁，則主勢降乎上，黨與成乎下．禁之便．臣請諸有文學詩書百家語者，蠲除去之．令</line>
<line xml:id='SHIJI_ZHSJ_87-2546a.13'>到滿三十日弗去，黥為城旦．所不去者，醫藥卜筮種樹之書．若有欲學者，以吏為師．」始</line>
<line xml:id='SHIJI_ZHSJ_87-2546a.14'>皇可其議，收去詩書百家之語以愚百姓，使天下無以古非今．明法度，定律令，皆以始皇</line>
</surface>
<surface xml:id='SHIJI_ZHSJ_87-2547a-z'>
<pb ed='ZHSJ' n='87-2547a' xml:id='SHIJI_ZHSJ_87-2547a'/><line xml:id='SHIJI_ZHSJ_87-2547a.01'>起．同文書．〔四〕治離宮別館，周徧天下．明年，又巡狩，外攘四夷，斯皆有力焉．</line>
<line xml:id='SHIJI_ZHSJ_87-2547a.02'>〔一〕　索隱重音逐用反．重者，再也．</line>
<line xml:id='SHIJI_ZHSJ_87-2547a.03'>〔二〕　索隱劉氏云：「前時國異政，家殊俗，人造私語，莫辨其真，今乃分別白黑也．」</line>
<line xml:id='SHIJI_ZHSJ_87-2547a.04'>〔三〕　索隱謂始皇并六國，定天下，海內共尊立一帝，故云．</line>
<line xml:id='SHIJI_ZHSJ_87-2547a.05'>〔四〕　正義六國制令不同，今令同之．</line>
<line xml:id='SHIJI_ZHSJ_87-2547a.06'>　　斯長男由為三川守，諸男皆尚秦公主，女悉嫁秦諸公子．三川守李由告歸咸陽，李斯</line>
<line xml:id='SHIJI_ZHSJ_87-2547a.07'>置酒於家，百官長皆前為壽，門廷車騎以千數．李斯喟然而歎曰：「嗟乎！吾聞之荀卿曰</line>
<line xml:id='SHIJI_ZHSJ_87-2547a.08'>『物禁大盛』．夫斯乃上蔡布衣，閭巷之黔首，上不知其駑下，遂擢至此．當今人臣之位無</line>
<line xml:id='SHIJI_ZHSJ_87-2547a.09'>居臣上者，可謂富貴極矣．物極則衰，吾未知所稅駕也！」〔一〕</line>
<line xml:id='SHIJI_ZHSJ_87-2547a.10'>〔一〕　索隱稅駕猶解駕，言休息也．李斯言己今日富貴已極，然未知向後吉凶止泊在何處也．</line>
<line xml:id='SHIJI_ZHSJ_87-2547a.11'>　　始皇三十七年十月，行出游會稽，並海上，北抵琅邪．〔一〕丞相斯、中車府令趙高兼行符</line>
<line xml:id='SHIJI_ZHSJ_87-2547a.12'>璽令事，皆從．始皇有二十餘子，長子扶蘇以數直諫上，上使監兵上郡，〔二〕蒙恬為將．少</line>
<line xml:id='SHIJI_ZHSJ_87-2547a.13'>子胡亥愛，請從，上許之．餘子莫從．〔三〕</line>
</surface>
<surface xml:id='SHIJI_ZHSJ_87-2548a-z'>
<pb ed='ZHSJ' n='87-2548a' xml:id='SHIJI_ZHSJ_87-2548a'/><line xml:id='SHIJI_ZHSJ_87-2548a.01'>〔一〕　正義今沂州．</line>
<line xml:id='SHIJI_ZHSJ_87-2548a.02'>〔二〕　正義上郡故城在綏州上縣東南五十里．</line>
<line xml:id='SHIJI_ZHSJ_87-2548a.03'>〔三〕　集解辯士隱姓名，遺秦將章邯書曰「李斯為秦王死，廢十七兄而立今王」也．然則二世是秦始皇第十八子．</line>
<line xml:id='SHIJI_ZHSJ_87-2548a.04'>　　　　此書在善文中．</line>
<line xml:id='SHIJI_ZHSJ_87-2548a.05'>　　其年七月，始皇帝至沙丘，〔一〕病甚，令趙高為書賜公子扶蘇曰：「以兵屬蒙恬，與喪會</line>
<line xml:id='SHIJI_ZHSJ_87-2548a.06'>咸陽而葬．」書已封，未授使者，始皇崩．書及璽皆在趙高所，獨子胡亥、丞相李斯、趙高及</line>
<line xml:id='SHIJI_ZHSJ_87-2548a.07'>幸宦者五六人知始皇崩，餘羣臣皆莫知也．李斯以為上在外崩，無真太子，故祕之．置始</line>
<line xml:id='SHIJI_ZHSJ_87-2548a.08'>皇居轀輬車中，〔二〕百官奏事上食如故，宦者輒從轀輬車中可諸奏事．〔三〕</line>
<line xml:id='SHIJI_ZHSJ_87-2548a.09'>〔一〕　正義沙丘臺在邢州．</line>
<line xml:id='SHIJI_ZHSJ_87-2548a.10'>〔二〕　集解徐廣曰：「一作『輜車』．」</line>
<line xml:id='SHIJI_ZHSJ_87-2548a.11'>〔三〕　集解文穎曰：「轀輬車如今喪󺜪車也．」孟康曰：「如衣車，有窗牖，閉之則溫，開之則涼，故名之『轀輬車』也．」</line>
<line xml:id='SHIJI_ZHSJ_87-2548a.12'>　　　　如淳曰：「轀輬車，其形廣大，有羽飾也．」</line>
<line xml:id='SHIJI_ZHSJ_87-2548a.13'>　　趙高因留所賜扶蘇璽書，而謂公子胡亥曰：「上崩，無詔封王諸子而獨賜長子書．長子</line>
<line xml:id='SHIJI_ZHSJ_87-2548a.14'>至，即立為皇帝，而子無尺寸之地，為之柰何？」胡亥曰：「固也．吾聞之，明君知臣，明父</line>
<line xml:id='SHIJI_ZHSJ_87-2548a.15'>知子．父捐命，不封諸子，何可言者！」趙高曰：「不然．方今天下之權，存亡在子與高及</line>
<line xml:id='SHIJI_ZHSJ_87-2548a.16'>丞相耳，願子圖之．且夫臣人與見臣於人，制人與見制於人，豈可同日道哉！」胡亥曰：「廢</line>
</surface>
<surface xml:id='SHIJI_ZHSJ_87-2549a-z'>
<pb ed='ZHSJ' n='87-2549a' xml:id='SHIJI_ZHSJ_87-2549a'/><line xml:id='SHIJI_ZHSJ_87-2549a.01'>兄而立弟，是不義也；不奉父詔而畏死，是不孝也；能薄而材譾，〔一〕彊因人之功，是不能</line>
<line xml:id='SHIJI_ZHSJ_87-2549a.02'>也：三者逆德，天下不服，身殆傾危，社稷不血食．」高曰：「臣聞湯、武殺其主，天下稱義焉，</line>
<line xml:id='SHIJI_ZHSJ_87-2549a.03'>不為不忠．衞君殺其父，而衞國載其德，孔子著之，不為不孝．夫大行不小謹，盛德不辭</line>
<line xml:id='SHIJI_ZHSJ_87-2549a.04'>讓，鄉曲各有宜而百官不同功．故顧小而忘大，後必有害；狐疑猶豫，後必有悔．斷而敢</line>
<line xml:id='SHIJI_ZHSJ_87-2549a.05'>行，鬼神避之，後有成功．願子遂之！」胡亥喟然歎曰：「今大行未發，喪禮未終，豈宜以此</line>
<line xml:id='SHIJI_ZHSJ_87-2549a.06'>事干丞相哉！」趙高曰：「時乎時乎，閒不及謀！贏糧躍馬，唯恐後時！」</line>
<line xml:id='SHIJI_ZHSJ_87-2549a.07'>〔一〕　集解史記音隱宰顯反．　索隱音義云宰殄反．劉氏音將淺反，則譾亦淺義．古人語自有重輕，所以文字有</line>
<line xml:id='SHIJI_ZHSJ_87-2549a.08'>　　　　異．</line>
<line xml:id='SHIJI_ZHSJ_87-2549a.09'>　　胡亥既然高之言，高曰：「不與丞相謀，恐事不能成，臣請為子與丞相謀之．」高乃謂丞</line>
<line xml:id='SHIJI_ZHSJ_87-2549a.10'>相斯曰：「上崩，賜長子書，與喪會咸陽而立為嗣．書未行，今上崩，未有知者也．所賜長子</line>
<line xml:id='SHIJI_ZHSJ_87-2549a.11'>書及符璽皆在胡亥所，定太子在君侯與高之口耳．事將何如？」斯曰：「安得亡國之言！</line>
<line xml:id='SHIJI_ZHSJ_87-2549a.12'>此非人臣所當議也！」高曰：「君侯自料能孰與蒙恬？功高孰與蒙恬？謀遠不失孰與蒙</line>
<line xml:id='SHIJI_ZHSJ_87-2549a.13'>恬？無怨於天下孰與蒙恬？長子舊而信之孰與蒙恬？」斯曰：「此五者皆不及蒙恬，而君</line>
<line xml:id='SHIJI_ZHSJ_87-2549a.14'>責之何深也？」高曰：「高固內官之廝役也，幸得以刀筆之文進入秦宮，管事二十餘年，未</line>
<line xml:id='SHIJI_ZHSJ_87-2549a.15'>嘗見秦免罷丞相功臣有封及二世者也，卒皆以誅亡．皇帝二十餘子，皆君之所知．長子剛</line>
</surface>
<surface xml:id='SHIJI_ZHSJ_87-2550a-z'>
<pb ed='ZHSJ' n='87-2550a' xml:id='SHIJI_ZHSJ_87-2550a'/><line xml:id='SHIJI_ZHSJ_87-2550a.01'>毅而武勇，信人而奮士，即位必用蒙恬為丞相，君侯終不懷通侯之印歸於鄉里，明矣．高受</line>
<line xml:id='SHIJI_ZHSJ_87-2550a.02'>詔教習胡亥，使學以法事數年矣，未嘗見過失．慈仁篤厚，輕財重士，辯於心而詘於口，盡</line>
<line xml:id='SHIJI_ZHSJ_87-2550a.03'>禮敬士，秦之諸子未有及此者，可以為嗣．君計而定之．」斯曰：「君其反位！斯奉主之詔，</line>
<line xml:id='SHIJI_ZHSJ_87-2550a.04'>聽天之命，何慮之可定也？」高曰：「安可危也，危可安也．安危不定，何以貴聖？」斯曰：</line>
<line xml:id='SHIJI_ZHSJ_87-2550a.05'>「斯，上蔡閭巷布衣也，上幸擢為丞相，封為通侯，子孫皆至尊位重祿者，故將以存亡安危</line>
<line xml:id='SHIJI_ZHSJ_87-2550a.06'>屬臣也．豈可負哉！夫忠臣不避死而庶幾，〔一〕孝子不勤勞而見危，人臣各守其職而已矣．</line>
<line xml:id='SHIJI_ZHSJ_87-2550a.07'>君其勿復言，將令斯得罪．」高曰：「蓋聞聖人遷徙無常，就變而從時，見末而知本，觀指而</line>
<line xml:id='SHIJI_ZHSJ_87-2550a.08'>覩歸．物固有之，安得常法哉！方今天下之權命懸於胡亥，高能得志焉．且夫從外制中謂</line>
<line xml:id='SHIJI_ZHSJ_87-2550a.09'>之惑，從下制上謂之賊．故秋霜降者草花落，水搖動者萬物作，〔二〕此必然之效也．君何</line>
<line xml:id='SHIJI_ZHSJ_87-2550a.10'>見之晚？」斯曰：「吾聞晉易太子，〔三〕三世不安；齊桓兄弟爭位，〔四〕身死為戮；紂殺親</line>
<line xml:id='SHIJI_ZHSJ_87-2550a.11'>戚，〔五〕不聽諫者，國為丘墟，遂危社稷：三者逆天，宗廟不血食．斯其猶人哉，〔六〕安足為</line>
<line xml:id='SHIJI_ZHSJ_87-2550a.12'>謀！」高曰：「上下合同，可以長久；中外若一，事無表．君聽臣之計，即長有封侯，世世</line>
<line xml:id='SHIJI_ZHSJ_87-2550a.13'>稱孤，必有喬松之壽，孔、墨之智．今釋此而不從，禍及子孫，足以為寒心．善者因禍為福，</line>
<line xml:id='SHIJI_ZHSJ_87-2550a.14'>君何處焉？」斯乃仰天而歎，垂淚太息曰：「嗟乎！獨遭亂世，既以不能死，安託命哉！」</line>
<line xml:id='SHIJI_ZHSJ_87-2550a.15'>於是斯乃聽高．高乃報胡亥曰：「臣請奉太子之明命以報丞相，丞相斯敢不奉令！」</line>
</surface>
<surface xml:id='SHIJI_ZHSJ_87-2551a-z'>
<pb ed='ZHSJ' n='87-2551a' xml:id='SHIJI_ZHSJ_87-2551a'/><line xml:id='SHIJI_ZHSJ_87-2551a.01'>〔一〕　索隱斯言忠臣之節，本不避死．言己今日亦庶幾盡忠不避死也．</line>
<line xml:id='SHIJI_ZHSJ_87-2551a.02'>〔二〕　索隱水搖者，謂冰泮而水動也，是春時而萬物皆生也．</line>
<line xml:id='SHIJI_ZHSJ_87-2551a.03'>〔三〕　正義謂廢申生，立奚齊也．</line>
<line xml:id='SHIJI_ZHSJ_87-2551a.04'>〔四〕　正義謂小白與公子糾．</line>
<line xml:id='SHIJI_ZHSJ_87-2551a.05'>〔五〕　正義謂殺比干，囚箕子．</line>
<line xml:id='SHIJI_ZHSJ_87-2551a.06'>〔六〕　索隱言我今日猶是人，人道守順，豈能為逆謀．故下云「安足與謀」．</line>
<line xml:id='SHIJI_ZHSJ_87-2551a.07'>　　於是乃相與謀，詐為受始皇詔丞相，立子胡亥為太子．更為書賜長子扶蘇曰：「朕巡天</line>
<line xml:id='SHIJI_ZHSJ_87-2551a.08'>下，禱祠名山諸神以延壽命．今扶蘇與將軍蒙恬將師數十萬以屯邊，十有餘年矣，不能進</line>
<line xml:id='SHIJI_ZHSJ_87-2551a.09'>而前，士卒多秏，無尺寸之功，乃反數上書直言誹謗我所為，以不得罷歸為太子，日夜怨望．</line>
<line xml:id='SHIJI_ZHSJ_87-2551a.10'>扶蘇為人子不孝，其賜劍以自裁！將軍恬與扶蘇居外，不匡正，宜知其謀．為人臣不忠，其</line>
<line xml:id='SHIJI_ZHSJ_87-2551a.11'>賜死，以兵屬裨將王離．」封其書以皇帝璽，遣胡亥客奉書賜扶蘇於上郡．</line>
<line xml:id='SHIJI_ZHSJ_87-2551a.12'>　　使者至，發書，扶蘇泣，入內舍，欲自殺．蒙恬止扶蘇曰：「陛下居外，未立太子，使臣將</line>
<line xml:id='SHIJI_ZHSJ_87-2551a.13'>三十萬衆守邊，公子為監，此天下重任也．今一使者來，即自殺，安知其非詐？請復請，復</line>
<line xml:id='SHIJI_ZHSJ_87-2551a.14'>請而後死，未暮也．」使者數趣之．扶蘇為人仁，謂蒙恬曰：「父而賜子死，尚安復請！」即</line>
<line xml:id='SHIJI_ZHSJ_87-2551a.15'>自殺．蒙恬不肯死，使者即以屬吏，繫於陽周．〔一〕</line>
<line xml:id='SHIJI_ZHSJ_87-2551a.16'>〔一〕　集解徐廣曰：「屬上郡．」　正義陽周，寧州羅川縣之邑也．</line>
</surface>
<surface xml:id='SHIJI_ZHSJ_87-2552a-z'>
<pb ed='ZHSJ' n='87-2552a' xml:id='SHIJI_ZHSJ_87-2552a'/><line xml:id='SHIJI_ZHSJ_87-2552a.01'>　　使者還報，胡亥､斯､高大喜．至咸陽，發喪，太子立為二世皇帝．以趙高為郎中令，常</line>
<line xml:id='SHIJI_ZHSJ_87-2552a.02'>侍中用事．</line>
<line xml:id='SHIJI_ZHSJ_87-2552a.03'>　　二世燕居，乃召高與謀事，謂曰：「夫人生居世閒也，譬猶騁六驥過決隙也．吾既已臨</line>
<line xml:id='SHIJI_ZHSJ_87-2552a.04'>天下矣，欲悉耳目之所好，窮心志之所樂，以安宗廟而樂萬姓，長有天下，終吾年壽，其道可</line>
<line xml:id='SHIJI_ZHSJ_87-2552a.05'>乎？」高曰：「此賢主之所能行也，而昬亂主之所禁也．臣請言之，不敢避斧鉞之誅，願陛</line>
<line xml:id='SHIJI_ZHSJ_87-2552a.06'>下少留意焉．夫沙丘之謀，諸公子及大臣皆疑焉，而諸公子盡帝兄，大臣又先帝之所置也．</line>
<line xml:id='SHIJI_ZHSJ_87-2552a.07'>今陛下初立，此其屬意怏怏皆不服，恐為變．且蒙恬已死，蒙毅將兵居外，臣戰戰栗栗，唯</line>
<line xml:id='SHIJI_ZHSJ_87-2552a.08'>恐不終．且陛下安得為此樂乎？」二世曰：「為之柰何？」趙高曰：「嚴法而刻刑，令有罪</line>
<line xml:id='SHIJI_ZHSJ_87-2552a.09'>者相坐誅，至收族，滅大臣而遠骨肉；貧者富之，賤者貴之．盡除去先帝之故臣，更置陛下</line>
<line xml:id='SHIJI_ZHSJ_87-2552a.10'>之所親信者近之．此則陰德歸陛下，害除而姦謀塞，羣臣莫不被潤澤，蒙厚德，陛下則高枕</line>
<line xml:id='SHIJI_ZHSJ_87-2552a.11'>肆志寵樂矣．計莫出於此．」二世然高之言，乃更為法律．於是羣臣諸公子有罪，輒下</line>
<line xml:id='SHIJI_ZHSJ_87-2552a.12'>高，令鞠治之．殺大臣蒙毅等，公子十二人僇死咸陽市，十公主矺死於杜，〔一〕財物入於縣</line>
<line xml:id='SHIJI_ZHSJ_87-2552a.13'>官，相連坐者不可勝數．</line>
<line xml:id='SHIJI_ZHSJ_87-2552a.14'>〔一〕　集解史記音隱曰：「矺音貯格反．」　索隱矺音宅，與「磔」同，古今字異耳．磔謂裂其支體而殺之．</line>
</surface>
<surface xml:id='SHIJI_ZHSJ_87-2553a-z'>
<pb ed='ZHSJ' n='87-2553a' xml:id='SHIJI_ZHSJ_87-2553a'/><line xml:id='SHIJI_ZHSJ_87-2553a.01'>　　公子高欲奔，恐收族，乃上書曰：「先帝無恙時，臣入則賜食，出則乘輿．御府之衣，臣</line>
<line xml:id='SHIJI_ZHSJ_87-2553a.02'>得賜之；中廄之寶馬，臣得賜之．臣當從死而不能，為人子不孝，為人臣不忠．不忠者無</line>
<line xml:id='SHIJI_ZHSJ_87-2553a.03'>名以立於世，臣請從死，願葬酈山之足．唯上幸哀憐之．」書上，胡亥大說，召趙高而示之，</line>
<line xml:id='SHIJI_ZHSJ_87-2553a.04'>曰：「此可謂急乎？」趙高曰：「人臣當憂死而不暇，何變之得謀！」胡亥可其書，賜錢十</line>
<line xml:id='SHIJI_ZHSJ_87-2553a.05'>萬以葬．</line>
<line xml:id='SHIJI_ZHSJ_87-2553a.06'>　　法令誅罰日益刻深，羣臣人人自危，欲畔者衆．又作阿房之宮，治直【道】､馳道，賦斂</line>
<line xml:id='SHIJI_ZHSJ_87-2553a.07'>愈重，戍傜無已．於是楚戍卒陳勝､吳廣等乃作亂，起於山東，傑俊相立，自置為侯王，叛</line>
<line xml:id='SHIJI_ZHSJ_87-2553a.08'>秦，兵至鴻門而卻．李斯數欲請閒諫，二世不許．而二世責問李斯曰：「吾有私議而有所聞</line>
<line xml:id='SHIJI_ZHSJ_87-2553a.09'>於韓子也，曰『堯之有天下也，堂高三尺，采椽不斲，〔一〕茅茨不翦，雖逆旅之宿不勤於此矣．</line>
<line xml:id='SHIJI_ZHSJ_87-2553a.10'>冬日鹿裘，夏日葛衣，粢糲之食，〔二〕藜藿之羹，飯土匭，〔三〕啜土鉶，〔四〕雖監門之養不觳於</line>
<line xml:id='SHIJI_ZHSJ_87-2553a.11'>此矣．〔五〕禹鑿龍門，通大夏，疏九河，曲九防，〔六〕決渟水致之海，〔七〕而股無胈，〔八〕脛無毛，</line>
<line xml:id='SHIJI_ZHSJ_87-2553a.12'>手足胼胝，面目黎黑，遂以死于外，葬於會稽，臣虜之勞不烈於此矣』．然則夫所貴於有天下</line>
<line xml:id='SHIJI_ZHSJ_87-2553a.13'>者，豈欲苦形勞神，身處逆旅之宿，口食監門之養，手持臣虜之作哉？此不肖人之所勉也，</line>
<line xml:id='SHIJI_ZHSJ_87-2553a.14'>非賢者之所務也．彼賢人之有天下也，專用天下適己而已矣，此所貴於有天下也．夫所</line>
<line xml:id='SHIJI_ZHSJ_87-2553a.15'>謂賢人者，必能安天下而治萬民，今身且不能利，將惡能治天下哉！故吾願賜志廣欲，長享</line>
</surface>
<surface xml:id='SHIJI_ZHSJ_87-2554a-z'>
<pb ed='ZHSJ' n='87-2554a' xml:id='SHIJI_ZHSJ_87-2554a'/><line xml:id='SHIJI_ZHSJ_87-2554a.01'>天下而無害，為之柰何？」李斯子由為三川守，羣盜吳廣等西略地，過去弗能禁．章邯以</line>
<line xml:id='SHIJI_ZHSJ_87-2554a.02'>破逐廣等兵，使者覆案三川相屬，誚讓斯居三公位，如何令盜如此．李斯恐懼，重爵祿，不</line>
<line xml:id='SHIJI_ZHSJ_87-2554a.03'>知所出，乃阿二世意，欲求容，以書對曰：</line>
<line xml:id='SHIJI_ZHSJ_87-2554a.04'>〔一〕　集解徐廣曰：「采，一名櫟．一作『柞』．」　索隱采，木名，即今之櫟木．</line>
<line xml:id='SHIJI_ZHSJ_87-2554a.05'>〔二〕　索隱粢音資．糲音郎葛反．粢者，稷也．糲者，[⿱竹𢢧]粟飯也．</line>
<line xml:id='SHIJI_ZHSJ_87-2554a.06'>〔三〕　集解徐廣曰：「一作『溜』．」</line>
<line xml:id='SHIJI_ZHSJ_87-2554a.07'>〔四〕　集解音刑．</line>
<line xml:id='SHIJI_ZHSJ_87-2554a.08'>〔五〕　集解徐廣曰：「觳音學．觳，一作『轂』，推也．」　索隱觳音學．爾雅「觳，盡也」．言監門下人飯猶不盡此．</line>
<line xml:id='SHIJI_ZHSJ_87-2554a.09'>　　　　若徐氏云「一作『轂』．轂，推也」，則字宜作「較」．鄒氏音角．</line>
<line xml:id='SHIJI_ZHSJ_87-2554a.10'>〔六〕　正義謂河之九曲，別為隄防．</line>
<line xml:id='SHIJI_ZHSJ_87-2554a.11'>〔七〕　集解徐廣曰：「致，一作『放』．」</line>
<line xml:id='SHIJI_ZHSJ_87-2554a.12'>〔八〕　集解胈，膚毳皮．</line>
<line xml:id='SHIJI_ZHSJ_87-2554a.13'>　　　　夫賢主者，必且能全道而行督責之術者也．〔一〕督責之，則臣不敢不竭能以徇其主</line>
<line xml:id='SHIJI_ZHSJ_87-2554a.14'>　　矣．此臣主之分定，上下之義明，則天下賢不肖莫敢不盡力竭任以徇其君矣．是故主</line>
<line xml:id='SHIJI_ZHSJ_87-2554a.15'>　　獨制於天下而無所制也．能窮樂之極矣，賢明之主也，可不察焉！</line>
<line xml:id='SHIJI_ZHSJ_87-2554a.16'>〔一〕　索隱督者，察也．察其罪，責之以刑罰也．</line>
</surface>
<surface xml:id='SHIJI_ZHSJ_87-2555a-z'>
<pb ed='ZHSJ' n='87-2555a' xml:id='SHIJI_ZHSJ_87-2555a'/><line xml:id='SHIJI_ZHSJ_87-2555a.01'>　　　　故申子曰「有天下而不恣睢，〔一〕命之曰以天下為桎梏」者，〔二〕無他焉，不能督</line>
<line xml:id='SHIJI_ZHSJ_87-2555a.02'>　　責，而顧以其身勞於天下之民，若堯､禹然，故謂之「桎梏」也．夫不能修申､韓之明術，</line>
<line xml:id='SHIJI_ZHSJ_87-2555a.03'>　　行督責之道，專以天下自適也，而徒務苦形勞神，以身徇百姓，則是黔首之役，非畜天</line>
<line xml:id='SHIJI_ZHSJ_87-2555a.04'>　　下者也，何足貴哉！夫以人徇己，則己貴而人賤；以己徇人，則己賤而人貴．故徇人</line>
<line xml:id='SHIJI_ZHSJ_87-2555a.05'>　　者賤，而人所徇者貴，自古及今，未有不然者也．凡古之所為尊賢者，為其貴也；而所</line>
<line xml:id='SHIJI_ZHSJ_87-2555a.06'>　　為惡不肖者，為其賤也．而堯､禹以身徇天下者也，因隨而尊之，則亦失所為尊賢之心</line>
<line xml:id='SHIJI_ZHSJ_87-2555a.07'>　　矣，夫可謂大繆矣．謂之為「桎梏」，不亦宜乎？不能督責之過也．</line>
<line xml:id='SHIJI_ZHSJ_87-2555a.08'>〔一〕　索隱上音資二反，下音呼季反．恣睢猶放縱也．謂肆情縱恣也．</line>
<line xml:id='SHIJI_ZHSJ_87-2555a.09'>〔二〕　正義言有天下不能自縱恣督責，乃勞身於天下若堯､禹，即以天下為桎梏於身也．</line>
<line xml:id='SHIJI_ZHSJ_87-2555a.10'>　　　　故韓子曰：「慈母有敗子而嚴家無格虜」者，何也？〔一〕則能罰之加焉必也．故商</line>
<line xml:id='SHIJI_ZHSJ_87-2555a.11'>　　君之法，刑[⿱𠫓廾]灰於道者．〔二〕夫[⿱𠫓廾]灰，薄罪也，而被刑，重罰也．彼唯明主為能深督輕</line>
<line xml:id='SHIJI_ZHSJ_87-2555a.12'>　　罪．夫罪輕且督深，而況有重罪乎？故民不敢犯也．是故韓子曰「布帛尋常，庸人不</line>
<line xml:id='SHIJI_ZHSJ_87-2555a.13'>　　釋，〔三〕鑠金百溢，盜跖不搏」者，〔四〕非庸人之心重，尋常之利深，而盜跖之欲淺也；又</line>
<line xml:id='SHIJI_ZHSJ_87-2555a.14'>　　不以盜跖之行，為輕百鎰之重也．搏必隨手刑，則盜跖不搏百鎰；而罰不必行也，則</line>
<line xml:id='SHIJI_ZHSJ_87-2555a.15'>　　庸人不釋尋常．是故城高五丈，而樓季不輕犯也；〔五〕泰山之高百仞，而跛牧其</line>
</surface>
<surface xml:id='SHIJI_ZHSJ_87-2556a-z'>
<pb ed='ZHSJ' n='87-2556a' xml:id='SHIJI_ZHSJ_87-2556a'/><line xml:id='SHIJI_ZHSJ_87-2556a.01'>　　上．〔六〕夫樓季也而難五丈之限，豈跛也而易百仞之高哉？峭塹之勢異也．〔七〕明主</line>
<line xml:id='SHIJI_ZHSJ_87-2556a.02'>　　聖王之所以能久處尊位，長執重勢，而獨擅天下之利者，非有異道也，能獨斷而審督</line>
<line xml:id='SHIJI_ZHSJ_87-2556a.03'>　　責，必深罰，故天下不敢犯也．今不務所以不犯，而事慈母之所以敗子也，則亦不察於</line>
<line xml:id='SHIJI_ZHSJ_87-2556a.04'>　　聖人之論矣．夫不能行聖人之術，則舍為天下役何事哉？可不哀邪！〔八〕</line>
<line xml:id='SHIJI_ZHSJ_87-2556a.05'>〔一〕　索隱格，彊扞也．虜，奴隸也．言嚴整之家本無格扞奴僕也．</line>
<line xml:id='SHIJI_ZHSJ_87-2556a.06'>〔二〕　正義[⿱𠫓廾]灰於道者黥也．韓子云：「殷之法，[⿱𠫓廾]灰於衢者刑．子貢以為重，問之．仲尼曰：『灰[⿱𠫓廾]於衢必燔，人必</line>
<line xml:id='SHIJI_ZHSJ_87-2556a.07'>　　　　怒，怒則鬬，鬬則三族，雖刑之可也．』．」</line>
<line xml:id='SHIJI_ZHSJ_87-2556a.08'>〔三〕　索隱八尺曰尋，倍尋曰常，以言其少也．庸人弗釋者，謂庸人見則取之而不釋，以其罪輕，故下云「罰不必行，</line>
<line xml:id='SHIJI_ZHSJ_87-2556a.09'>　　　　則庸人弗釋尋常」是也．</line>
<line xml:id='SHIJI_ZHSJ_87-2556a.10'>〔四〕　索隱爾雅「鑠，美也」．言百溢之美金在於地，雖有盜跖之行亦不取者，為財多而罪重也，故下云「搏必隨手</line>
<line xml:id='SHIJI_ZHSJ_87-2556a.11'>　　　　刑，盜跖不搏」也．搏猶攫也，取也．凡鳥翼擊物曰搏，足取曰攫，故人取物亦謂之搏．</line>
<line xml:id='SHIJI_ZHSJ_87-2556a.12'>〔五〕　集解許慎曰：「樓季，魏文侯之弟．」王孫子曰：「樓季之兄也．」</line>
<line xml:id='SHIJI_ZHSJ_87-2556a.13'>〔六〕　集解詩云：「羊墳首．」毛傳曰：「牝曰．」</line>
<line xml:id='SHIJI_ZHSJ_87-2556a.14'>〔七〕　索隱峭，峻也，高也，七笑反．塹音漸．以言峭峻則難登，故樓季難五丈之限；平塹則易涉，故跛牧於泰山</line>
<line xml:id='SHIJI_ZHSJ_87-2556a.15'>　　　　也．</line>
<line xml:id='SHIJI_ZHSJ_87-2556a.16'>〔八〕　索隱舍猶廢也，止也．言為人主不能行聖人督責之術，則已廢止，何為勤身苦心，為天下所役，是何哉？「可不</line>
</surface>
<surface xml:id='SHIJI_ZHSJ_87-2557a-z'>
<pb ed='ZHSJ' n='87-2557a' xml:id='SHIJI_ZHSJ_87-2557a'/><line xml:id='SHIJI_ZHSJ_87-2557a.01'>　　　　哀邪」，言其非也．</line>
<line xml:id='SHIJI_ZHSJ_87-2557a.02'>　　　　且夫儉節仁義之人立於朝，則荒肆之樂輟矣；諫說論理之臣閒於側，則流漫之志</line>
<line xml:id='SHIJI_ZHSJ_87-2557a.03'>　　詘矣；烈士死節之行顯於世，則淫康之虞廢矣．故明主能外此三者，而獨操主術以</line>
<line xml:id='SHIJI_ZHSJ_87-2557a.04'>　　制聽從之臣，而修其明法，故身尊而勢重也．凡賢主者，必將能拂世磨俗，〔一〕而廢其所</line>
<line xml:id='SHIJI_ZHSJ_87-2557a.05'>　　惡，立其所欲，故生則有尊重之勢，死則有賢明之謚也．是以明君獨斷，故權不在臣</line>
<line xml:id='SHIJI_ZHSJ_87-2557a.06'>　　也．然後能滅仁義之塗，掩馳說之口，困烈士之行，塞聰揜明，內獨視聽，故外不可傾</line>
<line xml:id='SHIJI_ZHSJ_87-2557a.07'>　　以仁義烈士之行，而內不可奪以諫說忿爭之辯．故能犖然獨行恣睢之心而莫之敢逆．</line>
<line xml:id='SHIJI_ZHSJ_87-2557a.08'>　　若此然後可謂能明申､韓之術，而脩商君之法．法脩術明而天下亂者，未之聞也．故</line>
<line xml:id='SHIJI_ZHSJ_87-2557a.09'>　　曰「王道約而易操」也．唯明主為能行之．若此則謂督責之誠，則臣無邪，臣無邪則天</line>
<line xml:id='SHIJI_ZHSJ_87-2557a.10'>　　下安，天下安則主嚴尊，主嚴尊則督責必，督責必則所求得，所求得則國家富，國家</line>
<line xml:id='SHIJI_ZHSJ_87-2557a.11'>　　富則君樂豐．故督責之術設，則所欲無不得矣．羣臣百姓救過不給，何變之敢圖？若</line>
<line xml:id='SHIJI_ZHSJ_87-2557a.12'>　　此則帝道備，而可謂能明君臣之術矣．雖申､韓復生，不能加也．</line>
<line xml:id='SHIJI_ZHSJ_87-2557a.13'>〔一〕　索隱拂音扶弗反．磨音莫何反．拂世，蓋言與代情乖戾．磨俗，言磨礪於俗使從己．</line>
<line xml:id='SHIJI_ZHSJ_87-2557a.14'>　　書奏，二世悅．於是行督責益嚴，稅民深者為明吏．二世曰：「若此則可謂能督責矣．」</line>
<line xml:id='SHIJI_ZHSJ_87-2557a.15'>刑者相半於道，而死人日成積於市．殺人衆者為忠臣．二世曰：「若此則可謂能督責矣．」</line>
</surface>
<surface xml:id='SHIJI_ZHSJ_87-2558a-z'>
<pb ed='ZHSJ' n='87-2558a' xml:id='SHIJI_ZHSJ_87-2558a'/><line xml:id='SHIJI_ZHSJ_87-2558a.02'>　　初，趙高為郎中令，所殺及報私怨衆多，恐大臣入朝奏事毀惡之，乃說二世曰：「天子所</line>
<line xml:id='SHIJI_ZHSJ_87-2558a.03'>以貴者，但以聞聲，羣臣莫得見其面，故號曰『朕』．且陛下富於春秋，未必盡通諸事，〔一〕</line>
<line xml:id='SHIJI_ZHSJ_87-2558a.04'>今坐朝廷，譴舉有不當者，則見短於大臣，非所以示神明於天下也．且陛下深拱禁中，與臣</line>
<line xml:id='SHIJI_ZHSJ_87-2558a.05'>及侍中習法者待事，事來有以揆之．〔二〕如此則大臣不敢奏疑事，天下稱聖主矣．」二世用</line>
<line xml:id='SHIJI_ZHSJ_87-2558a.06'>其計，乃不坐朝廷見大臣，居禁中．趙高常侍中用事，事皆決於趙高．</line>
<line xml:id='SHIJI_ZHSJ_87-2558a.07'>〔一〕　集解徐廣曰：「通，或宜作『照』．」</line>
<line xml:id='SHIJI_ZHSJ_87-2558a.08'>〔二〕　集解徐廣曰：「揆，一作『撥』也．」</line>
<line xml:id='SHIJI_ZHSJ_87-2558a.09'>　　高聞李斯以為言，乃見丞相曰：「關東羣盜多，今上急益發繇治阿房宮，〔一〕聚狗馬無用</line>
<line xml:id='SHIJI_ZHSJ_87-2558a.10'>之物．臣欲諫，為位賤．此真君侯之事，君何不諫？」李斯曰：「固也，吾欲言之久矣．今</line>
<line xml:id='SHIJI_ZHSJ_87-2558a.11'>時上不坐朝廷，上居深宮，吾有所言者，不可傳也，欲見無閒．」趙高謂曰：「君誠能諫，請為</line>
<line xml:id='SHIJI_ZHSJ_87-2558a.12'>君候上閒語君．」於是趙高待二世方燕樂，婦女居前，使人告丞相：「上方閒，可奏事．」丞</line>
<line xml:id='SHIJI_ZHSJ_87-2558a.13'>相至宮門上謁，如此者三．二世怒曰：「吾常多閒日，丞相不來．吾方燕私，丞相輒來請事．</line>
<line xml:id='SHIJI_ZHSJ_87-2558a.14'>丞相豈少我哉？且固我哉？」〔二〕趙高因曰：「如此殆矣！夫沙丘之謀，丞相與焉．今陛下</line>
<line xml:id='SHIJI_ZHSJ_87-2558a.15'>已立為帝，而丞相貴不益，此其意亦望裂地而王矣．且陛下不問臣，臣不敢言．丞相長男</line>
</surface>
<surface xml:id='SHIJI_ZHSJ_87-2559a-z'>
<pb ed='ZHSJ' n='87-2559a' xml:id='SHIJI_ZHSJ_87-2559a'/><line xml:id='SHIJI_ZHSJ_87-2559a.01'>李由為三川守，楚盜陳勝等皆丞相傍縣之子，以故楚盜公行，〔三〕過三川，城守不肯擊．高</line>
<line xml:id='SHIJI_ZHSJ_87-2559a.02'>聞其文書相往來，未得其審，故未敢以聞．且丞相居外，權重於陛下．」二世以為然．欲案</line>
<line xml:id='SHIJI_ZHSJ_87-2559a.03'>丞相，恐其不審，乃使人案驗三川守與盜通狀．李斯聞之．</line>
<line xml:id='SHIJI_ZHSJ_87-2559a.04'>〔一〕　索隱房音旁，一如字．</line>
<line xml:id='SHIJI_ZHSJ_87-2559a.05'>〔二〕　索隱謂以我幼故輕我也．云「固我」者，一云以我為短少，且固陋於我也，於義為疏．</line>
<line xml:id='SHIJI_ZHSJ_87-2559a.06'>〔三〕　集解徐廣曰：「公，一作『訟』，音松．」</line>
<line xml:id='SHIJI_ZHSJ_87-2559a.07'>　　是時二世在甘泉，方作觳抵優俳之觀．〔一〕李斯不得見，因上書言趙高之短曰：「臣聞</line>
<line xml:id='SHIJI_ZHSJ_87-2559a.08'>之，臣疑其君，無不危國；妾疑其夫，無不危家．今有大臣於陛下擅利擅害，與陛下無異，</line>
<line xml:id='SHIJI_ZHSJ_87-2559a.09'>此甚不便．昔者司城子罕相宋，身行刑罰，以威行之，朞年遂劫其君．田常為簡公臣，爵列</line>
<line xml:id='SHIJI_ZHSJ_87-2559a.10'>無敵於國，私家之富與公家均，布惠施德，下得百姓，上得羣臣，陰取齊國，殺宰予於庭，即</line>
<line xml:id='SHIJI_ZHSJ_87-2559a.11'>弒簡公於朝，遂有齊國．此天下所明知也．今高有邪佚之志，危反之行，如子罕相宋也；</line>
<line xml:id='SHIJI_ZHSJ_87-2559a.12'>私家之富，若田氏之於齊也．兼行田常､子罕之逆道而劫陛下之威信，其志若韓玘為韓安相</line>
<line xml:id='SHIJI_ZHSJ_87-2559a.13'>也．〔二〕陛下不圖，臣恐其為變也．」二世曰：「何哉？夫高，故宦人也，然不為安肆志，不</line>
<line xml:id='SHIJI_ZHSJ_87-2559a.14'>以危易心，絜行脩善，自使至此，以忠得進，以信守位，朕實賢之，而君疑之，何也？且朕少</line>
<line xml:id='SHIJI_ZHSJ_87-2559a.15'>失先人，無所識知，不習治民，而君又老，恐與天下絕矣．朕非屬趙君，當誰任哉？且趙君</line>
</surface>
<surface xml:id='SHIJI_ZHSJ_87-2560a-z'>
<pb ed='ZHSJ' n='87-2560a' xml:id='SHIJI_ZHSJ_87-2560a'/><line xml:id='SHIJI_ZHSJ_87-2560a.01'>為人精廉彊力，下知人情，上能適朕，君其勿疑．」李斯曰：「不然．夫高，故賤人也，無識於</line>
<line xml:id='SHIJI_ZHSJ_87-2560a.02'>理，貪欲無厭，求利不止，列勢次主，求欲無窮，臣故曰殆．」二世已前信趙高，恐李斯殺之，</line>
<line xml:id='SHIJI_ZHSJ_87-2560a.03'>乃私告趙高．高曰：「丞相所患者獨高，高已死，丞相即欲為田常所為．」於是二世曰：「其</line>
<line xml:id='SHIJI_ZHSJ_87-2560a.04'>以李斯屬郎中令！」</line>
<line xml:id='SHIJI_ZHSJ_87-2560a.05'>〔一〕　集解應劭曰：「戰國之時，稍增講武之禮，以為戲樂，用相夸示，而秦更名曰角抵．角者，角材也．抵者，相抵觸</line>
<line xml:id='SHIJI_ZHSJ_87-2560a.06'>　　　　也．」文穎曰：「案：秦名此樂為角抵，兩兩相當，角力，角伎蓺射御，故曰角抵也．」駰案：觳抵即角抵也．</line>
<line xml:id='SHIJI_ZHSJ_87-2560a.07'>〔二〕　索隱玘，亦作「起」，並音怡．韓大夫弒其君悼公者．然韓無悼公，或鄭之嗣君．案表，韓玘事昭侯，昭侯已下</line>
<line xml:id='SHIJI_ZHSJ_87-2560a.08'>　　　　四代至王安，其說非也．</line>
<line xml:id='SHIJI_ZHSJ_87-2560a.09'>　　趙高案治李斯．李斯拘執束縛，居囹圄中，仰天而歎曰：「嗟乎，悲夫！不道之君，何可</line>
<line xml:id='SHIJI_ZHSJ_87-2560a.10'>為計哉！昔者桀殺關龍逢，紂殺王子比干，吳王夫差殺伍子胥．此三臣者，豈不忠哉，然而</line>
<line xml:id='SHIJI_ZHSJ_87-2560a.11'>不免於死，身死而所忠者非也．今吾智不及三子，而二世之無道過於桀､紂､夫差，吾以忠</line>
<line xml:id='SHIJI_ZHSJ_87-2560a.12'>死，宜矣．且二世之治豈不亂哉！日者夷其兄弟而自立也，殺忠臣而貴賤人，作為阿房之</line>
<line xml:id='SHIJI_ZHSJ_87-2560a.13'>宮，賦斂天下．吾非不諫也，而不吾聽也．凡古聖王，飲食有節，車器有數，宮室有度，出令</line>
<line xml:id='SHIJI_ZHSJ_87-2560a.14'>造事，加費而無益於民利者禁，故能長久治安．今行逆於昆弟，不顧其咎；侵殺忠臣，不思</line>
<line xml:id='SHIJI_ZHSJ_87-2560a.15'>其殃；大為宮室，厚賦天下，不愛其費：三者已行，天下不聽．今反者已有天下之半矣，而</line>
</surface>
<surface xml:id='SHIJI_ZHSJ_87-2561a-z'>
<pb ed='ZHSJ' n='87-2561a' xml:id='SHIJI_ZHSJ_87-2561a'/><line xml:id='SHIJI_ZHSJ_87-2561a.01'>心尚未寤也，而以趙高為佐，吾必見寇至咸陽，麋鹿游於朝也．」</line>
<line xml:id='SHIJI_ZHSJ_87-2561a.02'>　　於是二世乃使高案丞相獄，治罪，責斯與子由謀反狀，皆收捕宗族賓客．趙高治斯，榜</line>
<line xml:id='SHIJI_ZHSJ_87-2561a.03'>掠千餘，不勝痛，自誣服．斯所以不死者，自負其辯，有功，實無反心，幸得上書自陳，幸二</line>
<line xml:id='SHIJI_ZHSJ_87-2561a.04'>世之寤而赦之．李斯乃從獄中上書曰：「臣為丞相治民，三十餘年矣．逮秦地之陝隘．先王</line>
<line xml:id='SHIJI_ZHSJ_87-2561a.05'>之時秦地不過千里，兵數十萬．臣盡薄材，謹奉法令，陰行謀臣，資之金玉，使游說諸侯，陰</line>
<line xml:id='SHIJI_ZHSJ_87-2561a.06'>脩甲兵，飾政教，官鬬士，尊功臣，盛其爵祿，故終以脅韓弱魏，破燕､趙，夷齊､楚，卒兼六</line>
<line xml:id='SHIJI_ZHSJ_87-2561a.07'>國，虜其王，立秦為天子．罪一矣．地非不廣，又北逐胡､貉，南定百越，以見秦之彊．罪二</line>
<line xml:id='SHIJI_ZHSJ_87-2561a.08'>矣．尊大臣，盛其爵位，以固其親．罪三矣．立社稷，脩宗廟，以明主之賢．罪四矣．更剋</line>
<line xml:id='SHIJI_ZHSJ_87-2561a.09'>畫，平斗斛度量文章，布之天下，以樹秦之名．罪五矣．治馳道，興游觀，以見主之得意．</line>
<line xml:id='SHIJI_ZHSJ_87-2561a.10'>罪六矣．緩刑罰，薄賦斂，以遂主得衆之心，萬民戴主，死而不忘．罪七矣．若斯之為臣</line>
<line xml:id='SHIJI_ZHSJ_87-2561a.11'>者，罪足以死固久矣．上幸盡其能力，乃得至今，願陛下察之！」書上，趙高使吏[⿱𠫓廾]去不</line>
<line xml:id='SHIJI_ZHSJ_87-2561a.12'>奏，曰：「囚安得上書！」</line>
<line xml:id='SHIJI_ZHSJ_87-2561a.13'>　　趙高使其客十餘輩詐為御史､謁者､侍中，更往覆訊斯．斯更以其實對，輒使人復榜</line>
<line xml:id='SHIJI_ZHSJ_87-2561a.14'>之．後二世使人驗斯，斯以為如前，終不敢更言，辭服．奏當上，二世喜曰：「微趙君，幾為</line>
<line xml:id='SHIJI_ZHSJ_87-2561a.15'>丞相所賣．」及二世所使案三川之守至，則項梁已擊殺之．使者來，會丞相下吏，趙高皆</line>
</surface>
<surface xml:id='SHIJI_ZHSJ_87-2562a-z'>
<pb ed='ZHSJ' n='87-2562a' xml:id='SHIJI_ZHSJ_87-2562a'/><line xml:id='SHIJI_ZHSJ_87-2562a.01'>妄為反辭．</line>
<line xml:id='SHIJI_ZHSJ_87-2562a.02'>　　二世二年七月，具斯五刑，論腰斬咸陽市．斯出獄，與其中子俱執，顧謂其中子曰：「吾</line>
<line xml:id='SHIJI_ZHSJ_87-2562a.03'>欲與若復牽黃犬俱出上蔡東門逐狡兔，豈可得乎！」遂父子相哭，而夷三族．</line>
<line xml:id='SHIJI_ZHSJ_87-2562a.04'>　　李斯已死，二世拜趙高為中丞相，事無大小輒決於高．高自知權重，乃獻鹿，謂之馬．</line>
<line xml:id='SHIJI_ZHSJ_87-2562a.05'>二世問左右：「此乃鹿也？」左右皆曰「馬也」．二世驚，自以為惑，乃召太卜，令卦之，太</line>
<line xml:id='SHIJI_ZHSJ_87-2562a.06'>卜曰：「陛下春秋郊祀，奉宗廟鬼神，齋戒不明，故至于此．可依盛德而明齋戒．」於是乃入</line>
<line xml:id='SHIJI_ZHSJ_87-2562a.07'>上林齋戒．日游弋獵，有行人入上林中，二世自射殺之．趙高教其女壻咸陽令閻樂劾不知</line>
<line xml:id='SHIJI_ZHSJ_87-2562a.08'>何人賊殺人移上林．高乃諫二世曰：「天子無故賊殺不辜人，此上帝之禁也，鬼神不享，天</line>
<line xml:id='SHIJI_ZHSJ_87-2562a.09'>且降殃，當遠避宮以禳之．」二世乃出居望夷之宮．</line>
<line xml:id='SHIJI_ZHSJ_87-2562a.10'>　　留三日，趙高詐詔衞士，令士皆素服持兵內鄉，入告二世曰：「山東羣盜兵大至！」二</line>
<line xml:id='SHIJI_ZHSJ_87-2562a.11'>世上觀而見之，恐懼，高既因劫令自殺．引璽而佩之，左右百官莫從；上殿，殿欲壞者三．</line>
<line xml:id='SHIJI_ZHSJ_87-2562a.12'>高自知天弗與，羣臣弗許，乃召始皇弟，授之璽．〔一〕</line>
<line xml:id='SHIJI_ZHSJ_87-2562a.13'>〔一〕　集解徐廣曰：「一本曰『召始皇弟子嬰，授之璽』．秦本紀云『子嬰者，二世之兄子也』．」　索隱劉氏云：『弟』</line>
<line xml:id='SHIJI_ZHSJ_87-2562a.14'>　　　　字誤，當為『孫』．子嬰，二世兄子．」</line>
</surface>
<surface xml:id='SHIJI_ZHSJ_87-2563a-z'>
<pb ed='ZHSJ' n='87-2563a' xml:id='SHIJI_ZHSJ_87-2563a'/><line xml:id='SHIJI_ZHSJ_87-2563a.01'>　　子嬰既位，患之，乃稱疾不聽事，與宦者韓談及其子謀殺高．高上謁，請病，因召入，令</line>
<line xml:id='SHIJI_ZHSJ_87-2563a.02'>韓談刺殺之，夷其三族．</line>
<line xml:id='SHIJI_ZHSJ_87-2563a.03'>　　子嬰立三月，沛公兵從武關入，至咸陽，羣臣百官皆畔，不適．〔一〕子嬰與妻子自係其頸</line>
<line xml:id='SHIJI_ZHSJ_87-2563a.04'>以組，降軹道旁．〔二〕沛公因以屬吏．項王至而斬之．遂以亡天下．</line>
<line xml:id='SHIJI_ZHSJ_87-2563a.05'>〔一〕　集解徐廣曰：「適音敵．」</line>
<line xml:id='SHIJI_ZHSJ_87-2563a.06'>〔二〕　正義軹道在萬年縣東北十六里．</line>
<line xml:id='SHIJI_ZHSJ_87-2563a.07'>　　太史公曰：李斯以閭閻歷諸侯，入事秦，因以瑕釁，以輔始皇，卒成帝業，斯為三公，可</line>
<line xml:id='SHIJI_ZHSJ_87-2563a.08'>謂尊用矣．斯知六蓺之歸，不務明政以補主上之缺，持爵祿之重，阿順苟合，嚴威酷刑，聽</line>
<line xml:id='SHIJI_ZHSJ_87-2563a.09'>高邪說，廢適立庶．諸侯已畔，斯乃欲諫爭，不亦末乎！人皆以斯極忠而被五刑死，察其</line>
<line xml:id='SHIJI_ZHSJ_87-2563a.10'>本，乃與俗議之異．不然，斯之功且與周､召列矣．</line>
<line xml:id='SHIJI_ZHSJ_87-2563a.11'>【索隱述贊】鼠在所居，人固擇地．斯效智力，功立名遂．置酒咸陽，人臣極位．一夫誑惑，變易神器．</line>
<line xml:id='SHIJI_ZHSJ_87-2563a.12'>國喪身誅，本同末異．</line>
</surface>
<surface xml:id='SHIJI_ZHSJ_87-2564a-z'>
<pb ed='ZHSJ' n='87-2564a' xml:id='SHIJI_ZHSJ_87-2564a'/></surface>
</surfaceGrp>
