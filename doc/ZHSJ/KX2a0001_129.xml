<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_129'>
<surface type='dummy'></surface>
<surface xml:id='KX2a0001_ZHSJ_129-3253a-z'>
<pb ed='ZHSJ' n='129-3253a' xml:id='KX2a0001_ZHSJ_129-3253a'/><line xml:id='KX2a0001_ZHSJ_129-3253a.01'>史記卷一百二十九</line>
<line xml:id='KX2a0001_ZHSJ_129-3253a.02'>　　貨殖列傳第六十九</line>
<line xml:id='KX2a0001_ZHSJ_129-3253a.03'>　　　　索隱論語云：「賜不受命而貨殖焉．」廣雅云：「殖，立也．」孔安國注尚書云：「殖，生也．生資貨財利．」</line>
<line xml:id='KX2a0001_ZHSJ_129-3253a.04'>　　老子曰：「至治之極，鄰國相望，〔一〕雞狗之聲相聞，民各甘其食，美其服，安其俗，樂其</line>
<line xml:id='KX2a0001_ZHSJ_129-3253a.05'>業，至老死不相往來．」必用此為務，輓近世塗民耳目，〔二〕則幾無行矣．</line>
<line xml:id='KX2a0001_ZHSJ_129-3253a.06'>〔一〕　正義音亡．</line>
<line xml:id='KX2a0001_ZHSJ_129-3253a.07'>〔二〕　索隱輓音晚，古字通用．</line>
<line xml:id='KX2a0001_ZHSJ_129-3253a.08'>　　太史公曰：夫神農以前，吾不知已．至若詩書所述虞夏以來，耳目欲極聲色之好，口欲</line>
<line xml:id='KX2a0001_ZHSJ_129-3253a.09'>窮芻豢之味，身安逸樂，而心誇矜埶能之榮使．俗之漸民久矣，雖戶說以眇論，〔一〕終不能</line>
<line xml:id='KX2a0001_ZHSJ_129-3253a.10'>化．故善者因之，其次利道之，其次教誨之，其次整齊之，最下者與之爭．</line>
<line xml:id='KX2a0001_ZHSJ_129-3253a.11'>〔一〕　索隱上音妙，下如字．</line>
<line xml:id='KX2a0001_ZHSJ_129-3253a.12'>　　夫山西饒材､竹､穀､纑､〔一〕旄､玉石；山東多魚､鹽､漆､絲､聲色；江南出､梓､〔二〕</line>
</surface>
<surface xml:id='KX2a0001_ZHSJ_129-3254a-z'>
<pb ed='ZHSJ' n='129-3254a' xml:id='KX2a0001_ZHSJ_129-3254a'/><line xml:id='KX2a0001_ZHSJ_129-3254a.01'>薑､桂､金､錫､連､〔三〕丹沙､犀､瑇瑁､珠璣､齒革；龍門､碣石〔四〕北多馬､牛､羊､旃裘､筋</line>
<line xml:id='KX2a0001_ZHSJ_129-3254a.02'>角；銅､鐵則千里往往山出置：〔五〕此其大較〔六〕也．皆中國人民所喜好，謠俗被服飲食</line>
<line xml:id='KX2a0001_ZHSJ_129-3254a.03'>奉生送死之具也．故待農而食之，虞而出之，工而成之，商而通之．此寧有政教發徵期會</line>
<line xml:id='KX2a0001_ZHSJ_129-3254a.04'>哉？人各任其能，竭其力，以得所欲．故物賤之徵貴，〔七〕貴之徵賤，各勸其業，樂其事，若</line>
<line xml:id='KX2a0001_ZHSJ_129-3254a.05'>水之趨下，日夜無休時，不召而自來，不求而民出之．豈非道之所符，〔八〕而自然之驗邪？</line>
<line xml:id='KX2a0001_ZHSJ_129-3254a.06'>〔一〕　集解徐廣曰：「紵屬，可以為布．」　索隱上音谷，又音雊．穀，木名，皮可為紙．纑，山中紵，可以為布，音盧．</line>
<line xml:id='KX2a0001_ZHSJ_129-3254a.07'>　　　　紵音佇，今山閒野紵，亦作「苧」．</line>
<line xml:id='KX2a0001_ZHSJ_129-3254a.08'>〔二〕　索隱南子二音．</line>
<line xml:id='KX2a0001_ZHSJ_129-3254a.09'>〔三〕　集解徐廣曰：「音蓮，鉛之未鍊者．」　索隱下音蓮．</line>
<line xml:id='KX2a0001_ZHSJ_129-3254a.10'>〔四〕　正義龍門山在絳州龍門縣．碣石山在平州盧龍縣．</line>
<line xml:id='KX2a0001_ZHSJ_129-3254a.11'>〔五〕　索隱言如置子，往往有之．　正義言出銅鐵之山方千里，如圍之置也．管子云：「凡天下名山五千二百</line>
<line xml:id='KX2a0001_ZHSJ_129-3254a.12'>　　　　七十，出銅之山四百六十七，出鐵之山三千六百有九．山上有赭，其下有鐵．山上有鉛，其下有銀．山上有銀，</line>
<line xml:id='KX2a0001_ZHSJ_129-3254a.13'>　　　　其下有丹．山上有磁石，其下有金也．」</line>
<line xml:id='KX2a0001_ZHSJ_129-3254a.14'>〔六〕　索隱音角．大較猶大略也．</line>
<line xml:id='KX2a0001_ZHSJ_129-3254a.15'>〔七〕　索隱徵者，求也．謂此處物賤，求彼貴賣之．</line>
<line xml:id='KX2a0001_ZHSJ_129-3254a.16'>〔八〕　索隱道之符．符謂合於道也．</line>
</surface>
<surface xml:id='KX2a0001_ZHSJ_129-3255a-z'>
<pb ed='ZHSJ' n='129-3255a' xml:id='KX2a0001_ZHSJ_129-3255a'/><line xml:id='KX2a0001_ZHSJ_129-3255a.01'>　　周書曰：「農不出則乏其食，工不出則乏其事，商不出則三寶絕，虞不出則財匱少．」財</line>
<line xml:id='KX2a0001_ZHSJ_129-3255a.02'>匱少而山澤不辟〔一〕矣．此四者，民所衣食之原也．原大則饒，原小則鮮．上則富國，下則</line>
<line xml:id='KX2a0001_ZHSJ_129-3255a.03'>富家．貧富之道，莫之奪予，〔二〕而巧者有餘，拙者不足．故太公望封於營丘，地潟鹵，〔三〕</line>
<line xml:id='KX2a0001_ZHSJ_129-3255a.04'>人民寡，於是太公勸其女功，極技巧，通魚鹽，則人物歸之，繈至而輻湊．故齊冠帶衣履天</line>
<line xml:id='KX2a0001_ZHSJ_129-3255a.05'>下，海岱之閒斂袂而往朝焉．〔四〕其後齊中衰，管子修之，設輕重九府，〔五〕則桓公以霸，九</line>
<line xml:id='KX2a0001_ZHSJ_129-3255a.06'>合諸侯，一匡天下；而管氏亦有三歸，位在陪臣，富於列國之君．是以齊富彊至於威､宣</line>
<line xml:id='KX2a0001_ZHSJ_129-3255a.07'>也．</line>
<line xml:id='KX2a0001_ZHSJ_129-3255a.08'>〔一〕　索隱下音闢．辟，開也，通也．</line>
<line xml:id='KX2a0001_ZHSJ_129-3255a.09'>〔二〕　索隱音與．言貧富自由，無予奪．</line>
<line xml:id='KX2a0001_ZHSJ_129-3255a.10'>〔三〕　集解徐廣曰：「潟音昔．潟鹵，鹹地也．」</line>
<line xml:id='KX2a0001_ZHSJ_129-3255a.11'>〔四〕　索隱言齊既富饒，能冠帶天下，豐厚被於他邦，故海岱之閒斂袵而朝齊，言趨利者也．</line>
<line xml:id='KX2a0001_ZHSJ_129-3255a.12'>〔五〕　正義管子云「輕重」謂錢也．夫治民有輕重之法，周有大府､玉府､內府､外府､泉府､天府､職內､職金､職幣，皆</line>
<line xml:id='KX2a0001_ZHSJ_129-3255a.13'>　　　　掌財幣之官，故云九府也．</line>
<line xml:id='KX2a0001_ZHSJ_129-3255a.14'>　　故曰：「倉廩實而知禮節，衣食足而知榮辱．」禮生於有而廢於無．故君子富，好行其</line>
<line xml:id='KX2a0001_ZHSJ_129-3255a.15'>德；小人富，以適其力．淵深而魚生之，山深而獸往之，人富而仁義附焉．富者得埶益彰，</line>
</surface>
<surface xml:id='KX2a0001_ZHSJ_129-3256a-z'>
<pb ed='ZHSJ' n='129-3256a' xml:id='KX2a0001_ZHSJ_129-3256a'/><line xml:id='KX2a0001_ZHSJ_129-3256a.01'>失埶則客無所之，以而不樂．夷狄益甚．諺曰：「千金之子，不死於市．」此非空言也．故曰：</line>
<line xml:id='KX2a0001_ZHSJ_129-3256a.02'>「天下熙熙，皆為利來；天下壤壤，皆為利往．」夫千乘之王，萬家之侯，百室之君，尚猶患</line>
<line xml:id='KX2a0001_ZHSJ_129-3256a.03'>貧，而況匹夫編戶之民乎！</line>
<line xml:id='KX2a0001_ZHSJ_129-3256a.04'>　　昔者越王句踐困於會稽之上，乃用范蠡､計然．〔一〕計然曰：「知鬬則修備，時用則知</line>
<line xml:id='KX2a0001_ZHSJ_129-3256a.05'>物，〔二〕二者形則萬貨之情可得而觀已．故歲在金，穰；水，毀；木，饑；火，旱．〔三〕旱則資</line>
<line xml:id='KX2a0001_ZHSJ_129-3256a.06'>舟，水則資車，〔四〕物之理也．六歲穰，六歲旱，十二歲一大饑．夫糶，二十病農，九十病</line>
<line xml:id='KX2a0001_ZHSJ_129-3256a.07'>末．〔五〕末病則財不出，農病則草不辟矣．上不過八十，下不減三十，則農末俱利，平糶齊</line>
<line xml:id='KX2a0001_ZHSJ_129-3256a.08'>物，關市不乏，治國之道也．積著〔六〕之理，務完物，無息幣．〔七〕以物相貿易，腐敗而食之貨</line>
<line xml:id='KX2a0001_ZHSJ_129-3256a.09'>勿留，無敢居貴．論其有餘不足，則知貴賤．貴上極則反賤，賤下極則反貴．貴出如糞土，</line>
<line xml:id='KX2a0001_ZHSJ_129-3256a.10'>賤取如珠玉．〔八〕財幣欲其行如流水．」修之十年，國富，厚賂戰士，士赴矢石，如渴得飲，遂</line>
<line xml:id='KX2a0001_ZHSJ_129-3256a.11'>報彊吳，觀兵中國，稱號「五霸」．</line>
<line xml:id='KX2a0001_ZHSJ_129-3256a.12'>〔一〕　集解徐廣曰：「計然者，范蠡之師也，名研，故諺曰『研､桑心筭』．」駰案：范子曰「計然者，葵丘濮上人，姓辛</line>
<line xml:id='KX2a0001_ZHSJ_129-3256a.13'>　　　　氏，字文子，其先晉國亡公子也．嘗南游於越，范蠡師事之．」　索隱計然，韋昭云范蠡師也．蔡謨云蠡所著書</line>
<line xml:id='KX2a0001_ZHSJ_129-3256a.14'>　　　　名「計然」，蓋非也．徐廣亦以為范蠡之師，名研，所謂「研､桑心計」也．范子曰「計然者，葵丘濮上人，姓辛氏，字</line>
</surface>
<surface xml:id='KX2a0001_ZHSJ_129-3257a-z'>
<pb ed='ZHSJ' n='129-3257a' xml:id='KX2a0001_ZHSJ_129-3257a'/><line xml:id='KX2a0001_ZHSJ_129-3257a.01'>　　　　文，其先晉之公子．南游越，范蠡事之」．吳越春秋謂之「計倪」．漢書古今人表計然列在第四，則「倪」之與「研」</line>
<line xml:id='KX2a0001_ZHSJ_129-3257a.02'>　　　　是一人，聲相近而相亂耳．</line>
<line xml:id='KX2a0001_ZHSJ_129-3257a.03'>〔二〕　索隱時用知物．案：言知時所用之物．</line>
<line xml:id='KX2a0001_ZHSJ_129-3257a.04'>〔三〕　索隱五行不說土者，土，穰也．</line>
<line xml:id='KX2a0001_ZHSJ_129-3257a.05'>〔四〕　索隱國語大夫種曰「賈人旱資舟，水資車以待」也．</line>
<line xml:id='KX2a0001_ZHSJ_129-3257a.06'>〔五〕　索隱言米賤則農夫病也．若米斗直九十，則商賈病，故云「病末」．末謂逐末，即商賈也．</line>
<line xml:id='KX2a0001_ZHSJ_129-3257a.07'>〔六〕　索隱音張呂反．</line>
<line xml:id='KX2a0001_ZHSJ_129-3257a.08'>〔七〕　索隱毋息弊．久停息貨物則無利．</line>
<line xml:id='KX2a0001_ZHSJ_129-3257a.09'>〔八〕　索隱夫物極貴必賤，極賤必貴．貴出如糞土者，既極貴後，恐其必賤，故乘時出之如糞土．賤取如珠玉者，既</line>
<line xml:id='KX2a0001_ZHSJ_129-3257a.10'>　　　　極賤後，恐其必貴，故乘時取之如珠玉．此所以為貨殖也．元注恐錯．</line>
<line xml:id='KX2a0001_ZHSJ_129-3257a.11'>　　范蠡既雪會稽之恥，乃喟然而歎曰：「計然之策七，越用其五而得意．既已施於國，吾</line>
<line xml:id='KX2a0001_ZHSJ_129-3257a.12'>欲用之家．」乃乘扁舟〔一〕浮於江湖，〔二〕變名易姓，適齊為鴟夷子皮，〔三〕之陶〔四〕為朱公．</line>
<line xml:id='KX2a0001_ZHSJ_129-3257a.13'>朱公以為陶天下之中，諸侯四通，貨物所交易也．乃治產積居．與時逐〔五〕而不責於人．〔六〕</line>
<line xml:id='KX2a0001_ZHSJ_129-3257a.14'>故善治生者，能擇人而任時．十九年之中三致千金，再分散與貧交疏昆弟．此所謂富好行其</line>
<line xml:id='KX2a0001_ZHSJ_129-3257a.15'>德者也．後年衰老而聽子孫，子孫脩業而息之，遂至巨萬．〔七〕故言富者皆稱陶朱公．</line>
<line xml:id='KX2a0001_ZHSJ_129-3257a.16'>〔一〕　集解漢書音義曰：「特舟也．」　索隱扁音篇，又音符殄反．服虔云：「特舟也．」國語云：「范蠡乘輕舟．」</line>
</surface>
<surface xml:id='KX2a0001_ZHSJ_129-3258a-z'>
<pb ed='ZHSJ' n='129-3258a' xml:id='KX2a0001_ZHSJ_129-3258a'/><line xml:id='KX2a0001_ZHSJ_129-3258a.01'>〔二〕　正義國語云句踐滅吳，反至五湖，范蠡辭於王曰：「君王勉之，臣不復入國矣．」遂乘輕舟，以浮於五湖，莫知其</line>
<line xml:id='KX2a0001_ZHSJ_129-3258a.02'>　　　　所終極．</line>
<line xml:id='KX2a0001_ZHSJ_129-3258a.03'>〔三〕　索隱大顏曰：「若盛酒者鴟夷也，用之則多所容納，不用則可卷而懷之，不忤於物也．」案：韓子云「鴟夷子皮</line>
<line xml:id='KX2a0001_ZHSJ_129-3258a.04'>　　　　事田成子，成子去齊之燕，子皮乃從之」也．蓋范蠡也．</line>
<line xml:id='KX2a0001_ZHSJ_129-3258a.05'>〔四〕　索隱服虔云：「今定陶也．」　正義括地志云：「即陶山，在齊州平（陽）【陵】縣東三十五里陶山之陽也．今南</line>
<line xml:id='KX2a0001_ZHSJ_129-3258a.06'>　　　　五里猶有朱公冢．」又云：「曹州濟陽縣東南三里有陶朱公冢，又云在南郡華容縣西，未詳也．」</line>
<line xml:id='KX2a0001_ZHSJ_129-3258a.07'>〔五〕　集解漢書音義曰：「逐時而居貨．」　索隱韋昭云：「隨時逐利也．」</line>
<line xml:id='KX2a0001_ZHSJ_129-3258a.08'>〔六〕　索隱案：謂擇人而與人不負之，故云不責於人也．</line>
<line xml:id='KX2a0001_ZHSJ_129-3258a.09'>〔七〕　集解徐廣曰：「萬萬也．」</line>
<line xml:id='KX2a0001_ZHSJ_129-3258a.10'>　　子贛既學於仲尼，退而仕於衞，廢著〔一〕鬻財於曹､魯之閒，七十子之徒，賜最為饒益．</line>
<line xml:id='KX2a0001_ZHSJ_129-3258a.11'>原憲不厭糟穅，〔二〕匿於窮巷．子貢結駟連騎，束帛之幣以聘享諸侯，所至，國君無不分庭</line>
<line xml:id='KX2a0001_ZHSJ_129-3258a.12'>與之抗禮．夫使孔子名布揚於天下者，子貢先後之也．此所謂得埶而益彰者乎？</line>
<line xml:id='KX2a0001_ZHSJ_129-3258a.13'>〔一〕　集解徐廣曰：「子贛傳云『廢居』．著猶居也．著讀音如貯．」　索隱著音貯．漢書亦作「貯」，貯猶居也．說</line>
<line xml:id='KX2a0001_ZHSJ_129-3258a.14'>　　　　文云：「貯，積也．」</line>
<line xml:id='KX2a0001_ZHSJ_129-3258a.15'>〔二〕　索隱饜，飽也．</line>
<line xml:id='KX2a0001_ZHSJ_129-3258a.16'>　　白圭，周人也．當魏文侯時，李克〔一〕務盡地力，而白圭樂觀時變，故人[⿱𠫓廾]我取，人取我</line>
</surface>
<surface xml:id='KX2a0001_ZHSJ_129-3259a-z'>
<pb ed='ZHSJ' n='129-3259a' xml:id='KX2a0001_ZHSJ_129-3259a'/><line xml:id='KX2a0001_ZHSJ_129-3259a.01'>與．夫歲孰取穀，予之絲漆；繭出取帛絮，予之食．〔二〕太陰在卯，穰；〔三〕明歲衰惡．至</line>
<line xml:id='KX2a0001_ZHSJ_129-3259a.02'>午，旱；明歲美．至酉，穰；明歲衰惡．至子，大旱；明歲美，有水．至卯，積著率〔四〕歲</line>
<line xml:id='KX2a0001_ZHSJ_129-3259a.03'>倍．欲長錢，取下穀；長石斗，取上種．能薄飲食，忍嗜欲，節衣服，與用事僮僕同苦樂，趨</line>
<line xml:id='KX2a0001_ZHSJ_129-3259a.04'>時若猛獸摯鳥之發．故曰：「吾治生產，猶伊尹､呂尚之謀，孫吳用兵，商鞅行法是也．是故</line>
<line xml:id='KX2a0001_ZHSJ_129-3259a.05'>其智不足與權變，勇不足以決斷，仁不能以取予，彊不能有所守，雖欲學吾術，終不告之</line>
<line xml:id='KX2a0001_ZHSJ_129-3259a.06'>矣．」蓋天下言治生祖白圭．白圭其有所試矣，能試有所長，非苟而已也．</line>
<line xml:id='KX2a0001_ZHSJ_129-3259a.07'>〔一〕　索隱案：漢書食貨志李悝為魏文侯作盡地力之教，國以富強．今此及漢書言「克」，皆誤也．劉向別錄則云</line>
<line xml:id='KX2a0001_ZHSJ_129-3259a.08'>　　　　「李悝」也．</line>
<line xml:id='KX2a0001_ZHSJ_129-3259a.09'>〔二〕　索隱謂穀．</line>
<line xml:id='KX2a0001_ZHSJ_129-3259a.10'>〔三〕　正義太陰，歲後二辰為太陰．</line>
<line xml:id='KX2a0001_ZHSJ_129-3259a.11'>〔四〕　正義貯律二音．</line>
<line xml:id='KX2a0001_ZHSJ_129-3259a.12'>　　猗頓用盬鹽起．〔一〕而邯鄲郭縱以鐵冶成業，與王者埒富．</line>
<line xml:id='KX2a0001_ZHSJ_129-3259a.13'>〔一〕　集解孔叢子曰：「猗頓，魯之窮士也．耕則常飢，桑則常寒．聞朱公富，往而問術焉．朱公告之曰：『子欲速富，</line>
<line xml:id='KX2a0001_ZHSJ_129-3259a.14'>　　　　當畜五牸．』於是乃適西河，大畜牛羊于猗氏之南，十年之閒其息不可計，貲擬王公，馳名天下．以興富於猗氏，</line>
<line xml:id='KX2a0001_ZHSJ_129-3259a.15'>　　　　故曰猗頓．」　索隱盬音古．案：周禮鹽人云「共苦鹽」，杜子春以為苦讀如盬．盬謂出鹽直用不煉也．一說</line>
<line xml:id='KX2a0001_ZHSJ_129-3259a.16'>　　　　云盬鹽，河東大鹽；散鹽，東海煮水為鹽也．　正義案：猗氏，蒲州縣也．河東鹽池是畦鹽．作「畦」，若種韭</line>
</surface>
<surface xml:id='KX2a0001_ZHSJ_129-3260a-z'>
<pb ed='ZHSJ' n='129-3260a' xml:id='KX2a0001_ZHSJ_129-3260a'/><line xml:id='KX2a0001_ZHSJ_129-3260a.01'>　　　　一畦．天雨下，池中鹹淡得均，即畎池中水上畔中，深一尺許（）〔坑〕，日暴之五六日則成，鹽若白礬石，大小如</line>
<line xml:id='KX2a0001_ZHSJ_129-3260a.02'>　　　　雙陸及（暮）【】，則呼為畦鹽．或有花鹽，緣黃河鹽池有八九所，而鹽州有烏池，猶出三色鹽，有井鹽､畦鹽､花</line>
<line xml:id='KX2a0001_ZHSJ_129-3260a.03'>　　　　鹽．其池中鑿井深一二尺，去泥即到鹽，掘取若至一丈，則著平石無鹽矣．其色或白或青黑，名曰井鹽．畦鹽若</line>
<line xml:id='KX2a0001_ZHSJ_129-3260a.04'>　　　　河東者．花鹽，池中雨下，隨而大小成鹽，其下方微空，上頭隨雨下池中，其滴高起若塔子形處曰花鹽，亦曰即成</line>
<line xml:id='KX2a0001_ZHSJ_129-3260a.05'>　　　　鹽焉．池中心有泉井，水淡，所作池人馬盡汲此井．其鹽四分入官，一分入百姓也．池中又鑿得鹽塊，闊一尺</line>
<line xml:id='KX2a0001_ZHSJ_129-3260a.06'>　　　　餘，高二尺，白色光明洞徹，年貢之也．</line>
<line xml:id='KX2a0001_ZHSJ_129-3260a.07'>　　烏氏倮〔一〕畜牧，及衆，〔二〕斥賣，求奇繒物，〔三〕閒獻遺戎王．〔四〕戎王什倍其償，與之</line>
<line xml:id='KX2a0001_ZHSJ_129-3260a.08'>畜，〔五〕畜至用谷量馬牛．〔六〕秦始皇帝令倮比封君，以時與列臣朝請．而巴（<note>蜀</note>）寡婦清，〔七〕</line>
<line xml:id='KX2a0001_ZHSJ_129-3260a.09'>其先得丹穴，〔八〕而擅其利數世，家亦不訾．〔九〕清，寡婦也，能守其業，用財自衞，不見侵犯．</line>
<line xml:id='KX2a0001_ZHSJ_129-3260a.10'>秦皇帝以為貞婦而客之，為築女懷清臺．夫倮鄙人牧長，清窮鄉寡婦，禮抗萬乘，名顯天</line>
<line xml:id='KX2a0001_ZHSJ_129-3260a.11'>下，豈非以富邪？</line>
<line xml:id='KX2a0001_ZHSJ_129-3260a.12'>〔一〕　集解韋昭曰：「烏氏，縣名，屬安定．倮，名也．」　索隱漢書作「臝」．案：烏氏，縣名．氏音支．名倮，音踝</line>
<line xml:id='KX2a0001_ZHSJ_129-3260a.13'>　　　　也．　正義縣，古城在涇州安定縣東四十里．倮，名也．</line>
<line xml:id='KX2a0001_ZHSJ_129-3260a.14'>〔二〕　索隱謂畜牧及至衆多之時．</line>
<line xml:id='KX2a0001_ZHSJ_129-3260a.15'>〔三〕　索隱謂斥物賣之以求奇物也．</line>
<line xml:id='KX2a0001_ZHSJ_129-3260a.16'>〔四〕　集解徐廣曰：「閒，一作『奸』．不以公正謂之奸也．」　索隱案：閒獻猶私獻也．</line>
</surface>
<surface xml:id='KX2a0001_ZHSJ_129-3261a-z'>
<pb ed='ZHSJ' n='129-3261a' xml:id='KX2a0001_ZHSJ_129-3261a'/><line xml:id='KX2a0001_ZHSJ_129-3261a.01'>〔五〕　索隱什倍其當，予之畜．謂戎王償之牛羊十倍也．「當」字漢書作「償」也．</line>
<line xml:id='KX2a0001_ZHSJ_129-3261a.02'>〔六〕　集解韋昭曰：「滿谷則具不復數．」　索隱谷音欲．</line>
<line xml:id='KX2a0001_ZHSJ_129-3261a.03'>〔七〕　索隱漢書「巴寡婦清」．巴，寡婦之邑；清，其名也．</line>
<line xml:id='KX2a0001_ZHSJ_129-3261a.04'>〔八〕　集解徐廣曰：「涪陵出丹．」　正義括地志云：「寡婦清臺山俗名貞女山，在涪州永安縣東北七十里也．」</line>
<line xml:id='KX2a0001_ZHSJ_129-3261a.05'>〔九〕　索隱案：謂其多，不可訾量．　正義音子兒反．言資財衆多，不可訾量．一云清多以財餉遺四方，用衞其</line>
<line xml:id='KX2a0001_ZHSJ_129-3261a.06'>　　　　業，故財亦不多積聚．</line>
<line xml:id='KX2a0001_ZHSJ_129-3261a.07'>　　漢興，海內為一，開關梁，弛山澤之禁，是以富商大賈周流天下，交易之物莫不通，得其</line>
<line xml:id='KX2a0001_ZHSJ_129-3261a.08'>所欲，而徙豪傑諸侯彊族於京師．</line>
<line xml:id='KX2a0001_ZHSJ_129-3261a.09'>　　關中自汧､雍以東至河､華，膏壤沃野千里，自虞夏之貢以為上田，而公劉適邠，大王､</line>
<line xml:id='KX2a0001_ZHSJ_129-3261a.10'>王季在岐，文王作豐，武王治鎬，故其民猶有先王之遺風，好稼穡，殖五穀，地重，〔一〕重為</line>
<line xml:id='KX2a0001_ZHSJ_129-3261a.11'>邪．〔二〕及秦文､（<note>孝</note>）【德】､繆居雍，隙〔三〕隴蜀之貨物而多賈．〔四〕獻（<note>孝</note>）公徙櫟邑，〔五〕櫟邑北</line>
<line xml:id='KX2a0001_ZHSJ_129-3261a.12'>卻戎翟，東通三晉，亦多大賈．（<note>武</note>）【孝】､昭治咸陽，因以漢都，長安諸陵，四方輻湊並至而</line>
<line xml:id='KX2a0001_ZHSJ_129-3261a.13'>會，地小人衆，故其民益玩巧而事末也．南則巴蜀．巴蜀亦沃野，地饒巵､〔六〕薑､丹沙､石､</line>
<line xml:id='KX2a0001_ZHSJ_129-3261a.14'>銅､鐵､〔七〕竹､木之器．南御滇僰，僰僮．西近邛笮，笮馬､旄牛．然四塞，棧道千里，無所</line>
</surface>
<surface xml:id='KX2a0001_ZHSJ_129-3262a-z'>
<pb ed='ZHSJ' n='129-3262a' xml:id='KX2a0001_ZHSJ_129-3262a'/><line xml:id='KX2a0001_ZHSJ_129-3262a.01'>不通，唯襃斜綰轂其口，〔八〕以所多易所鮮．〔九〕天水、隴西、北地、上郡與關中同俗，然西有</line>
<line xml:id='KX2a0001_ZHSJ_129-3262a.02'>羌中之利，北有戎翟之畜，畜牧為天下饒．然地亦窮險，唯京師要其道．〔一０〕故關中之地，於</line>
<line xml:id='KX2a0001_ZHSJ_129-3262a.03'>天下三分之一，而人衆不過什三；然量其富，什居其六．</line>
<line xml:id='KX2a0001_ZHSJ_129-3262a.04'>〔一〕　索隱言重耕稼也．</line>
<line xml:id='KX2a0001_ZHSJ_129-3262a.05'>〔二〕　索隱重音逐隴反．重者，難也．畏（言）〔罪〕不敢為姦邪．　正義重並逐拱反．言關中地重厚，民亦重難</line>
<line xml:id='KX2a0001_ZHSJ_129-3262a.06'>　　　　不為邪惡．</line>
<line xml:id='KX2a0001_ZHSJ_129-3262a.07'>〔三〕　集解徐廣曰：「隙者，閒孔也．地居隴蜀之閒要路，故曰隙．」　索隱徐氏云隙，閒孔也．隙者，隴雍之閒閑</line>
<line xml:id='KX2a0001_ZHSJ_129-3262a.08'>　　　　隙之地，故云「雍隙」也．　正義雍，縣．岐州雍縣也．</line>
<line xml:id='KX2a0001_ZHSJ_129-3262a.09'>〔四〕　索隱音古．</line>
<line xml:id='KX2a0001_ZHSJ_129-3262a.10'>〔五〕　集解徐廣曰：「在馮翊．」　索隱上音藥，即櫟陽．</line>
<line xml:id='KX2a0001_ZHSJ_129-3262a.11'>〔六〕　集解徐廣曰：「音支．烟支也，紫赤色也．」</line>
<line xml:id='KX2a0001_ZHSJ_129-3262a.12'>〔七〕　集解徐廣曰：「邛都出銅，臨邛出鐵．」</line>
<line xml:id='KX2a0001_ZHSJ_129-3262a.13'>〔八〕　集解徐廣曰：「在漢中．」　索隱言襃斜道狹，綰其道口，有若車轂之湊，故云「綰轂」也．</line>
<line xml:id='KX2a0001_ZHSJ_129-3262a.14'>〔九〕　索隱易音亦．鮮音尟．言以所多易其所少．</line>
<line xml:id='KX2a0001_ZHSJ_129-3262a.15'>〔一０〕正義要音腰．言要束其路也．</line>
<line xml:id='KX2a0001_ZHSJ_129-3262a.16'>　　昔唐人都河東，〔一〕殷人都河內，〔二〕周人都河南．〔三〕夫三河在天下之中，若鼎足，王者</line>
</surface>
<surface xml:id='KX2a0001_ZHSJ_129-3263a-z'>
<pb ed='ZHSJ' n='129-3263a' xml:id='KX2a0001_ZHSJ_129-3263a'/><line xml:id='KX2a0001_ZHSJ_129-3263a.01'>所更居也，建國各數百千歲，土地小狹，民人衆，都國諸侯所聚會，故其俗纖儉習事．楊、</line>
<line xml:id='KX2a0001_ZHSJ_129-3263a.02'>平陽陳〔四〕西賈秦、翟，〔五〕北賈種、代．〔六〕種、代，石北也，〔七〕地邊胡，數被寇．人民矜懻</line>
<line xml:id='KX2a0001_ZHSJ_129-3263a.03'>忮，〔八〕好氣，任俠為姦，不事農商．然迫近北夷，師旅亟往，中國委輸時有奇羨．〔九〕其民</line>
<line xml:id='KX2a0001_ZHSJ_129-3263a.04'>羯羠不均，〔一０〕自全晉之時固已患其僄悍，而武靈王益厲之，其謠俗猶有趙之風也．故楊、</line>
<line xml:id='KX2a0001_ZHSJ_129-3263a.05'>平陽陳掾其閒，〔一一〕得所欲．溫、軹〔一二〕西賈上黨，〔一三〕北賈趙、中山．〔一四〕中山地薄人衆，猶有</line>
<line xml:id='KX2a0001_ZHSJ_129-3263a.06'>沙丘紂淫地餘民，〔一五〕民俗懁急，〔一六〕仰機利而食．丈夫相聚游戲，悲歌忼慨，起則相隨椎</line>
<line xml:id='KX2a0001_ZHSJ_129-3263a.07'>剽，〔一七〕休則掘冢作巧姦冶，〔一八〕多美物，〔一九〕為倡優．女子則鼓鳴瑟，跕屣，〔二０〕游媚貴富，入</line>
<line xml:id='KX2a0001_ZHSJ_129-3263a.08'>後宮，徧諸侯．</line>
<line xml:id='KX2a0001_ZHSJ_129-3263a.09'>〔一〕　集解徐廣曰：「堯都晉陽也．」</line>
<line xml:id='KX2a0001_ZHSJ_129-3263a.10'>〔二〕　正義盤庚都殷墟，地屬河內也．</line>
<line xml:id='KX2a0001_ZHSJ_129-3263a.11'>〔三〕　正義周自平王已下都洛陽．</line>
<line xml:id='KX2a0001_ZHSJ_129-3263a.12'>〔四〕　索隱楊，平陽，二邑名，在趙之西．「陳」蓋衍字．以下有「楊平陽陳掾」，此因衍也．言二邑之人皆西賈於秦、翟，</line>
<line xml:id='KX2a0001_ZHSJ_129-3263a.13'>　　　　北賈於種、代．種、代在石邑之北也．</line>
<line xml:id='KX2a0001_ZHSJ_129-3263a.14'>〔五〕　正義賈音古．秦，關內也．翟，隰、石󺞸州部落稽也．延、綏、銀三州皆白翟所居．</line>
<line xml:id='KX2a0001_ZHSJ_129-3263a.15'>〔六〕　正義上之勇反．種在恆州石邑縣北，蓋蔚州也．代，今代州．</line>
<line xml:id='KX2a0001_ZHSJ_129-3263a.16'>〔七〕　集解徐廣曰：「石邑縣也，在常山．」</line>
</surface>
<surface xml:id='KX2a0001_ZHSJ_129-3264a-z'>
<pb ed='ZHSJ' n='129-3264a' xml:id='KX2a0001_ZHSJ_129-3264a'/><line xml:id='KX2a0001_ZHSJ_129-3264a.01'>〔八〕　集解晉灼曰：「懻音慨．忮音堅忮．」瓚曰：「懻音慨．今北土名彊直為『懻中』也．」　索隱上音冀，下音寘．</line>
<line xml:id='KX2a0001_ZHSJ_129-3264a.02'>〔九〕　索隱上音羈，下音羊戰反．奇羨謂奇有餘衍也．</line>
<line xml:id='KX2a0001_ZHSJ_129-3264a.03'>〔一０〕集解徐廣曰：「羠音兕，一音囚几反，皆健羊名．」　索隱羯音己紇反．羠音慈紀反．徐廣云羠音兕，皆健羊</line>
<line xml:id='KX2a0001_ZHSJ_129-3264a.04'>　　　　也．其方人性若羊，健捍而不均．</line>
<line xml:id='KX2a0001_ZHSJ_129-3264a.05'>〔一一〕索隱掾音逐緣反．陳掾猶經營馳逐也．</line>
<line xml:id='KX2a0001_ZHSJ_129-3264a.06'>〔一二〕索隱二縣名，屬河內．</line>
<line xml:id='KX2a0001_ZHSJ_129-3264a.07'>〔一三〕正義澤、潞等州也．</line>
<line xml:id='KX2a0001_ZHSJ_129-3264a.08'>〔一四〕正義洛州及定州．</line>
<line xml:id='KX2a0001_ZHSJ_129-3264a.09'>〔一五〕集解晉灼曰：「言地薄人衆，猶復有沙丘紂淫地餘民，通係之於淫風而言也．」　正義沙丘在邢州也．</line>
<line xml:id='KX2a0001_ZHSJ_129-3264a.10'>〔一六〕集解徐廣曰：「懁，急也，音絹．一作『儇』，一作『惠』也，音翾也．」　索隱懁音絹．儇音翾．</line>
<line xml:id='KX2a0001_ZHSJ_129-3264a.11'>〔一七〕索隱椎，即追反．椎殺人而剽掠之．</line>
<line xml:id='KX2a0001_ZHSJ_129-3264a.12'>〔一八〕集解徐廣曰：「一作『蠱』．」</line>
<line xml:id='KX2a0001_ZHSJ_129-3264a.13'>〔一九〕集解徐廣曰：「美，一作『弄』，一作『椎』．」</line>
<line xml:id='KX2a0001_ZHSJ_129-3264a.14'>〔二０〕集解徐廣曰：「跕音帖．」張晏曰：「跕，屣也．」瓚曰：「躡跟為跕也．」　索隱上音帖，下所綺反．</line>
<line xml:id='KX2a0001_ZHSJ_129-3264a.15'>　　然邯鄲亦漳、河之閒〔一〕一都會也．北通燕、涿，南有鄭、衞．鄭、衞俗與趙相類，然近</line>
<line xml:id='KX2a0001_ZHSJ_129-3264a.16'>梁、魯，微重而矜節．〔二〕濮上之邑徙野王，〔三〕野王好氣任俠，衞之風也．</line>
<line xml:id='KX2a0001_ZHSJ_129-3264a.17'>〔一〕　正義洺水本名漳水，邯鄲在其地．</line>
</surface>
<surface xml:id='KX2a0001_ZHSJ_129-3265a-z'>
<pb ed='ZHSJ' n='129-3265a' xml:id='KX2a0001_ZHSJ_129-3265a'/><line xml:id='KX2a0001_ZHSJ_129-3265a.01'>〔二〕　集解徐廣曰：「矜，一作『務』．」</line>
<line xml:id='KX2a0001_ZHSJ_129-3265a.02'>〔三〕　集解徐廣曰：「衞君角徙野王．」　正義秦拔衞濮陽，徙其君於懷州野王．</line>
<line xml:id='KX2a0001_ZHSJ_129-3265a.03'>　　夫燕亦勃、碣之閒〔一〕一都會也．南通齊、趙，東北邊胡．上谷至遼東，地踔遠，〔二〕人</line>
<line xml:id='KX2a0001_ZHSJ_129-3265a.04'>民希，數被寇，大與趙、代俗相類，而民雕捍〔三〕少慮，有魚鹽棗栗之饒．北鄰烏桓、〔四〕夫</line>
<line xml:id='KX2a0001_ZHSJ_129-3265a.05'>餘，東綰穢貉、〔五〕朝鮮、真番之利．〔六〕</line>
<line xml:id='KX2a0001_ZHSJ_129-3265a.06'>〔一〕　正義勃海、碣石在西北．</line>
<line xml:id='KX2a0001_ZHSJ_129-3265a.07'>〔二〕　索隱劉氏上音卓，一音勑教反，亦遠騰也．</line>
<line xml:id='KX2a0001_ZHSJ_129-3265a.08'>〔三〕　索隱人雕悍．言如雕性之捷捍也．</line>
<line xml:id='KX2a0001_ZHSJ_129-3265a.09'>〔四〕　索隱鄰，一作『臨』．臨者，亦卻背之義，他並類此也．</line>
<line xml:id='KX2a0001_ZHSJ_129-3265a.10'>〔五〕　索隱東綰穢貊．案：綰者，綰統其要津；則上云「臨」者，謂卻背之．</line>
<line xml:id='KX2a0001_ZHSJ_129-3265a.11'>〔六〕　正義番音潘．</line>
<line xml:id='KX2a0001_ZHSJ_129-3265a.12'>　　洛陽東賈齊、魯，南賈梁、楚．故泰山之陽則魯，其陰則齊．</line>
<line xml:id='KX2a0001_ZHSJ_129-3265a.13'>　　齊帶山海，〔一〕膏壤千里，宜桑麻，人民多文綵布帛魚鹽．臨菑亦海岱之閒一都會也．</line>
<line xml:id='KX2a0001_ZHSJ_129-3265a.14'>其俗寬緩闊達，而足智，好議論，地重，難動搖，怯於衆鬬，勇於持刺，故多劫人者，大國之風</line>
<line xml:id='KX2a0001_ZHSJ_129-3265a.15'>也．其中具五民．〔二〕</line>
<line xml:id='KX2a0001_ZHSJ_129-3265a.16'>〔一〕　集解徐廣曰：「齊世家曰齊自泰山屬之琅邪，北被于海，膏壤二千里，其民闊達多匿智．」</line>
</surface>
<surface xml:id='KX2a0001_ZHSJ_129-3266a-z'>
<pb ed='ZHSJ' n='129-3266a' xml:id='KX2a0001_ZHSJ_129-3266a'/><line xml:id='KX2a0001_ZHSJ_129-3266a.01'>〔二〕　集解服虔曰：「士農商工賈也．」如淳曰：「游子樂其俗不復歸，故有五方之民．」</line>
<line xml:id='KX2a0001_ZHSJ_129-3266a.02'>　　而鄒、魯濱洙、泗，猶有周公遺風，俗好儒，備於禮，故其民齪齪．〔一〕頗有桑麻之業，無</line>
<line xml:id='KX2a0001_ZHSJ_129-3266a.03'>林澤之饒．地小人衆，儉嗇，畏罪遠邪．及其衰，好賈趨利，甚於周人．</line>
<line xml:id='KX2a0001_ZHSJ_129-3266a.04'>〔一〕　索隱齪音側角反，又音側齗反．</line>
<line xml:id='KX2a0001_ZHSJ_129-3266a.05'>　　夫自鴻溝以東，〔一〕芒、碭以北，〔二〕屬巨野，〔三〕此梁、宋也．〔四〕陶、〔五〕睢陽〔六〕亦一都</line>
<line xml:id='KX2a0001_ZHSJ_129-3266a.06'>會也．昔堯作（<note>游</note>）【於】成陽，〔七〕舜漁於雷澤，〔八〕湯止于亳．〔九〕其俗猶有先王遺風，重厚多</line>
<line xml:id='KX2a0001_ZHSJ_129-3266a.07'>君子，好稼穡，雖無山川之饒，能惡衣食，致其蓄藏．</line>
<line xml:id='KX2a0001_ZHSJ_129-3266a.08'>〔一〕　集解徐廣曰：「在滎陽．」</line>
<line xml:id='KX2a0001_ZHSJ_129-3266a.09'>〔二〕　集解徐廣曰：「今為臨淮．」</line>
<line xml:id='KX2a0001_ZHSJ_129-3266a.10'>〔三〕　正義鄆州鉅野縣（在）〔有〕鉅野澤也．</line>
<line xml:id='KX2a0001_ZHSJ_129-3266a.11'>〔四〕　集解徐廣曰：「今之浚儀．」　正義鴻溝以東，芒、碭以北至鉅野，梁宋二國之地．</line>
<line xml:id='KX2a0001_ZHSJ_129-3266a.12'>〔五〕　集解徐廣曰：「今之定陶．」　正義今曹州．</line>
<line xml:id='KX2a0001_ZHSJ_129-3266a.13'>〔六〕　正義今宋州宋城也．</line>
<line xml:id='KX2a0001_ZHSJ_129-3266a.14'>〔七〕　集解如淳曰：「作，起也．成陽在定陶．」</line>
<line xml:id='KX2a0001_ZHSJ_129-3266a.15'>〔八〕　集解徐廣曰：「在成陽．」　正義澤在雷澤縣西北也．</line>
<line xml:id='KX2a0001_ZHSJ_129-3266a.16'>〔九〕　集解徐廣曰：「今梁國薄縣．」　正義宋州穀熟縣西南四十五里南亳州故城是也．</line>
</surface>
<surface xml:id='KX2a0001_ZHSJ_129-3267a-z'>
<pb ed='ZHSJ' n='129-3267a' xml:id='KX2a0001_ZHSJ_129-3267a'/><line xml:id='KX2a0001_ZHSJ_129-3267a.01'>　　越、楚則有三俗．〔一〕夫自淮北沛、陳、汝南、南郡，此西楚也．〔二〕其俗剽輕，易發怒，地</line>
<line xml:id='KX2a0001_ZHSJ_129-3267a.02'>薄，寡於積聚．江陵故郢都，〔三〕西通巫、巴，〔四〕東有雲夢之饒．〔五〕陳在楚夏之交，〔六〕通</line>
<line xml:id='KX2a0001_ZHSJ_129-3267a.03'>魚鹽之貨，其民多賈．徐、僮、取慮，〔七〕則清刻，矜己諾．〔八〕</line>
<line xml:id='KX2a0001_ZHSJ_129-3267a.04'>〔一〕　正義越滅吳則有江淮以北，楚滅越兼有吳越之地，故言「越楚」也．</line>
<line xml:id='KX2a0001_ZHSJ_129-3267a.05'>〔二〕　正義沛，徐州沛縣也．陳，今陳州也．汝，汝州也．南郡，今荊州也．言從沛郡西至荊州，並西楚也．</line>
<line xml:id='KX2a0001_ZHSJ_129-3267a.06'>〔三〕　正義荊州江陵縣故為郢，楚之都．</line>
<line xml:id='KX2a0001_ZHSJ_129-3267a.07'>〔四〕　正義巫郡、巴郡在江陵之西也．</line>
<line xml:id='KX2a0001_ZHSJ_129-3267a.08'>〔五〕　集解徐廣曰：「在華容．」</line>
<line xml:id='KX2a0001_ZHSJ_129-3267a.09'>〔六〕　正義夏都陽城．言陳南則楚，西及北則夏，故云「楚夏之交」．</line>
<line xml:id='KX2a0001_ZHSJ_129-3267a.10'>〔七〕　集解徐廣曰：「皆在下邳．」　正義取音秋，慮音閭．徐即徐城，故徐國也．僮、取慮二縣並在下邳，今泗州．</line>
<line xml:id='KX2a0001_ZHSJ_129-3267a.11'>〔八〕　正義上音紀．</line>
<line xml:id='KX2a0001_ZHSJ_129-3267a.12'>　　彭城以東，東海、吳、廣陵，此東楚也．〔一〕其俗類徐、僮．朐、繒以北，俗則齊．〔二〕浙江</line>
<line xml:id='KX2a0001_ZHSJ_129-3267a.13'>南則越．夫吳自闔廬、春申、王濞三人招致天下之喜游子弟，東有海鹽之饒，章山之銅，三</line>
<line xml:id='KX2a0001_ZHSJ_129-3267a.14'>江、五湖之利，亦江東一都會也．</line>
<line xml:id='KX2a0001_ZHSJ_129-3267a.15'>〔一〕　正義彭城，徐州治縣也．東海郡，今海州也．吳，蘇州也．廣陵，楊州也．言從徐州彭城歷楊州至蘇州，並東</line>
<line xml:id='KX2a0001_ZHSJ_129-3267a.16'>　　　　楚之地．</line>
</surface>
<surface xml:id='KX2a0001_ZHSJ_129-3268a-z'>
<pb ed='ZHSJ' n='129-3268a' xml:id='KX2a0001_ZHSJ_129-3268a'/><line xml:id='KX2a0001_ZHSJ_129-3268a.01'>〔二〕　正義朐，其俱反．縣在海州．故繒縣在沂州之承縣．言二縣之北，風俗同於齊．</line>
<line xml:id='KX2a0001_ZHSJ_129-3268a.02'>　　衡山、〔一〕九江、〔二〕江南、〔三〕豫章、〔四〕長沙，〔五〕是南楚也，其俗大類西楚．郢之後徙</line>
<line xml:id='KX2a0001_ZHSJ_129-3268a.03'>壽春，〔六〕亦一都會也．而合肥受南北潮，〔七〕皮革、鮑、木輸會也．與閩中、干越雜俗，故南</line>
<line xml:id='KX2a0001_ZHSJ_129-3268a.04'>楚好辭，巧說少信．江南卑溼，丈夫早夭．多竹木．豫章出黃金，〔八〕長沙出連、錫，然堇</line>
<line xml:id='KX2a0001_ZHSJ_129-3268a.05'>堇〔九〕物之所有，取之不足以更費．〔一０〕九疑、〔一一〕蒼梧以南至儋耳者，〔一二〕與江南大同俗，而</line>
<line xml:id='KX2a0001_ZHSJ_129-3268a.06'>楊越多焉．番禺〔一三〕亦其一都會也，珠璣、犀、瑇瑁、果、布之湊．〔一四〕</line>
<line xml:id='KX2a0001_ZHSJ_129-3268a.07'>〔一〕　集解徐廣曰：「都邾．邾，縣，屬江夏．」　正義故邾城在（潭）〔黃〕州東南百二十里．</line>
<line xml:id='KX2a0001_ZHSJ_129-3268a.08'>〔二〕　正義九江，郡，都陰陵．陰陵故城在濠州定遠縣西六十五里．</line>
<line xml:id='KX2a0001_ZHSJ_129-3268a.09'>〔三〕　集解徐廣曰：「高帝所置．江南者，丹陽也，秦置為鄣郡，武帝改名丹陽．」　正義案：徐說非．秦置鄣郡在</line>
<line xml:id='KX2a0001_ZHSJ_129-3268a.10'>　　　　湖州長城縣西南八十里，鄣郡故城是也．漢改為丹陽郡，徙郡宛陵，今宣州地也．上言吳有章山之銅，明是東楚</line>
<line xml:id='KX2a0001_ZHSJ_129-3268a.11'>　　　　之地．此言大江之南豫章長沙二郡，南楚之地耳．徐、裴以為江南丹陽郡屬南楚，誤之甚矣．</line>
<line xml:id='KX2a0001_ZHSJ_129-3268a.12'>〔四〕　正義今洪州也．</line>
<line xml:id='KX2a0001_ZHSJ_129-3268a.13'>〔五〕　正義今潭州也．十三州志云「有萬里沙祠，而西自湘州至東萊萬里，故曰長沙也」．淮南衡山、九江二郡及江</line>
<line xml:id='KX2a0001_ZHSJ_129-3268a.14'>　　　　南豫章、長沙二郡，並為楚也．</line>
<line xml:id='KX2a0001_ZHSJ_129-3268a.15'>〔六〕　正義楚考烈王二十二年，自陳徙都壽春，號之曰郢，故言「郢之徙壽春」也．</line>
<line xml:id='KX2a0001_ZHSJ_129-3268a.16'>〔七〕　集解徐廣曰：「在臨淮．」　正義合肥，縣，廬州治也．言江淮之潮，南北俱至廬州也．</line>
</surface>
<surface xml:id='KX2a0001_ZHSJ_129-3269a-z'>
<pb ed='ZHSJ' n='129-3269a' xml:id='KX2a0001_ZHSJ_129-3269a'/><line xml:id='KX2a0001_ZHSJ_129-3269a.01'>〔八〕　集解徐廣曰：「鄱陽有之．」　正義括地志云：「江州潯陽縣有黃金山，山出金．」</line>
<line xml:id='KX2a0001_ZHSJ_129-3269a.02'>〔九〕　正義音謹．</line>
<line xml:id='KX2a0001_ZHSJ_129-3269a.03'>〔一０〕集解應劭曰：「堇，少也．更，償也．言金少少耳，取之不足用，顧費用也．」</line>
<line xml:id='KX2a0001_ZHSJ_129-3269a.04'>〔一一〕集解徐廣曰：「山在營道縣南．」</line>
<line xml:id='KX2a0001_ZHSJ_129-3269a.05'>〔一二〕正義今儋州在海中．廣州南去京七千餘里．言嶺南至儋耳之地，與江南大同俗，而楊州之南，越民多焉．</line>
<line xml:id='KX2a0001_ZHSJ_129-3269a.06'>〔一三〕正義潘虞二音．今廣州．</line>
<line xml:id='KX2a0001_ZHSJ_129-3269a.07'>〔一四〕集解韋昭曰：「果謂龍眼、離支之屬．布，葛布．」</line>
<line xml:id='KX2a0001_ZHSJ_129-3269a.08'>　　潁川、南陽，夏人之居也．〔一〕夏人政尚忠朴，猶有先王之遺風．潁川敦愿．秦末世，遷</line>
<line xml:id='KX2a0001_ZHSJ_129-3269a.09'>不軌之民於南陽．南陽西通武關、鄖關，〔二〕東南受漢、江、淮．宛亦一都會也．俗雜好事，</line>
<line xml:id='KX2a0001_ZHSJ_129-3269a.10'>業多賈．其任俠，交通潁川，故至今謂之「夏人」．</line>
<line xml:id='KX2a0001_ZHSJ_129-3269a.11'>〔一〕　集解徐廣曰：「禹居陽翟．」　正義禹居陽城．潁川、南陽皆夏地也．</line>
<line xml:id='KX2a0001_ZHSJ_129-3269a.12'>〔二〕　集解徐廣曰：「案漢中．一作『隕』字．」　索隱鄖音雲．　正義武關在商州．地理志云宛西通武關，而無</line>
<line xml:id='KX2a0001_ZHSJ_129-3269a.13'>　　　　鄖關．蓋「鄖」當為「徇」．徇水上有關，在金州洵陽縣．徐案漢中，是也．徇，亦作「郇」，與鄖相似也．</line>
<line xml:id='KX2a0001_ZHSJ_129-3269a.14'>　　夫天下物所鮮所多，人民謠俗，山東食海鹽，山西食鹽鹵，〔一〕領南、沙北〔二〕固往往出</line>
<line xml:id='KX2a0001_ZHSJ_129-3269a.15'>鹽，大體如此矣．</line>
<line xml:id='KX2a0001_ZHSJ_129-3269a.16'>〔一〕　正義謂西方鹹地也．堅且鹹，即出石鹽及池鹽．</line>
</surface>
<surface xml:id='KX2a0001_ZHSJ_129-3270a-z'>
<pb ed='ZHSJ' n='129-3270a' xml:id='KX2a0001_ZHSJ_129-3270a'/><line xml:id='KX2a0001_ZHSJ_129-3270a.01'>〔二〕　正義謂池、漢之北也．</line>
<line xml:id='KX2a0001_ZHSJ_129-3270a.02'>　　總之，楚越之地，地廣人希，飯稻羹魚，或火耕而水耨，〔一〕果隋〔二〕蠃蛤，不待賈而</line>
<line xml:id='KX2a0001_ZHSJ_129-3270a.03'>足，〔三〕地埶饒食，無飢饉之患，以故呰窳〔四〕偷生，無積聚〔五〕而多貧．是故江淮以南，無</line>
<line xml:id='KX2a0001_ZHSJ_129-3270a.04'>凍餓之人，亦無千金之家．沂、泗水以北，宜五穀桑麻六畜，地小人衆，數被水旱之害，民好</line>
<line xml:id='KX2a0001_ZHSJ_129-3270a.05'>畜藏，故秦、夏、梁、魯好農而重民．三河、宛、陳亦然，加以商賈．齊、趙設智巧，仰機利．</line>
<line xml:id='KX2a0001_ZHSJ_129-3270a.06'>燕、代田畜而事蠶．</line>
<line xml:id='KX2a0001_ZHSJ_129-3270a.07'>〔一〕　集解徐廣曰：「乃遘反．除草也．」　正義言風草下種，苗生大而草生小，以水灌之，則草死而苗無損也．耨，</line>
<line xml:id='KX2a0001_ZHSJ_129-3270a.08'>　　　　除草也．</line>
<line xml:id='KX2a0001_ZHSJ_129-3270a.09'>〔二〕　集解徐廣曰：「地理志作『蓏』．」　索隱下音徒火反．注蓏音郎果反．　正義隋，今為「」，音同，上古少</line>
<line xml:id='KX2a0001_ZHSJ_129-3270a.10'>　　　　字也．蠃，力和反．果猶疊包裹也，今楚越之俗尚有「裹」之語．楚越水鄉，足螺魚鼈，民多採捕積聚，</line>
<line xml:id='KX2a0001_ZHSJ_129-3270a.11'>　　　　疊包裹，煮而食之．班固不曉「裹」之方言，脩太史公書述地志，乃改云「果蓏蠃蛤」，非太史公意，班氏失之也．</line>
<line xml:id='KX2a0001_ZHSJ_129-3270a.12'>〔三〕　正義賈音古．言楚越地勢饒食，不用他賈而自足，無飢饉之患．</line>
<line xml:id='KX2a0001_ZHSJ_129-3270a.13'>〔四〕　集解徐廣曰：「音紫．呰窳，苟且墮嬾之謂也．」駰案：應劭曰「呰，弱也」．晉灼曰「窳，病也」．　索隱上音</line>
<line xml:id='KX2a0001_ZHSJ_129-3270a.14'>　　　　紫，下音庾．苟且懶惰之謂．應劭云「呰，弱也」．晉灼曰「窳，病也」．　正義案：食螺蛤󺞸物，故多羸弱而足病</line>
<line xml:id='KX2a0001_ZHSJ_129-3270a.15'>　　　　也．淮南子云「古者民食蠃蛖之肉，多疹毒之患」也．</line>
<line xml:id='KX2a0001_ZHSJ_129-3270a.16'>〔五〕　正義言江淮以南有水族，民多食物，朝夕取給以偷生而已．不為積聚，乃多貧也．</line>
</surface>
<surface xml:id='KX2a0001_ZHSJ_129-3271a-z'>
<pb ed='ZHSJ' n='129-3271a' xml:id='KX2a0001_ZHSJ_129-3271a'/><line xml:id='KX2a0001_ZHSJ_129-3271a.01'>　　由此觀之，賢人深謀於廊廟，論議朝廷，守信死節隱居巖穴之士設為名高者安歸乎？</line>
<line xml:id='KX2a0001_ZHSJ_129-3271a.02'>歸於富厚也．是以廉吏久，久更富，廉賈歸富．〔一〕富者，人之情性，所不學而俱欲者也．故</line>
<line xml:id='KX2a0001_ZHSJ_129-3271a.03'>壯士在軍，攻城先登，陷陣卻敵，斬將搴旗，前蒙矢石，不避湯火之難者，為重賞使也．其在</line>
<line xml:id='KX2a0001_ZHSJ_129-3271a.04'>閭巷少年，攻剽椎埋，劫人作姦，掘冢鑄幣，任俠并兼，借交報仇，篡逐幽隱，不避法禁，走死</line>
<line xml:id='KX2a0001_ZHSJ_129-3271a.05'>地如騖者，〔二〕其實皆為財用耳．今夫趙女鄭姬，設形容，揳鳴琴，揄長袂，躡利屣，〔三〕目</line>
<line xml:id='KX2a0001_ZHSJ_129-3271a.06'>挑心招，〔四〕出不遠千里，不擇老少者，奔富厚也．游閑公子，飾冠劍，連車騎，亦為富貴容</line>
<line xml:id='KX2a0001_ZHSJ_129-3271a.07'>也．弋射漁獵，犯晨夜，冒霜雪，馳阬谷，不避猛獸之害，為得味也．博戲馳逐，鬬雞走狗，</line>
<line xml:id='KX2a0001_ZHSJ_129-3271a.08'>作色相矜，必爭勝者，重失負也．醫方諸食技術之人，焦神極能，為重糈也．吏士舞文弄</line>
<line xml:id='KX2a0001_ZHSJ_129-3271a.09'>法，刻章偽書，不避刀鋸之誅者，沒於賂遺也．農工商賈畜長，固求富益貨也．此有知盡能</line>
<line xml:id='KX2a0001_ZHSJ_129-3271a.10'>索耳，終不餘力而讓財矣．</line>
<line xml:id='KX2a0001_ZHSJ_129-3271a.11'>〔一〕　集解駰案：歸者，取利而不停貨也．</line>
<line xml:id='KX2a0001_ZHSJ_129-3271a.12'>〔二〕　集解徐廣曰：「騖，一作『流』．」</line>
<line xml:id='KX2a0001_ZHSJ_129-3271a.13'>〔三〕　集解徐廣曰：「揄音臾．躡，一作『跕』．跕音吐協反．屣音山耳反，舞屣也．」</line>
<line xml:id='KX2a0001_ZHSJ_129-3271a.14'>〔四〕　正義挑音田鳥反．</line>
<line xml:id='KX2a0001_ZHSJ_129-3271a.15'>　　諺曰：「百里不販樵，千里不販糴．」居之一歲，種之以穀；十歲，樹之以木；百歲，來之</line>
</surface>
<surface xml:id='KX2a0001_ZHSJ_129-3272a-z'>
<pb ed='ZHSJ' n='129-3272a' xml:id='KX2a0001_ZHSJ_129-3272a'/><line xml:id='KX2a0001_ZHSJ_129-3272a.01'>以德．德者，人物之謂也．今有無秩祿之奉，爵邑之入，而樂與之比者．命曰「素封」．〔一〕封</line>
<line xml:id='KX2a0001_ZHSJ_129-3272a.02'>者食租稅，歲率〔二〕戶二百．千戶之君〔三〕則二十萬，朝覲聘享出其中．庶民農工商賈，率</line>
<line xml:id='KX2a0001_ZHSJ_129-3272a.03'>亦歲萬〔四〕息二千（<note>戶</note>），百萬之家則二十萬，而更傜租賦出其中．衣食之欲，恣所好美矣．</line>
<line xml:id='KX2a0001_ZHSJ_129-3272a.04'>故曰陸地牧馬二百蹄，〔五〕牛蹄角千，〔六〕千足羊，澤中千足彘，〔七〕水居千石魚陂，〔八〕山居</line>
<line xml:id='KX2a0001_ZHSJ_129-3272a.05'>千章之材．〔九〕安邑千樹棗；燕､秦千樹栗；蜀､漢､江陵千樹橘；淮北､常山已南，河濟之</line>
<line xml:id='KX2a0001_ZHSJ_129-3272a.06'>閒千樹萩；陳､夏千畝漆；齊､魯千畝桑麻；渭川千畝竹；及名國萬家之城，帶郭千畝畝</line>
<line xml:id='KX2a0001_ZHSJ_129-3272a.07'>鍾之田，〔一０〕若千畝巵茜，〔一一〕千畦薑韭：〔一二〕此其人皆與千戶侯󺞸．然是富給之資也，不窺市</line>
<line xml:id='KX2a0001_ZHSJ_129-3272a.08'>井，不行異邑，坐而待收，身有處士之義而取給焉．若至家貧親老，妻子軟弱，歲時無以祭</line>
<line xml:id='KX2a0001_ZHSJ_129-3272a.09'>祀進醵，〔一三〕飲食被服不足以自通，如此不慙恥，則無所比矣．是以無財作力，少有鬬智，〔一四〕</line>
<line xml:id='KX2a0001_ZHSJ_129-3272a.10'>既饒爭時，〔一五〕此其大經也．今治生不待危身取給，則賢人勉焉．是故本富為上，末富次</line>
<line xml:id='KX2a0001_ZHSJ_129-3272a.11'>之，姦富最下．無巖處奇士之行，而長貧賤，好語仁義，亦足羞也．</line>
<line xml:id='KX2a0001_ZHSJ_129-3272a.12'>〔一〕　索隱謂無爵邑之入，祿秩之奉，則曰「素封」．素，空也．　正義言不仕之人自有園田收養之給，其利比於封</line>
<line xml:id='KX2a0001_ZHSJ_129-3272a.13'>　　　　君，故曰「素封」也．</line>
<line xml:id='KX2a0001_ZHSJ_129-3272a.14'>〔二〕　正義音律．</line>
<line xml:id='KX2a0001_ZHSJ_129-3272a.15'>〔三〕　索隱千戶之邑，戶率二百，故千戶二十萬．</line>
</surface>
<surface xml:id='KX2a0001_ZHSJ_129-3273a-z'>
<pb ed='ZHSJ' n='129-3273a' xml:id='KX2a0001_ZHSJ_129-3273a'/><line xml:id='KX2a0001_ZHSJ_129-3273a.01'>〔四〕　索隱息二千，故百萬之家亦二十萬．</line>
<line xml:id='KX2a0001_ZHSJ_129-3273a.02'>〔五〕　集解漢書音義曰：「五十匹．」　索隱案：馬有四足，二百蹄有五十匹也．漢書則云「馬蹄噭千」，所記各異．</line>
<line xml:id='KX2a0001_ZHSJ_129-3273a.03'>〔六〕　集解漢書音義曰：「百六十七頭也．馬貴而牛賤，以此為率．」　索隱牛足角千．案：馬貴而牛賤，以此為</line>
<line xml:id='KX2a0001_ZHSJ_129-3273a.04'>　　　　率，則牛有百六十六頭有奇也．</line>
<line xml:id='KX2a0001_ZHSJ_129-3273a.05'>〔七〕　集解韋昭曰；「二百五十頭．」　索隱韋昭云：「二百五十頭．」</line>
<line xml:id='KX2a0001_ZHSJ_129-3273a.06'>〔八〕　集解徐廣曰：「魚以斤兩為計也．」　索隱陂音詖．漢書作「皮」，音披．　正義言陂澤養魚，一歲收得千石</line>
<line xml:id='KX2a0001_ZHSJ_129-3273a.07'>　　　　魚賣也．</line>
<line xml:id='KX2a0001_ZHSJ_129-3273a.08'>〔九〕　集解徐廣曰：「一作『楸』．」駰案：韋昭曰「楸木所以為轅，音秋」．　索隱漢書作「千章之萩」，音秋．服虔</line>
<line xml:id='KX2a0001_ZHSJ_129-3273a.09'>　　　　云：「章，方也．」如淳云：「言任方章者千枚，謂章，大材也．」樂產云：「萩，梓木也，可以為轅．」</line>
<line xml:id='KX2a0001_ZHSJ_129-3273a.10'>〔一０〕集解徐廣曰：「六斛四斗也．」</line>
<line xml:id='KX2a0001_ZHSJ_129-3273a.11'>〔一一〕集解徐廣曰：「巵音支，鮮支也．茜音倩，一名紅藍，其花染繒赤黃也．」　索隱巵音支，鮮支也．茜音倩，一</line>
<line xml:id='KX2a0001_ZHSJ_129-3273a.12'>　　　　名紅藍花，染繒赤黃也．</line>
<line xml:id='KX2a0001_ZHSJ_129-3273a.13'>〔一二〕集解徐廣曰：「千畦，二十五畝．」駰案：韋昭曰「畦猶隴」　索隱韋昭云：「埒中畦猶隴也，謂五十畝也．」劉</line>
<line xml:id='KX2a0001_ZHSJ_129-3273a.14'>　　　　熙注孟子云：「今俗以二十五畝為小畦，五十畝為大畦．」王逸云：「畦猶區也．」</line>
<line xml:id='KX2a0001_ZHSJ_129-3273a.15'>〔一三〕集解徐廣曰：「會聚食．」　索隱音渠略反．</line>
<line xml:id='KX2a0001_ZHSJ_129-3273a.16'>〔一四〕正義言少有錢財，則鬬智巧而求勝也．</line>
<line xml:id='KX2a0001_ZHSJ_129-3273a.17'>〔一五〕正義既饒足錢財，乃逐時爭利也．</line>
</surface>
<surface xml:id='KX2a0001_ZHSJ_129-3274a-z'>
<pb ed='ZHSJ' n='129-3274a' xml:id='KX2a0001_ZHSJ_129-3274a'/><line xml:id='KX2a0001_ZHSJ_129-3274a.01'>　　凡編戶之民，富相什則卑下之，伯則畏憚之，千則役，萬則僕，物之理也．夫用貧求富，</line>
<line xml:id='KX2a0001_ZHSJ_129-3274a.02'>農不如工，工不如商，刺繡文不如倚市門，此言末業，貧者之資也．通邑大都，酤一歲千</line>
<line xml:id='KX2a0001_ZHSJ_129-3274a.03'>釀，〔一〕醯醬千瓨，〔二〕漿千甔，〔三〕屠牛羊彘千皮，販穀糶千鍾，〔四〕薪千車，船長千丈，〔五〕</line>
<line xml:id='KX2a0001_ZHSJ_129-3274a.04'>木千章，〔六〕竹竿萬个，〔七〕其軺車百乘，〔八〕牛車千兩，〔九〕木器者千枚，〔一０〕銅器千鈞，〔一一〕</line>
<line xml:id='KX2a0001_ZHSJ_129-3274a.05'>素木鐵器若巵茜千石，〔一二〕馬蹄躈千，〔一三〕牛千足，羊彘千雙，僮手指千，〔一四〕筋角丹沙千斤，</line>
<line xml:id='KX2a0001_ZHSJ_129-3274a.06'>其帛絮細布千鈞，文采千匹，榻布皮革千石，〔一五〕漆千斗，〔一六〕糱麴鹽豉千荅，〔一七〕鮐鮆〔一八〕千</line>
<line xml:id='KX2a0001_ZHSJ_129-3274a.07'>斤，鯫千石，鮑千鈞，〔一九〕棗栗千石者三之，〔二０〕狐〔二一〕裘千皮，羔羊裘千石，〔二二〕旃席千具，</line>
<line xml:id='KX2a0001_ZHSJ_129-3274a.08'>佗果菜千鍾，〔二三〕子貸金錢千貫，〔二四〕節駔會，〔二五〕貪賈三之，廉賈五之，〔二六〕此亦比千乘之家，</line>
<line xml:id='KX2a0001_ZHSJ_129-3274a.09'>其大率也．〔二七〕佗雜業不中什二，則非吾財也．〔二八〕</line>
<line xml:id='KX2a0001_ZHSJ_129-3274a.10'>〔一〕　正義釀千瓮．酤醯醋（云）〔也〕．酒酤．</line>
<line xml:id='KX2a0001_ZHSJ_129-3274a.11'>〔二〕　集解徐廣曰：「長頸罌．」　索隱醯醢千．閑江反．</line>
<line xml:id='KX2a0001_ZHSJ_129-3274a.12'>〔三〕　集解徐廣曰：「大罌缶．」　索隱醬千檐．下都甘反．漢書作「儋」．孟康曰「儋，石甖」．石甖受一石，故云儋</line>
<line xml:id='KX2a0001_ZHSJ_129-3274a.13'>　　　　石．一音都濫反．</line>
<line xml:id='KX2a0001_ZHSJ_129-3274a.14'>〔四〕　集解徐廣曰：「出穀也．糶音掉也．」</line>
<line xml:id='KX2a0001_ZHSJ_129-3274a.15'>〔五〕　索隱按：積數長千丈．</line>
<line xml:id='KX2a0001_ZHSJ_129-3274a.16'>〔六〕　集解漢書音義曰：「洪洞方．章，材也．舊將作大匠掌材曰章曹掾．」　索隱案：將作大匠掌材曰章曹掾．</line>
</surface>
<surface xml:id='KX2a0001_ZHSJ_129-3275a-z'>
<pb ed='ZHSJ' n='129-3275a' xml:id='KX2a0001_ZHSJ_129-3275a'/><line xml:id='KX2a0001_ZHSJ_129-3275a.01'>　　　　洪，胡孔反；洞音動．又並如字也．</line>
<line xml:id='KX2a0001_ZHSJ_129-3275a.02'>〔七〕　集解徐廣曰：「古賀反．」　索隱竹干萬个．釋名云：「竹曰箇，木曰枚．」方言曰：「个，枚也．」儀禮､禮記字為</line>
<line xml:id='KX2a0001_ZHSJ_129-3275a.03'>　　　　「个」．又功臣表「楊僅入竹三萬箇」．箇个古今字也．　正義釋名云：「竹曰个，木曰枚．」</line>
<line xml:id='KX2a0001_ZHSJ_129-3275a.04'>〔八〕　集解徐廣曰：「馬車也．」　正義軺音遙．說文云：「軺，小車也．」</line>
<line xml:id='KX2a0001_ZHSJ_129-3275a.05'>〔九〕　正義車一乘為一兩．風俗通云：「箱轅及輪，兩兩而偶之，稱兩也．」</line>
<line xml:id='KX2a0001_ZHSJ_129-3275a.06'>〔一０〕集解徐廣曰：「音休，漆也．」　索隱者千．上音休．謂漆也．千謂千枚也．　正義顏云「以漆物謂之</line>
<line xml:id='KX2a0001_ZHSJ_129-3275a.07'>　　　　」．又音許昭反．今關東俗器物一再漆者謂之「稍漆」，即聲之轉耳．今關西俗云黑盤，朱【盤】，兩義並</line>
<line xml:id='KX2a0001_ZHSJ_129-3275a.08'>　　　　通．</line>
<line xml:id='KX2a0001_ZHSJ_129-3275a.09'>〔一一〕集解徐廣曰：「三十斤．」</line>
<line xml:id='KX2a0001_ZHSJ_129-3275a.10'>〔一二〕集解徐廣曰：「百二十斤為石．」駰案：漢書音義曰「素木，素器也」．</line>
<line xml:id='KX2a0001_ZHSJ_129-3275a.11'>〔一三〕集解徐廣曰：「躈音苦弔反，馬八也，音料．」　索隱徐廣音苦弔反，馬八也，音料．埤倉云「尻骨謂八，</line>
<line xml:id='KX2a0001_ZHSJ_129-3275a.12'>　　　　一曰夜蹄」．小顏云「噭，口也．蹄與口共千，則為二百匹」．若顧胤則云「上文馬二百蹄，比千乘之家，不容亦二</line>
<line xml:id='KX2a0001_ZHSJ_129-3275a.13'>　　　　百．則躈謂九竅，通四蹄為十三而成一馬，所謂『生之徒十有三』是也．凡七十六匹馬」．案：亦多於千戶侯比，</line>
<line xml:id='KX2a0001_ZHSJ_129-3275a.14'>　　　　則不知其所．</line>
<line xml:id='KX2a0001_ZHSJ_129-3275a.15'>〔一四〕集解漢書音義曰：「僮，奴婢也．古者無空手游日，皆有作務，作務須手指，故曰手指，以別馬牛蹄角也．」</line>
<line xml:id='KX2a0001_ZHSJ_129-3275a.16'>〔一五〕集解徐廣曰：「榻音吐合反．」駰案：漢書音義曰「榻布，白疊也」．　索隱荅布．注音吐合反，大顏音吐盍</line>
<line xml:id='KX2a0001_ZHSJ_129-3275a.17'>　　　　反．案：以為麤厚之布，與皮革同以石而秤，非白疊布也．吳錄云「有九真郡布，名曰白疊」．廣志云「疊，毛織</line>
</surface>
<surface xml:id='KX2a0001_ZHSJ_129-3276a-z'>
<pb ed='ZHSJ' n='129-3276a' xml:id='KX2a0001_ZHSJ_129-3276a'/><line xml:id='KX2a0001_ZHSJ_129-3276a.01'>　　　　也」．　正義顏師古曰：「麤厚之布也．其價賤，故與皮革同重耳，非白疊也．荅者，厚之貌也．」案：白疊，木</line>
<line xml:id='KX2a0001_ZHSJ_129-3276a.02'>　　　　綿所織，非中國有也．</line>
<line xml:id='KX2a0001_ZHSJ_129-3276a.03'>〔一六〕索隱漢書作「漆大斗」．案：謂大斗，大量也．言滿量千斗，即今之千桶也．</line>
<line xml:id='KX2a0001_ZHSJ_129-3276a.04'>〔一七〕集解徐廣曰：「或作『台』，器名有瓵．孫叔然云瓵，瓦器，受斗六升合為瓵．音貽．」　索隱鹽豉千蓋．下音</line>
<line xml:id='KX2a0001_ZHSJ_129-3276a.05'>　　　　貽．【孫】炎（反）說（文）云「瓵，瓦器，受斗六合」，以解此「蓋」，非也．案：尚書大傳云「文皮千合」，則數兩謂之</line>
<line xml:id='KX2a0001_ZHSJ_129-3276a.06'>　　　　合也．三倉云「橢，盛鹽豉器，音他果反」，則蓋或橢之異名耳．</line>
<line xml:id='KX2a0001_ZHSJ_129-3276a.07'>〔一八〕集解漢書音義曰：「音如楚人言薺，鮆魚與鮐魚也．」　索隱說文云：「鮐，海魚．音胎．鮆魚，飲而不食，刀魚</line>
<line xml:id='KX2a0001_ZHSJ_129-3276a.08'>　　　　也．」爾雅謂之鮤魚也．鮆音才爾反，又音薺．　正義鮐音臺，又音貽．說文云「鮐，海魚」也．鮆音齊禮反，</line>
<line xml:id='KX2a0001_ZHSJ_129-3276a.09'>　　　　刀魚也．</line>
<line xml:id='KX2a0001_ZHSJ_129-3276a.10'>〔一九〕集解徐廣曰：「鯫音輒，膊魚也．」　索隱鯫音輒，一音昨苟反．鯫，小魚也．鮑音抱，步飽反，今之鯫魚也．</line>
<line xml:id='KX2a0001_ZHSJ_129-3276a.11'>　　　　膊音鋪博反．案：破鮑不相離謂之膊，（兒）【魚】漬云鮑．聲類及韻集雖為此解，而「鯫生」之字見與此同．案：</line>
<line xml:id='KX2a0001_ZHSJ_129-3276a.12'>　　　　鯫者，小雜魚也．　正義鯫音族苟反，謂雜小魚也．鮑，白也．然鮐鮆以斤論，鮑鯫以千鈞論，乃其九倍多，</line>
<line xml:id='KX2a0001_ZHSJ_129-3276a.13'>　　　　故知鮐是大好者，鯫鮑是雜者也．徐云鯫，膊魚也．膊，並各反．謂破開中頭尾不相離為鮑，謂之膊關者也，此</line>
<line xml:id='KX2a0001_ZHSJ_129-3276a.14'>　　　　亦大魚為之也．</line>
<line xml:id='KX2a0001_ZHSJ_129-3276a.15'>〔二０〕索隱案：三之者，三千石也．必三之者，取類上文故也．以棗栗賤，故三之為三千石也．　正義謂三千石</line>
<line xml:id='KX2a0001_ZHSJ_129-3276a.16'>　　　　也．言棗栗三千石乃與上物相等．</line>
<line xml:id='KX2a0001_ZHSJ_129-3276a.17'>〔二一〕索隱下音雕也．　正義音彫．</line>
</surface>
<surface xml:id='KX2a0001_ZHSJ_129-3277a-z'>
<pb ed='ZHSJ' n='129-3277a' xml:id='KX2a0001_ZHSJ_129-3277a'/><line xml:id='KX2a0001_ZHSJ_129-3277a.01'>〔二二〕索隱羔羊千石．謂秤皮重千石．</line>
<line xml:id='KX2a0001_ZHSJ_129-3277a.02'>〔二三〕索隱果菜千種．千種者，言其多也．　正義鍾，六斛四斗．果菜謂雜果菜，於山野采取之．</line>
<line xml:id='KX2a0001_ZHSJ_129-3277a.03'>〔二四〕索隱案：子謂利息也．貸音土代反．</line>
<line xml:id='KX2a0001_ZHSJ_129-3277a.04'>〔二五〕集解徐廣曰：「駔音祖朗反，馬儈也．」駰案：漢書音義曰「會亦是儈也．節，節物貴賤也．謂估儈其餘利比</line>
<line xml:id='KX2a0001_ZHSJ_129-3277a.05'>　　　　千乘之家」．　索隱案：節者，節貴賤也．駔，舊音祖朗反，今音．駔者，度牛馬巿；云駔儈者，合市也，音古</line>
<line xml:id='KX2a0001_ZHSJ_129-3277a.06'>　　　　外反．淮南子云「段干木，晉國之大駔」，注云「干木，度市之魁也」．</line>
<line xml:id='KX2a0001_ZHSJ_129-3277a.07'>〔二六〕集解󻗇書音義曰：「貪賈未當賣而賣，未可買而買，故得利少，而十得三．廉賈貴而賣，賤乃買，故十得五．」</line>
<line xml:id='KX2a0001_ZHSJ_129-3277a.08'>〔二七〕正義率音律．</line>
<line xml:id='KX2a0001_ZHSJ_129-3277a.09'>〔二八〕正義言雜惡業，而不在什分中得二分之利者，非世之美財也．</line>
<line xml:id='KX2a0001_ZHSJ_129-3277a.10'>　　請略道當世千里之中，賢人所以富者，令後世得以觀擇焉．</line>
<line xml:id='KX2a0001_ZHSJ_129-3277a.11'>　　蜀卓氏之先，〔一〕趙人也，用鐵冶富．秦破趙，遷卓氏．卓氏見虜略，獨夫妻推輦，行詣</line>
<line xml:id='KX2a0001_ZHSJ_129-3277a.12'>遷處．諸遷虜少有餘財，爭與吏，求近處，處葭萌．〔二〕唯卓氏曰：「此地狹薄．吾聞汶山之</line>
<line xml:id='KX2a0001_ZHSJ_129-3277a.13'>下，〔三〕沃野，下有蹲鴟，〔四〕至死不飢．民工於市，易賈．」乃求遠遷．致之臨邛，大喜，即</line>
<line xml:id='KX2a0001_ZHSJ_129-3277a.14'>鐵山鼓鑄，運籌策，〔五〕傾滇蜀之民，〔六〕富至僮千人．〔七〕田池射獵之樂，擬於人君．</line>
<line xml:id='KX2a0001_ZHSJ_129-3277a.15'>〔一〕　集解徐廣曰：「卓，一作『淖』．」　索隱注「卓，一作『淖』」，並音斲，一音鬧．淖亦音泥淖，亦是姓，故齊有淖</line>
</surface>
<surface xml:id='KX2a0001_ZHSJ_129-3278a-z'>
<pb ed='ZHSJ' n='129-3278a' xml:id='KX2a0001_ZHSJ_129-3278a'/><line xml:id='KX2a0001_ZHSJ_129-3278a.01'>　　　　齒，漢有淖蓋，與卓氏同出，或以同音淖也．</line>
<line xml:id='KX2a0001_ZHSJ_129-3278a.02'>〔二〕　集解徐廣曰：「屬廣漢．」　正義葭萌，今利州縣也．</line>
<line xml:id='KX2a0001_ZHSJ_129-3278a.03'>〔三〕　索隱汶山下．上音也．　正義汶音珉．</line>
<line xml:id='KX2a0001_ZHSJ_129-3278a.04'>〔四〕　集解徐廣曰：「古『蹲』字作『踆』．」駰案：漢書音義曰「水鄉多鴟，其山下有沃野灌溉．一曰大芋」．　正義</line>
<line xml:id='KX2a0001_ZHSJ_129-3278a.05'>　　　　蹲鴟，芋也．言邛州臨邛縣其地肥又沃，平野有大芋󺞸也．華陽國志云汶山郡都安縣有大芋如蹲鴟也．</line>
<line xml:id='KX2a0001_ZHSJ_129-3278a.06'>〔五〕　索隱漢書云「運籌以賈滇」．</line>
<line xml:id='KX2a0001_ZHSJ_129-3278a.07'>〔六〕　正義滇，一作「沮」．漢書亦作「滇（池）【蜀】」．今益州郡有蜀州，亦因舊名及漢江為名．江在益州，南入導江，</line>
<line xml:id='KX2a0001_ZHSJ_129-3278a.08'>　　　　非漢中之漢江也．</line>
<line xml:id='KX2a0001_ZHSJ_129-3278a.09'>〔七〕　索隱漢書及相如列傳並云「八百人」也．</line>
<line xml:id='KX2a0001_ZHSJ_129-3278a.10'>　　程鄭，山東遷虜也，亦冶鑄，賈椎髻之民，〔一〕富埒卓氏，〔二〕俱居臨邛．</line>
<line xml:id='KX2a0001_ZHSJ_129-3278a.11'>〔一〕　索隱魋結之人．上音椎髻，謂通賈南越也．</line>
<line xml:id='KX2a0001_ZHSJ_129-3278a.12'>〔二〕　索隱埒者，鄰畔，言鄰相次．</line>
<line xml:id='KX2a0001_ZHSJ_129-3278a.13'>　　宛孔氏之先，梁人也，用鐵冶為業．秦伐魏，遷孔氏南陽．大鼓鑄，規陂池，連車騎，游</line>
<line xml:id='KX2a0001_ZHSJ_129-3278a.14'>諸侯，因通商賈之利，有游閑公子之賜與名．〔一〕然其贏得過當，愈於纖嗇，〔二〕家致富數千</line>
<line xml:id='KX2a0001_ZHSJ_129-3278a.15'>金，故南陽行賈盡法孔氏之雍容．</line>
<line xml:id='KX2a0001_ZHSJ_129-3278a.16'>〔一〕　集解韋昭曰：「優游閑暇也．」　索隱謂通賜與於游閒公子，得其名．</line>
</surface>
<surface xml:id='KX2a0001_ZHSJ_129-3279a-z'>
<pb ed='ZHSJ' n='129-3279a' xml:id='KX2a0001_ZHSJ_129-3279a'/><line xml:id='KX2a0001_ZHSJ_129-3279a.01'>〔二〕　索隱謂孔氏以資給諸侯公子，既已得賜與之名，又蒙其所得之贏過於本資，故云「過當」，乃勝於細碎儉嗇之賈</line>
<line xml:id='KX2a0001_ZHSJ_129-3279a.02'>　　　　也．纖，細也．方言云「纖，小也．愈，勝也」．　正義音色．嗇，吝也．言孔氏連車騎，游於諸侯，以資給之，兼</line>
<line xml:id='KX2a0001_ZHSJ_129-3279a.03'>　　　　通商賈之利，乃得游閑公子交名．然其通計贏利，過於所資給餉遺之當，猶有交游公子雍容，而勝於慳[⿰口六]也．</line>
<line xml:id='KX2a0001_ZHSJ_129-3279a.04'>　　魯人俗儉嗇，而曹邴氏〔一〕尤甚，以鐵冶〔二〕起，富至巨萬．然家自父兄子孫約，俛有</line>
<line xml:id='KX2a0001_ZHSJ_129-3279a.05'>拾，仰有取，貰貸行賈徧郡國．鄒､魯以其故多去文學而趨利者，以曹邴氏也．</line>
<line xml:id='KX2a0001_ZHSJ_129-3279a.06'>〔一〕　索隱邴音柄也．</line>
<line xml:id='KX2a0001_ZHSJ_129-3279a.07'>〔二〕　集解徐廣曰：「魯縣出鐵．」</line>
<line xml:id='KX2a0001_ZHSJ_129-3279a.08'>　　齊俗賤奴虜，而刀閒〔一〕獨愛貴之．桀黠奴，人之所患也，唯刀閒收取，使之逐漁鹽商</line>
<line xml:id='KX2a0001_ZHSJ_129-3279a.09'>賈之利，或連車騎，交守相，然愈益任之．終得其力，起富數千萬．故曰「寧爵毋刀」，〔二〕言</line>
<line xml:id='KX2a0001_ZHSJ_129-3279a.10'>其能使豪奴自饒而盡其力．</line>
<line xml:id='KX2a0001_ZHSJ_129-3279a.11'>〔一〕　索隱上音雕，姓也．閒，如字．　正義刀，丁遙反，姓名．</line>
<line xml:id='KX2a0001_ZHSJ_129-3279a.12'>〔二〕　集解漢書音義曰：「奴自相謂曰：『寧欲免去作民有爵邪？將止為刀氏作奴乎？』毋，發聲語助．」　索隱案奴</line>
<line xml:id='KX2a0001_ZHSJ_129-3279a.13'>　　　　自相謂曰：「寧免去求官爵邪？」曰：「無刀．」無刀，相止之辭也，言不去，止為刀氏作奴也．</line>
<line xml:id='KX2a0001_ZHSJ_129-3279a.14'>　　周人既纖，〔一〕而師史〔二〕尤甚，轉轂以百數，賈郡國，無所不至．洛陽街居在齊秦楚趙</line>
<line xml:id='KX2a0001_ZHSJ_129-3279a.15'>之中，〔三〕貧人學事富家，相矜以久賈，〔四〕數過邑不入門，設任此󺞸，故師史能致七千萬．</line>
<line xml:id='KX2a0001_ZHSJ_129-3279a.16'>〔一〕　集解漢書音義曰：「儉，嗇也．」</line>
</surface>
<surface xml:id='KX2a0001_ZHSJ_129-3280a-z'>
<pb ed='ZHSJ' n='129-3280a' xml:id='KX2a0001_ZHSJ_129-3280a'/><line xml:id='KX2a0001_ZHSJ_129-3280a.01'>〔二〕　索隱師，姓；史，名．　正義師史，人姓名．</line>
<line xml:id='KX2a0001_ZHSJ_129-3280a.02'>〔三〕　正義洛陽在齊秦楚趙之中，其街巷貧人，學於富家，相矜以久賈諸國，皆數歷里邑不入其門，故前云「洛陽東賈</line>
<line xml:id='KX2a0001_ZHSJ_129-3280a.03'>　　　　齊､魯，南賈梁､楚」是也．</line>
<line xml:id='KX2a0001_ZHSJ_129-3280a.04'>〔四〕　集解漢書音義曰：「謂街巷居民無田地，皆相矜久賈在此諸國也．」</line>
<line xml:id='KX2a0001_ZHSJ_129-3280a.05'>　　宣曲〔一〕任氏之先，為督道倉吏．〔二〕秦之敗也，豪傑皆爭取金玉，而任氏獨窖倉粟．〔三〕</line>
<line xml:id='KX2a0001_ZHSJ_129-3280a.06'>楚漢相距滎陽也，民不得耕種，米石至萬，而豪傑金玉盡歸任氏，任氏以此起富．富人爭奢</line>
<line xml:id='KX2a0001_ZHSJ_129-3280a.07'>侈，而任氏折節為儉，力田畜．田畜人爭取賤賈，〔四〕任氏獨取貴善．〔五〕富者數世．然任公</line>
<line xml:id='KX2a0001_ZHSJ_129-3280a.08'>家約，非田畜所出弗衣食，公事不畢則身不得飲酒食肉．以此為閭里率，故富而主上重之．</line>
<line xml:id='KX2a0001_ZHSJ_129-3280a.09'>〔一〕　集解徐廣曰：「高祖功臣有宣曲侯．」　索隱韋昭云：「地名．高祖功有宣曲侯．」上林賦云「西馳宣曲」，當</line>
<line xml:id='KX2a0001_ZHSJ_129-3280a.10'>　　　　在京輔，今闕其地．　正義案：其地合在關內．張揖云「宣曲，宮名，在昆池西也」．</line>
<line xml:id='KX2a0001_ZHSJ_129-3280a.11'>〔二〕　集解漢書音義曰：「若今吏督租穀使上道輸在所也．」韋昭曰：「督道，秦時邊縣名．」</line>
<line xml:id='KX2a0001_ZHSJ_129-3280a.12'>〔三〕　集解徐廣曰：「窖音校，穿地以藏也．」</line>
<line xml:id='KX2a0001_ZHSJ_129-3280a.13'>〔四〕　索隱晉灼云：「爭取賤賈金玉也．」　正義音價也．</line>
<line xml:id='KX2a0001_ZHSJ_129-3280a.14'>〔五〕　索隱謂買物必取貴而善者，不爭賤價也．</line>
<line xml:id='KX2a0001_ZHSJ_129-3280a.15'>　　塞之斥也，〔一〕唯橋姚〔二〕已致馬千匹，〔三〕牛倍之，羊萬頭，粟以萬鍾計．吳楚七國兵</line>
<line xml:id='KX2a0001_ZHSJ_129-3280a.16'>起時，長安中列侯封君行從軍旅，齎貸子錢，〔四〕子錢家以為侯邑國在關東，關東成敗未決，</line>
</surface>
<surface xml:id='KX2a0001_ZHSJ_129-3281a-z'>
<pb ed='ZHSJ' n='129-3281a' xml:id='KX2a0001_ZHSJ_129-3281a'/><line xml:id='KX2a0001_ZHSJ_129-3281a.01'>莫肯與．唯無鹽氏出捐千金貸，〔五〕其息什之．〔六〕三月，吳楚平，一歲之中，則無鹽氏之息</line>
<line xml:id='KX2a0001_ZHSJ_129-3281a.02'>什倍，用此富埒關中．</line>
<line xml:id='KX2a0001_ZHSJ_129-3281a.03'>〔一〕　集解漢書音義曰：「邊塞主斥侯卒也．唯此人能致富若此．」　索隱孟康云：「邊塞主斥候之卒也．」　又案：</line>
<line xml:id='KX2a0001_ZHSJ_129-3281a.04'>　　　　斥，開也，相如傳云「邊塞益斥」是也．　正義孟康云：「邊塞主斥候卒也．唯此人能致富若此．」顏云：「塞斥</line>
<line xml:id='KX2a0001_ZHSJ_129-3281a.05'>　　　　者，言國斥開邊塞，更令寬廣，故橋姚得恣其畜牧也．」</line>
<line xml:id='KX2a0001_ZHSJ_129-3281a.06'>〔二〕　索隱橋姓，姚名．　正義姓橋，名姚也．</line>
<line xml:id='KX2a0001_ZHSJ_129-3281a.07'>〔三〕　索隱言橋姚因斥塞而致此資．風俗通云：「馬稱匹者，俗說云相馬及君子與人相匹，故云匹．或說馬夜行目照</line>
<line xml:id='KX2a0001_ZHSJ_129-3281a.08'>　　　　前四丈，故云一匹．或說度馬縱橫適得一匹．」又韓詩外傳云：「孔子與顏回登山，望見一匹練，前有藍，視之果</line>
<line xml:id='KX2a0001_ZHSJ_129-3281a.09'>　　　　馬，馬光景一匹長也．」</line>
<line xml:id='KX2a0001_ZHSJ_129-3281a.10'>〔四〕　索隱齎音子稽反．貨，假也，音吐得反．與人物云齎．周禮注「齎所給與」也．</line>
<line xml:id='KX2a0001_ZHSJ_129-3281a.11'>〔五〕　索隱吐代反．</line>
<line xml:id='KX2a0001_ZHSJ_129-3281a.12'>〔六〕　索隱謂出一得十倍．</line>
<line xml:id='KX2a0001_ZHSJ_129-3281a.13'>　　關中富商大賈，大抵盡諸田，田嗇､田蘭．韋家栗氏，安陵､杜杜氏，〔一〕亦巨萬．</line>
<line xml:id='KX2a0001_ZHSJ_129-3281a.14'>〔一〕　集解徐廣曰：「安陵及杜，二縣名，各有杜姓也．宣帝以杜為杜陵．」</line>
<line xml:id='KX2a0001_ZHSJ_129-3281a.15'>　　此其章章尤異者也．〔一〕皆非有爵邑奉祿弄法犯姦而富，盡椎埋去就，與時俯仰，獲其</line>
<line xml:id='KX2a0001_ZHSJ_129-3281a.16'>贏利，以末致財，用本守之，以武一切，用文持之，變化有概，故足術也．若至力農畜，工虞</line>
</surface>
<surface xml:id='KX2a0001_ZHSJ_129-3282a-z'>
<pb ed='ZHSJ' n='129-3282a' xml:id='KX2a0001_ZHSJ_129-3282a'/><line xml:id='KX2a0001_ZHSJ_129-3282a.01'>商賈，為權利以成富，大者傾郡，中者傾縣，下者傾鄉里者，不可勝數．</line>
<line xml:id='KX2a0001_ZHSJ_129-3282a.02'>〔一〕　集解徐廣曰：「異，一作『淑』，又作『較』．」</line>
<line xml:id='KX2a0001_ZHSJ_129-3282a.03'>　　夫纖嗇筋力，治生之正道也，而富者必用奇勝．田農，掘業，〔一〕而秦揚以蓋一州．〔二〕掘</line>
<line xml:id='KX2a0001_ZHSJ_129-3282a.04'>冢，姦事也，而田叔以起．博戲，惡業也，而桓發〔三〕用（<note>之</note>）富．行賈，丈夫賤行也，而雍樂成</line>
<line xml:id='KX2a0001_ZHSJ_129-3282a.05'>以饒．販脂，〔四〕辱處也，而雍伯千金．〔五〕賣漿，小業也，而張氏千萬．洒削，〔六〕薄技也，而</line>
<line xml:id='KX2a0001_ZHSJ_129-3282a.06'>郅氏鼎食．胃脯，〔七〕簡微耳，濁氏連騎．馬醫，淺方，張里擊鍾．此皆誠壹之所致．</line>
<line xml:id='KX2a0001_ZHSJ_129-3282a.07'>〔一〕　集解徐廣曰：「古『拙』字亦作『掘』也．」</line>
<line xml:id='KX2a0001_ZHSJ_129-3282a.08'>〔二〕　索隱漢書作「甲一州」．服虔云：「富為州之中第一．」</line>
<line xml:id='KX2a0001_ZHSJ_129-3282a.09'>〔三〕　索隱漢書作「稽發」．　正義桓發，人姓名．</line>
<line xml:id='KX2a0001_ZHSJ_129-3282a.10'>〔四〕　正義說文云「戴角者脂，無角者膏」也．</line>
<line xml:id='KX2a0001_ZHSJ_129-3282a.11'>〔五〕　集解徐廣曰：「雍，一作『翁』．」　索隱雍，於恭反．漢書作「翁伯」也．</line>
<line xml:id='KX2a0001_ZHSJ_129-3282a.12'>〔六〕　集解徐廣曰：「洒，或作『細』．」駰案：漢書音義曰「治刀劍名」．　索隱上音先禮反，削刀者名．洒削，謂摩</line>
<line xml:id='KX2a0001_ZHSJ_129-3282a.13'>　　　　刀以水洒之．又方言云「劍削，關東謂之削，音肖」．削，一依字讀也．</line>
<line xml:id='KX2a0001_ZHSJ_129-3282a.14'>〔七〕　索隱晉灼云：「太官常以十月作沸湯燖羊胃，以末椒薑粉之訖，暴使燥，則謂之脯，故易售而致富．」　正義</line>
<line xml:id='KX2a0001_ZHSJ_129-3282a.15'>　　　　案：胃脯謂和五味而脯美，故易售．</line>
<line xml:id='KX2a0001_ZHSJ_129-3282a.16'>　　由是觀之，富無經業，則貨無常主，能者輻湊，不肖者瓦解．千金之家比一都之君，巨</line>
</surface>
<surface xml:id='KX2a0001_ZHSJ_129-3283a-z'>
<pb ed='ZHSJ' n='129-3283a' xml:id='KX2a0001_ZHSJ_129-3283a'/><line xml:id='KX2a0001_ZHSJ_129-3283a.01'>萬者乃與王者同樂．豈所謂「素封」者邪？非也？</line>
<line xml:id='KX2a0001_ZHSJ_129-3283a.02'>【索隱述贊】貨殖之利，工商是營．廢居善積，倚巿邪贏．白圭富國，計然強兵．倮參朝請，女築懷清．</line>
<line xml:id='KX2a0001_ZHSJ_129-3283a.03'>素封千戶，卓鄭齊名．</line>
</surface>
<surface xml:id='KX2a0001_ZHSJ_129-3284a-z'>
<pb ed='ZHSJ' n='129-3284a' xml:id='KX2a0001_ZHSJ_129-3284a'/></surface>
</surfaceGrp>
