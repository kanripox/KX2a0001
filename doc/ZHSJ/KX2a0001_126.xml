<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_126'>
<surface type='dummy'></surface>
<surface xml:id='KX2a0001_ZHSJ_126-3197a-z'>
<pb ed='ZHSJ' n='126-3197a' xml:id='KX2a0001_ZHSJ_126-3197a'/><line xml:id='KX2a0001_ZHSJ_126-3197a.01'>史記卷一百二十六</line>
<line xml:id='KX2a0001_ZHSJ_126-3197a.02'>　　滑稽列傳第六十六</line>
<line xml:id='KX2a0001_ZHSJ_126-3197a.03'>　　　　索隱按：滑，亂也；稽，同也．言辨捷之人言非若是，說是若非，言能亂異同也．</line>
<line xml:id='KX2a0001_ZHSJ_126-3197a.04'>　　孔子曰：「六蓺於治一也．〔一〕禮以節人，樂以發和，書以道事，詩以達意，易以神化，春</line>
<line xml:id='KX2a0001_ZHSJ_126-3197a.05'>秋以義．」太史公曰：天道恢恢，豈不大哉！談言微中，亦可以解紛．</line>
<line xml:id='KX2a0001_ZHSJ_126-3197a.06'>〔一〕　正義言六蓺之文雖異，禮節樂和，導民立政，天下平定，其歸一揆．至於談言微中，亦以解其紛亂，故治一也．</line>
<line xml:id='KX2a0001_ZHSJ_126-3197a.07'>　　淳于髡〔一〕者，齊之贅壻〔二〕也．長不滿七尺，滑稽多辯，數使諸侯，未嘗屈辱．齊威</line>
<line xml:id='KX2a0001_ZHSJ_126-3197a.08'>王之時喜隱，〔三〕好為淫樂長夜之飲，沈湎不治，委政卿大夫．百官荒亂，諸侯並侵，國且危</line>
<line xml:id='KX2a0001_ZHSJ_126-3197a.09'>亡，在於旦暮，左右莫敢諫．淳于髡說之以隱曰：「國中有大鳥，止王之庭，三年不蜚又不</line>
<line xml:id='KX2a0001_ZHSJ_126-3197a.10'>鳴，不知此鳥何也？」王曰：「此鳥不飛則已，一飛沖天；不鳴則已，一鳴驚人．」於是乃朝</line>
<line xml:id='KX2a0001_ZHSJ_126-3197a.11'>諸縣令長七十二人，賞一人，誅一人，奮兵而出．諸侯振驚，皆還齊侵地．威行三十六年．</line>
</surface>
<surface xml:id='KX2a0001_ZHSJ_126-3198a-z'>
<pb ed='ZHSJ' n='126-3198a' xml:id='KX2a0001_ZHSJ_126-3198a'/><line xml:id='KX2a0001_ZHSJ_126-3198a.01'>語在田完世家中．</line>
<line xml:id='KX2a0001_ZHSJ_126-3198a.02'>〔一〕　索隱苦魂反．</line>
<line xml:id='KX2a0001_ZHSJ_126-3198a.03'>〔二〕　索隱女之夫也，比於子，如人疣贅，是餘剩之物也．</line>
<line xml:id='KX2a0001_ZHSJ_126-3198a.04'>〔三〕　索隱上許既反．喜，好也．喜隱謂好隱語．</line>
<line xml:id='KX2a0001_ZHSJ_126-3198a.05'>　　威王八年，楚大發兵加齊．齊王使淳于髡之趙請救兵，齎金百斤，車馬十駟．淳于髡</line>
<line xml:id='KX2a0001_ZHSJ_126-3198a.06'>仰天大笑，冠纓索絕．〔一〕王曰：「先生少之乎？」髡曰：「何敢！」王曰：「笑豈有說乎？」髡</line>
<line xml:id='KX2a0001_ZHSJ_126-3198a.07'>曰：「今者臣從東方來，見道傍有禳田者，〔二〕操一豚蹄，酒一盂，祝曰：『甌窶滿篝，〔三〕汙邪</line>
<line xml:id='KX2a0001_ZHSJ_126-3198a.08'>滿車，〔四〕五穀蕃熟，穰穰滿家．』臣見其所持者狹而所欲者奢，故笑之．」於是齊威王乃益</line>
<line xml:id='KX2a0001_ZHSJ_126-3198a.09'>齎黃金千溢，白璧十雙，車馬百駟．髡辭而行，至趙．趙王與之精兵十萬，革車千乘．楚聞</line>
<line xml:id='KX2a0001_ZHSJ_126-3198a.10'>之，夜引兵而去．</line>
<line xml:id='KX2a0001_ZHSJ_126-3198a.11'>〔一〕　索隱案：索訓盡，言冠纓盡絕也．孔衍春秋後語亦作「冠纓盡絕」也．</line>
<line xml:id='KX2a0001_ZHSJ_126-3198a.12'>〔二〕　索隱案：謂為田求福禳．</line>
<line xml:id='KX2a0001_ZHSJ_126-3198a.13'>〔三〕　集解徐廣曰：「篝，籠也．」　索隱案：甌窶猶杯樓也．窶音如婁，古字少耳．言豐年收掇易，可滿篝籠耳．</line>
<line xml:id='KX2a0001_ZHSJ_126-3198a.14'>　　　　正義窶音樓．篝音溝，籠也．甌樓謂高地狹小之區，得滿篝籠也．</line>
<line xml:id='KX2a0001_ZHSJ_126-3198a.15'>〔四〕　集解司馬彪曰：「汙邪，下地田也．」　索隱按：司馬彪云「汙邪，下地田」．即下田之中有薪，可滿車．　正義</line>
<line xml:id='KX2a0001_ZHSJ_126-3198a.16'>　　　　汙音烏．</line>
</surface>
<surface xml:id='KX2a0001_ZHSJ_126-3199a-z'>
<pb ed='ZHSJ' n='126-3199a' xml:id='KX2a0001_ZHSJ_126-3199a'/><line xml:id='KX2a0001_ZHSJ_126-3199a.01'>　　威王大說，置酒後宮，召髡賜之酒．問曰：「先生能飲幾何而醉？」對曰：「臣飲一斗亦</line>
<line xml:id='KX2a0001_ZHSJ_126-3199a.02'>醉，一石亦醉．」威王曰：「先生飲一斗而醉，惡能飲一石哉！其說可得聞乎？」髡曰：「賜</line>
<line xml:id='KX2a0001_ZHSJ_126-3199a.03'>酒大王之前，執法在傍，御史在後，髡恐懼俯伏而飲，不過一斗徑醉矣．若親有嚴客，髡帣</line>
<line xml:id='KX2a0001_ZHSJ_126-3199a.04'>韝鞠，〔一〕待酒於前，時賜餘瀝，奉觴上壽，數起，飲不過二斗徑醉矣．若朋友交遊，久不</line>
<line xml:id='KX2a0001_ZHSJ_126-3199a.05'>相見，卒然相覩，歡然道故，私情相語，飲可五六斗徑醉矣．若乃州閭之會，男女雜坐，行酒</line>
<line xml:id='KX2a0001_ZHSJ_126-3199a.06'>稽留，六博投壺，相引為曹，握手無罰，目眙不禁，〔二〕前有墮珥，後有遺簪，髡竊樂此，飲可</line>
<line xml:id='KX2a0001_ZHSJ_126-3199a.07'>八斗而醉二參．〔三〕日暮酒闌，合尊促坐，男女同席，履舄交錯，杯盤狼藉，堂上燭滅，主人留</line>
<line xml:id='KX2a0001_ZHSJ_126-3199a.08'>髡而送客，〔四〕羅襦襟解，微聞薌澤，當此之時，髡心最歡，能飲一石．故曰酒極則亂，樂極</line>
<line xml:id='KX2a0001_ZHSJ_126-3199a.09'>則悲；萬事盡然，言不可極，極之而衰　．」以諷諫焉．齊王曰：「善．」乃罷長夜之飲，以髡</line>
<line xml:id='KX2a0001_ZHSJ_126-3199a.10'>為諸侯主客．〔五〕宗室置酒，髡嘗在側．</line>
<line xml:id='KX2a0001_ZHSJ_126-3199a.11'>〔一〕　集解徐廣曰：「帣，收衣也．，袂也．韝，臂捍也，音溝．鞠，曲也．音其紀反，又與『跽』同，謂小詭也．」</line>
<line xml:id='KX2a0001_ZHSJ_126-3199a.12'>　　　　索隱帣音卷，紀免反，謂收袖也．韝音溝，臂扞也．鞠，曲躬也．音其紀反，與「跽」同音，謂小跪．</line>
<line xml:id='KX2a0001_ZHSJ_126-3199a.13'>〔二〕　集解徐廣曰：「眙，吐甑反，直視貌．」　索隱眙音與「瞪」同，謂直視也，丑甑反，又音丑二反．</line>
<line xml:id='KX2a0001_ZHSJ_126-3199a.14'>〔三〕　索隱案：上云「五六斗徑醉矣」，則此為樂亦甚，飲可八斗而未徑醉，故云「竊樂」．二參，言十有二參醉也．</line>
<line xml:id='KX2a0001_ZHSJ_126-3199a.15'>〔四〕　集解徐廣曰：「一本云『留髡坐，起送客』．」</line>
</surface>
<surface xml:id='KX2a0001_ZHSJ_126-3200a-z'>
<pb ed='ZHSJ' n='126-3200a' xml:id='KX2a0001_ZHSJ_126-3200a'/><line xml:id='KX2a0001_ZHSJ_126-3200a.01'>〔五〕　正義今鴻臚卿也．</line>
<line xml:id='KX2a0001_ZHSJ_126-3200a.02'>　　其後百餘年，楚有優孟．</line>
<line xml:id='KX2a0001_ZHSJ_126-3200a.03'>　　優孟，〔一〕故楚之樂人也．長八尺，多辯，常以談笑諷諫．楚莊王之時，有所愛馬，衣</line>
<line xml:id='KX2a0001_ZHSJ_126-3200a.04'>以文繡，置之華屋之下，席以露牀，啗以棗脯．馬病肥死，使羣臣喪之，欲以棺槨大夫禮葬</line>
<line xml:id='KX2a0001_ZHSJ_126-3200a.05'>之．左右爭之，以為不可．王下令曰：「有敢以馬諫者，罪至死．」優孟聞之，入殿門．仰天</line>
<line xml:id='KX2a0001_ZHSJ_126-3200a.06'>大哭．王驚而問其故．優孟曰：「馬者王之所愛也，以楚國堂堂之大，何求不得，而以大夫</line>
<line xml:id='KX2a0001_ZHSJ_126-3200a.07'>禮葬之，薄，請以人君禮葬之．」王曰：「何如？」對曰：「臣請以彫玉為棺，文梓為椁，楩楓</line>
<line xml:id='KX2a0001_ZHSJ_126-3200a.08'>豫章為題湊，〔二〕發甲卒為穿壙，老弱負土，齊趙陪位於前，韓魏翼衞其後，〔三〕廟食太牢，</line>
<line xml:id='KX2a0001_ZHSJ_126-3200a.09'>奉以萬戶之邑．諸侯聞之，皆知大王賤人而貴馬也．」王曰：「寡人之過一至此乎！為之柰</line>
<line xml:id='KX2a0001_ZHSJ_126-3200a.10'>何？」優孟曰：「請為大王六畜葬之．以壠竈為椁，〔四〕銅歷為棺，〔五〕齎以薑棗，〔六〕薦以</line>
<line xml:id='KX2a0001_ZHSJ_126-3200a.11'>木蘭，祭以糧稻，衣以火光，葬之於人腹腸．」〔七〕於是王乃使以馬屬太官，無令天下久聞</line>
<line xml:id='KX2a0001_ZHSJ_126-3200a.12'>也．</line>
<line xml:id='KX2a0001_ZHSJ_126-3200a.13'>〔一〕　索隱案：優者，倡優也．孟，字也．其優旃亦同，旃其字耳．優孟在楚，旃在秦者也．</line>
<line xml:id='KX2a0001_ZHSJ_126-3200a.14'>〔二〕　集解蘇林曰：「以木累棺外，木頭皆內向，故曰題湊．」　正義楩，頻緜反．</line>
</surface>
<surface xml:id='KX2a0001_ZHSJ_126-3201a-z'>
<pb ed='ZHSJ' n='126-3201a' xml:id='KX2a0001_ZHSJ_126-3201a'/><line xml:id='KX2a0001_ZHSJ_126-3201a.01'>〔三〕　集解楚莊王時，未有趙､韓､魏三國．　索隱案：此辨說者之詞，後人所增飾之矣．</line>
<line xml:id='KX2a0001_ZHSJ_126-3201a.02'>〔四〕　索隱按：皇覽亦說此事，以「壠竈」為「礱突」也．</line>
<line xml:id='KX2a0001_ZHSJ_126-3201a.03'>〔五〕　索隱按：歷即釜鬲也．</line>
<line xml:id='KX2a0001_ZHSJ_126-3201a.04'>〔六〕　索隱按：古者食肉用薑棗，禮內則云「實棗於其腹中，屑桂與薑，以洒諸其上而食之」是也．</line>
<line xml:id='KX2a0001_ZHSJ_126-3201a.05'>〔七〕　索隱皇覽云：「火送之箸端，葬之腸中．」</line>
<line xml:id='KX2a0001_ZHSJ_126-3201a.06'>　　楚相孫叔敖知其賢人也，善待之．病且死，屬其子曰：「我死，汝必貧困．若往見優孟，</line>
<line xml:id='KX2a0001_ZHSJ_126-3201a.07'>言我孫叔敖之子也．」居數年，其子窮困負薪，逢優孟，與言曰：「我，孫叔敖子也．父且死</line>
<line xml:id='KX2a0001_ZHSJ_126-3201a.08'>時，屬我貧困往見優孟．」優孟曰：「若無遠有所之．」〔一〕即為孫叔敖衣冠，抵掌談語．〔二〕歲</line>
<line xml:id='KX2a0001_ZHSJ_126-3201a.09'>餘，像孫叔敖，楚王及左右不能別也．莊王置酒，優孟前為壽．莊王大驚，以為孫叔敖復生</line>
<line xml:id='KX2a0001_ZHSJ_126-3201a.10'>也，欲以為相．優孟曰：「請歸與婦計之，三日而為相．」莊王許之．三日後，優孟復來．</line>
<line xml:id='KX2a0001_ZHSJ_126-3201a.11'>王曰：「婦言謂何？」孟曰：「婦言慎無為，楚相不足為也．如孫叔敖之為楚相，盡忠為廉以</line>
<line xml:id='KX2a0001_ZHSJ_126-3201a.12'>治楚，楚王得以霸．今死，其子無立錐之地，貧困負薪以自飲食．必如孫叔敖，不如自殺．」</line>
<line xml:id='KX2a0001_ZHSJ_126-3201a.13'>因歌曰：「山居耕田苦，難以得食．起而為吏，身貪鄙者餘財，不顧恥辱．身死家室富，又恐</line>
<line xml:id='KX2a0001_ZHSJ_126-3201a.14'>受賕枉法，為姦觸大罪，身死而家滅．貪吏安可為也！念為廉吏，奉法守職，竟死不敢為</line>
<line xml:id='KX2a0001_ZHSJ_126-3201a.15'>非．廉吏安可為也！楚相孫叔敖持廉至死，方今妻子窮困負薪而食，不足為也！」於是莊</line>
</surface>
<surface xml:id='KX2a0001_ZHSJ_126-3202a-z'>
<pb ed='ZHSJ' n='126-3202a' xml:id='KX2a0001_ZHSJ_126-3202a'/><line xml:id='KX2a0001_ZHSJ_126-3202a.01'>王謝優孟，乃召孫叔敖子，封之寢丘〔三〕四百戶，以奉其祀．後十世不絕．此知可以言時</line>
<line xml:id='KX2a0001_ZHSJ_126-3202a.02'>矣．</line>
<line xml:id='KX2a0001_ZHSJ_126-3202a.03'>〔一〕　索隱案：謂優孟語孫叔敖之子曰「汝無遠有所之，適他境，恐王後求汝不得」者也．</line>
<line xml:id='KX2a0001_ZHSJ_126-3202a.04'>〔二〕　集解戰國策曰：「蘇秦說趙王華屋之下，抵掌而言．」張載曰：「談說之容則也．」</line>
<line xml:id='KX2a0001_ZHSJ_126-3202a.05'>〔三〕　集解徐廣曰：「在固始．」　正義今光州固始縣，本寢丘邑也．呂氏春秋云：「楚孫叔敖有功於國，疾將死，戒</line>
<line xml:id='KX2a0001_ZHSJ_126-3202a.06'>　　　　其子曰：『王數欲封我，我辭不受．我死，必封汝．汝無受利地，荊楚閒有寢丘者，其為地不利，而前有妬谷，後有</line>
<line xml:id='KX2a0001_ZHSJ_126-3202a.07'>　　　　戾丘，其名惡，可長有也．』其子從之．楚功臣封二世而收，唯寢丘不奪也．」</line>
<line xml:id='KX2a0001_ZHSJ_126-3202a.08'>　　其後二百餘年，秦有優旃．</line>
<line xml:id='KX2a0001_ZHSJ_126-3202a.09'>　　優旃者，秦倡侏儒也．善為笑言，然合於大道，秦始皇時，置酒而天雨，陛楯者皆沾</line>
<line xml:id='KX2a0001_ZHSJ_126-3202a.10'>寒．優旃見而哀之，謂之曰：「汝欲休乎？」陛楯者皆曰：「幸甚．」優旃曰：「我即呼汝，汝</line>
<line xml:id='KX2a0001_ZHSJ_126-3202a.11'>疾應曰諾．」居有頃，殿上上壽呼萬歲．優旃臨檻〔一〕大呼曰：「陛楯郎！」郎曰：「諾．」優旃</line>
<line xml:id='KX2a0001_ZHSJ_126-3202a.12'>曰：「汝雖長，何益，幸雨立．我雖短也，幸休居．」於是始皇使陛楯者得半相代．</line>
<line xml:id='KX2a0001_ZHSJ_126-3202a.13'>〔一〕　正義御覽反．</line>
<line xml:id='KX2a0001_ZHSJ_126-3202a.14'>　　始皇嘗議欲大苑囿，東至函谷關，西至雍､陳倉．〔一〕優旃曰：「善．多縱禽獸於其中，寇</line>
</surface>
<surface xml:id='KX2a0001_ZHSJ_126-3203a-z'>
<pb ed='ZHSJ' n='126-3203a' xml:id='KX2a0001_ZHSJ_126-3203a'/><line xml:id='KX2a0001_ZHSJ_126-3203a.01'>從東方來，令麋鹿觸之足矣．」始皇以故輟止．</line>
<line xml:id='KX2a0001_ZHSJ_126-3203a.02'>〔一〕　正義今岐州雍縣及陳倉縣也．</line>
<line xml:id='KX2a0001_ZHSJ_126-3203a.03'>　　二世立，又欲漆其城．優旃曰：「善．主上雖無言，臣固將請之．漆城雖於百姓愁費，</line>
<line xml:id='KX2a0001_ZHSJ_126-3203a.04'>然佳哉！漆城蕩蕩，寇來不能上．即欲就之，易為漆耳，顧難為蔭室．」於是二世笑之，以</line>
<line xml:id='KX2a0001_ZHSJ_126-3203a.05'>其故止．居無何，二世殺死，優旃歸漢，數年而卒．</line>
<line xml:id='KX2a0001_ZHSJ_126-3203a.06'>　　太史公曰：淳于髡仰天大笑，齊威王橫行．優孟搖頭而歌，負薪者以封．優旃臨檻疾</line>
<line xml:id='KX2a0001_ZHSJ_126-3203a.07'>呼，陛楯得以半更．豈不亦偉哉！</line>
<line xml:id='KX2a0001_ZHSJ_126-3203a.08'>　　　　　褚先生曰：臣幸得以經術為郎，而好讀外家傳語．〔一〕竊不遜讓，復作故事滑稽〔二〕</line>
<line xml:id='KX2a0001_ZHSJ_126-3203a.09'>　　　之語六章，編之於左．可以覽觀揚意，以示後世好事者讀之，以游心駭耳，以附益上方</line>
<line xml:id='KX2a0001_ZHSJ_126-3203a.10'>　　　太史公之三章．</line>
<line xml:id='KX2a0001_ZHSJ_126-3203a.11'>〔一〕　索隱按：東方朔亦多博觀外家之語，則外家非正經，即史傳襍說之書也．</line>
<line xml:id='KX2a0001_ZHSJ_126-3203a.12'>〔二〕　索隱楚詞云：「將突梯滑稽，如脂如韋．」崔浩云：「滑音骨．滑稽，流酒器也．轉注吐酒，終日不已．言出口成</line>
<line xml:id='KX2a0001_ZHSJ_126-3203a.13'>　　　　章，詞不窮竭，若滑稽之吐酒．故楊雄酒賦云『鴟夷滑稽，腹大如壺，盡日盛酒，人復藉沽』是也．」又姚察云：「滑</line>
</surface>
<surface xml:id='KX2a0001_ZHSJ_126-3204a-z'>
<pb ed='ZHSJ' n='126-3204a' xml:id='KX2a0001_ZHSJ_126-3204a'/><line xml:id='KX2a0001_ZHSJ_126-3204a.01'>　　　　稽猶俳諧也．滑讀如字，稽音計也．言諧語滑利，其知計疾出，故云滑稽．」</line>
<line xml:id='KX2a0001_ZHSJ_126-3204a.02'>　　　　武帝時有所幸倡郭舍人者，發言陳辭雖不合大道，然令人主和說．武帝少時，東</line>
<line xml:id='KX2a0001_ZHSJ_126-3204a.03'>　　武侯母〔一〕常養帝，〔二〕帝壯時，號之曰「大乳母」．率一月再朝．朝奏入，有詔使幸臣</line>
<line xml:id='KX2a0001_ZHSJ_126-3204a.04'>　　馬游卿以帛五十匹賜乳母，又奉飲糒𧹞養乳母．乳母上書曰：「某所有公田，願得假倩</line>
<line xml:id='KX2a0001_ZHSJ_126-3204a.05'>　　之．」帝曰：「乳母欲得之乎？」以賜乳母．乳母所言，未嘗不聽．有詔得令乳母乘車</line>
<line xml:id='KX2a0001_ZHSJ_126-3204a.06'>　　行馳道中．當此之時，公卿大臣皆敬重乳母．乳母家子孫奴從者橫暴長安中，當道掣</line>
<line xml:id='KX2a0001_ZHSJ_126-3204a.07'>　　頓人車馬，奪人衣服．聞於中，不忍致之法．有司請徙乳母家室，處之於邊．奏可．</line>
<line xml:id='KX2a0001_ZHSJ_126-3204a.08'>　　乳母當入至前，面見辭．乳母先見郭舍人，為下泣．舍人曰：「即入見辭去，疾步數還</line>
<line xml:id='KX2a0001_ZHSJ_126-3204a.09'>　　顧．」乳母如其言，謝去，疾步數還顧．郭舍人疾言罵之曰：「咄！老女子！何不疾行！</line>
<line xml:id='KX2a0001_ZHSJ_126-3204a.10'>　　陛下已壯矣，寧尚須汝乳而活邪？尚何還顧！」於是人主憐焉悲之，乃下詔止無徙乳</line>
<line xml:id='KX2a0001_ZHSJ_126-3204a.11'>　　母，罰謫譖之者．〔三〕</line>
<line xml:id='KX2a0001_ZHSJ_126-3204a.12'>〔一〕　索隱案：東武，縣名；侯，乳母姓．</line>
<line xml:id='KX2a0001_ZHSJ_126-3204a.13'>〔二〕　正義高祖功臣表云東武侯郭家，高祖六年封．子他，孝景六年[⿱𠫓廾]市，國除．蓋他母常養武帝．</line>
<line xml:id='KX2a0001_ZHSJ_126-3204a.14'>〔三〕　索隱罰適譖之者．謂武帝罰謫譖乳母之人也．</line>
</surface>
<surface xml:id='KX2a0001_ZHSJ_126-3205a-z'>
<pb ed='ZHSJ' n='126-3205a' xml:id='KX2a0001_ZHSJ_126-3205a'/><line xml:id='KX2a0001_ZHSJ_126-3205a.02'>　　　　武帝時，齊人有東方生名朔，〔一〕以好古傳書，愛經術，多所博觀外家之語．朔初</line>
<line xml:id='KX2a0001_ZHSJ_126-3205a.03'>　　入長安，至公車上書，〔二〕凡用三千奏牘．公車令兩人共持舉其書，僅然能勝之．人主</line>
<line xml:id='KX2a0001_ZHSJ_126-3205a.04'>　　從上方讀之，止，輒乙其處，讀之二月乃盡．詔拜以為郎，常在側侍中．數召至前談</line>
<line xml:id='KX2a0001_ZHSJ_126-3205a.05'>　　語，人主未嘗不說也．時詔賜之食於前．飯已，盡懷其餘肉持去，衣盡汙．數賜縑帛，</line>
<line xml:id='KX2a0001_ZHSJ_126-3205a.06'>　　檐揭而去．徒用所賜錢帛，取少婦於長安中好女．率取婦一歲所者即[⿱𠫓廾]去，更取婦．</line>
<line xml:id='KX2a0001_ZHSJ_126-3205a.07'>　　所賜錢財盡索之於女子．人主左右諸郎半呼之「狂人」．人主聞之，曰：「令朔在事無</line>
<line xml:id='KX2a0001_ZHSJ_126-3205a.08'>　　為是行者，若等安能及之哉！」朔任其子為郎，又為侍謁者，常持節出使．朔行殿中，</line>
<line xml:id='KX2a0001_ZHSJ_126-3205a.09'>　　郎謂之曰：「人皆以先生為狂．」朔曰：「如朔等，所謂避世於朝廷閒者也．古之人，乃</line>
<line xml:id='KX2a0001_ZHSJ_126-3205a.10'>　　避世於深山中．」時坐席中，酒酣，據地歌曰：「陸沈於俗，〔三〕避世金馬門．宮殿中可</line>
<line xml:id='KX2a0001_ZHSJ_126-3205a.11'>　　以避世全身，何必深山之中，蒿廬之下．」金馬門者，宦【者】署門也，門傍有銅馬，故謂</line>
<line xml:id='KX2a0001_ZHSJ_126-3205a.12'>　　之曰「金馬門」．</line>
<line xml:id='KX2a0001_ZHSJ_126-3205a.13'>〔一〕　索隱案：仲長統云遷為滑稽傳，序優旃事，不稱東方朔，非也．朔之行事，豈直旃､孟之比哉．而桓譚亦以遷</line>
<line xml:id='KX2a0001_ZHSJ_126-3205a.14'>　　　　為是，又非也．　正義漢書云：「平原厭次人也．」輿地志云：「厭次，宜是富平縣之鄉聚名也．」括地【志】云：</line>
<line xml:id='KX2a0001_ZHSJ_126-3205a.15'>　　　　「富平故城在倉州陽信縣東南四十里，漢縣也．」</line>
</surface>
<surface xml:id='KX2a0001_ZHSJ_126-3206a-z'>
<pb ed='ZHSJ' n='126-3206a' xml:id='KX2a0001_ZHSJ_126-3206a'/><line xml:id='KX2a0001_ZHSJ_126-3206a.01'>〔二〕　正義百官表云衞尉屬官有公車司馬．漢儀注云：「公車司馬掌殿司馬門，夜徼宮，天下上事及闕下，凡所徵召</line>
<line xml:id='KX2a0001_ZHSJ_126-3206a.02'>　　　　皆總領之．秩六百石．」</line>
<line xml:id='KX2a0001_ZHSJ_126-3206a.03'>〔三〕　索隱司馬彪云：「謂無水而沈也．」</line>
<line xml:id='KX2a0001_ZHSJ_126-3206a.04'>　　　　時會聚宮下博士諸先生與論議，共難之〔一〕曰：「蘇秦､張儀一當萬乘之主，而都卿</line>
<line xml:id='KX2a0001_ZHSJ_126-3206a.05'>　　相之位，澤及後世．今子大夫修先王之術，慕聖人之義，諷誦詩書百家之言，不可勝</line>
<line xml:id='KX2a0001_ZHSJ_126-3206a.06'>　　數．著於竹帛，自以為海內無雙，即可謂博聞辯智矣．然悉力盡忠以事聖帝，曠日持</line>
<line xml:id='KX2a0001_ZHSJ_126-3206a.07'>　　久，積數十年，官不過侍郎，位不過執戟，意者尚有遺行邪？其故何也？」東方生曰：</line>
<line xml:id='KX2a0001_ZHSJ_126-3206a.08'>　　「是固非子所能備也．彼一時也，此一時也，豈可同哉！夫張儀､蘇秦之時，周室大壞，</line>
<line xml:id='KX2a0001_ZHSJ_126-3206a.09'>　　諸侯不朝，力政爭權，相禽以兵，并為十二國，未有雌雄，得士者彊，失士者亡，故說聽</line>
<line xml:id='KX2a0001_ZHSJ_126-3206a.10'>　　行通，身處尊位，澤及後世，子孫長榮．今非然也．聖帝在上，德流天下，諸侯賓服，威</line>
<line xml:id='KX2a0001_ZHSJ_126-3206a.11'>　　振四夷，連四海之外以為席，安於覆盂，天下平均，合為一家，動發舉事，猶如運之掌</line>
<line xml:id='KX2a0001_ZHSJ_126-3206a.12'>　　中．賢與不肖，何以異哉？方今以天下之大，士民之衆，竭精馳說，並進輻湊者，不可</line>
<line xml:id='KX2a0001_ZHSJ_126-3206a.13'>　　勝數．悉力慕義，困於衣食，或失門戶．使張儀､蘇秦與僕並生於今之世，曾不能得掌</line>
<line xml:id='KX2a0001_ZHSJ_126-3206a.14'>　　故，安敢望常侍侍郎乎！傳曰：『天下無害菑，雖有聖人，無所施其才；上下和同，雖有</line>
<line xml:id='KX2a0001_ZHSJ_126-3206a.15'>　　賢者，無所立功．』故曰時異則事異．雖然，安可以不務修身乎？詩曰：『鼓鍾于宮，聲</line>
</surface>
<surface xml:id='KX2a0001_ZHSJ_126-3207a-z'>
<pb ed='ZHSJ' n='126-3207a' xml:id='KX2a0001_ZHSJ_126-3207a'/><line xml:id='KX2a0001_ZHSJ_126-3207a.01'>　　聞于外．鶴鳴九皋，聲聞于天．』．苟能修身，何患不榮！太公躬行仁義七十二年，逢文</line>
<line xml:id='KX2a0001_ZHSJ_126-3207a.02'>　　王，得行其說，封於齊，七百歲而不絕．此士之所以日夜孜孜，修學行道，不敢止也．</line>
<line xml:id='KX2a0001_ZHSJ_126-3207a.03'>　　今世之處士，時雖不用，崛然獨立，塊然獨處，上觀許由，下察接輿，策同范蠡，忠合子</line>
<line xml:id='KX2a0001_ZHSJ_126-3207a.04'>　　胥，天下和平，與義相扶，寡偶少徒，固其常也．子何疑於余哉！」於是諸先生默然無</line>
<line xml:id='KX2a0001_ZHSJ_126-3207a.05'>　　以應也．</line>
<line xml:id='KX2a0001_ZHSJ_126-3207a.06'>〔一〕　索隱與議論，共難之．案：方朔設詞對之，即下文是答對之難也．</line>
<line xml:id='KX2a0001_ZHSJ_126-3207a.07'>　　　　建章宮〔一〕後閤重櫟〔二〕中有物出焉，其狀似麋．以聞，武帝往臨視之．問左右羣</line>
<line xml:id='KX2a0001_ZHSJ_126-3207a.08'>　　臣習事通經術者，莫能知．詔東方朔視之．朔曰：「臣知之，願賜美酒粱飯大𧹞臣，臣</line>
<line xml:id='KX2a0001_ZHSJ_126-3207a.09'>　　乃言．」詔曰：「可．」已又曰：「某所有公田魚池蒲葦數頃，陛下以賜臣，臣朔乃言．」詔</line>
<line xml:id='KX2a0001_ZHSJ_126-3207a.10'>　　曰：「可．」於是朔乃肯言，曰：「所謂騶牙〔三〕者也．遠方當來歸義，而騶牙先見．其齒</line>
<line xml:id='KX2a0001_ZHSJ_126-3207a.11'>　　前後若一，齊等無牙，故謂之騶牙．」其後一歲所，匈奴混邪王果將十萬衆來降漢．乃</line>
<line xml:id='KX2a0001_ZHSJ_126-3207a.12'>　　復賜東方生錢財甚多．</line>
<line xml:id='KX2a0001_ZHSJ_126-3207a.13'>〔一〕　正義在長安縣西北二十里故城中．</line>
<line xml:id='KX2a0001_ZHSJ_126-3207a.14'>〔二〕　索隱上逐龍反，下音歷．重櫟，欄楯之下有重欄處也．</line>
<line xml:id='KX2a0001_ZHSJ_126-3207a.15'>〔三〕　索隱騶音鄒．按：方朔以意自立名而偶中也．以有九牙齊等，故謂之騶牙，猶騶騎然也．</line>
</surface>
<surface xml:id='KX2a0001_ZHSJ_126-3208a-z'>
<pb ed='ZHSJ' n='126-3208a' xml:id='KX2a0001_ZHSJ_126-3208a'/><line xml:id='KX2a0001_ZHSJ_126-3208a.01'>　　　　至老，朔且死時，諫曰：「詩云『營營青蠅，止于蕃．愷悌君子，無信讒言．讒言罔</line>
<line xml:id='KX2a0001_ZHSJ_126-3208a.02'>　　極，交亂四國』．願陛下遠巧佞，退讒言．」帝曰：「今顧東方朔多善言？」怪之．居無</line>
<line xml:id='KX2a0001_ZHSJ_126-3208a.03'>　　幾何，朔果病死．傳曰：「鳥之將死，其鳴也哀；人之將死，其言也善．」此之謂也．</line>
<line xml:id='KX2a0001_ZHSJ_126-3208a.04'>　　　　武帝時，大將軍衞青者，衞后兄也，〔一〕封為長平侯．從軍擊匈奴，至余吾水上而</line>
<line xml:id='KX2a0001_ZHSJ_126-3208a.05'>　　還，斬首捕虜，有功來歸，詔賜金千斤．將軍出宮門，齊人東郭先生以方士待詔公車，</line>
<line xml:id='KX2a0001_ZHSJ_126-3208a.06'>　　當道遮衞將軍車，拜謁曰：「願白事．」〔二〕將軍止車前，東郭先生旁車言曰：「王夫人</line>
<line xml:id='KX2a0001_ZHSJ_126-3208a.07'>　　新得幸於上，家貧．今將軍得金千斤，誠以其半賜王夫人之親，人主聞之必喜．此所</line>
<line xml:id='KX2a0001_ZHSJ_126-3208a.08'>　　謂奇策便計也．」衞將軍謝之曰：「先生幸告之以便計，請奉教．」於是衞將軍乃以五</line>
<line xml:id='KX2a0001_ZHSJ_126-3208a.09'>　　百金為王夫人之親壽．王夫人以聞武帝．帝曰：「大將軍不知為此．」問之安所受計</line>
<line xml:id='KX2a0001_ZHSJ_126-3208a.10'>　　策，對曰：「受之待詔者東郭先生．」詔召東郭先生，拜以為郡都尉．東郭先生久待詔</line>
<line xml:id='KX2a0001_ZHSJ_126-3208a.11'>　　公車，貧困飢寒，衣敝，履不完．行雪中，履有上無下，足盡踐地．道中人笑之，東郭</line>
<line xml:id='KX2a0001_ZHSJ_126-3208a.12'>　　先生應之曰：「誰能履行雪中，令人視之，其上履也，其履下處乃似人足者乎？」及其</line>
<line xml:id='KX2a0001_ZHSJ_126-3208a.13'>　　拜為二千石，佩青緺〔三〕出宮門，行謝主人．故所以同官待詔者，等比祖道於都門外．</line>
<line xml:id='KX2a0001_ZHSJ_126-3208a.14'>　　榮華道路，立名當世．〔四〕此所謂衣褐懷寶者也．〔五〕當其貧困時，人莫省視；至其貴</line>
</surface>
<surface xml:id='KX2a0001_ZHSJ_126-3209a-z'>
<pb ed='ZHSJ' n='126-3209a' xml:id='KX2a0001_ZHSJ_126-3209a'/><line xml:id='KX2a0001_ZHSJ_126-3209a.01'>　　也，乃爭附之．諺曰：「相馬失之瘦，相士失之貧．」其此之謂邪？</line>
<line xml:id='KX2a0001_ZHSJ_126-3209a.02'>〔一〕　集解徐廣曰：「衞青傳曰子夫之弟也．」</line>
<line xml:id='KX2a0001_ZHSJ_126-3209a.03'>〔二〕　集解徐廣曰：「衞青傳云甯乘說青而拜為東海都尉．」</line>
<line xml:id='KX2a0001_ZHSJ_126-3209a.04'>〔三〕　集解徐廣曰：「音瓜，一音螺，青綬．」</line>
<line xml:id='KX2a0001_ZHSJ_126-3209a.05'>〔四〕　集解徐廣曰：「東郭先生也．」</line>
<line xml:id='KX2a0001_ZHSJ_126-3209a.06'>〔五〕　索隱此指東郭先生也，言其身衣褐而懷寶玉．</line>
<line xml:id='KX2a0001_ZHSJ_126-3209a.07'>　　　　王夫人病甚，人主至自往問之曰：「子當為王，欲安所置之？」對曰：「願居洛</line>
<line xml:id='KX2a0001_ZHSJ_126-3209a.08'>　　陽．」人主曰：「不可．洛陽有武庫､敖倉，當關口，天下咽喉．自先帝以來，傳不為置</line>
<line xml:id='KX2a0001_ZHSJ_126-3209a.09'>　　王．然關東國莫大於齊，可以為齊王．」王夫人以手擊頭，呼「幸甚」．王夫人死，號曰</line>
<line xml:id='KX2a0001_ZHSJ_126-3209a.10'>　　「齊王太后薨」．</line>
<line xml:id='KX2a0001_ZHSJ_126-3209a.11'>　　　　昔者，齊王使淳于髡獻鵠於楚．〔一〕出邑門，道飛其鵠，徒揭空籠，造詐成辭，往見</line>
<line xml:id='KX2a0001_ZHSJ_126-3209a.12'>　　楚王曰：「齊王使臣來獻鵠，過於水上，不忍鵠之渴，出而飲之，去我飛亡．吾欲刺腹絞</line>
<line xml:id='KX2a0001_ZHSJ_126-3209a.13'>　　頸而死．恐人之議吾王以鳥獸之故令士自傷殺也．鵠，毛物，多相類者，吾欲買而代</line>
<line xml:id='KX2a0001_ZHSJ_126-3209a.14'>　　之，是不信而欺吾王也．欲赴佗國奔亡，痛吾兩主使不通．故來服過，叩頭受罪大</line>
</surface>
<surface xml:id='KX2a0001_ZHSJ_126-3210a-z'>
<pb ed='ZHSJ' n='126-3210a' xml:id='KX2a0001_ZHSJ_126-3210a'/><line xml:id='KX2a0001_ZHSJ_126-3210a.01'>　　王．」楚王曰：「善，齊王有信士若此哉！」厚賜之，財倍鵠在也．</line>
<line xml:id='KX2a0001_ZHSJ_126-3210a.02'>〔一〕　索隱案：韓詩外傳齊使人獻鵠於楚，不言髡．又說苑云魏文侯使舍人無擇獻鴻於齊，皆略同而事異，殆相涉</line>
<line xml:id='KX2a0001_ZHSJ_126-3210a.03'>　　　　亂也．</line>
<line xml:id='KX2a0001_ZHSJ_126-3210a.04'>　　　　武帝時，徵北海太守〔一〕詣行在所．有文學卒史王先生者，自請與太守俱，「吾有</line>
<line xml:id='KX2a0001_ZHSJ_126-3210a.05'>　　益於君」，君許之．諸府掾功曹白云：「王先生嗜酒，多言少實，恐不可與俱．」太守曰：</line>
<line xml:id='KX2a0001_ZHSJ_126-3210a.06'>　　「先生意欲行，不可逆．」遂與俱．行至宮下，待詔宮府門．王先生徒懷錢沽酒，與衞</line>
<line xml:id='KX2a0001_ZHSJ_126-3210a.07'>　　卒僕射飲，日醉，不視其太守．太守入跪拜．王先生謂戶郎曰：「幸為我呼吾君至門內</line>
<line xml:id='KX2a0001_ZHSJ_126-3210a.08'>　　遙語．」戶郎為呼太守．太守來，望見王先生．王先生曰：「天子即問君何以治北海〔二〕</line>
<line xml:id='KX2a0001_ZHSJ_126-3210a.09'>　　令無盜賊，君對曰何哉？」對曰：「選擇賢材，各任之以其能，賞異等，罰不肖．」王先</line>
<line xml:id='KX2a0001_ZHSJ_126-3210a.10'>　　生曰：「對如是，是自譽自伐功，不可也．願君對言，非臣之力，盡陛下神靈威武所變化</line>
<line xml:id='KX2a0001_ZHSJ_126-3210a.11'>　　也．」太守曰：「諾．」召入，至于殿下，有詔問之曰：「何於治北海，令盜賊不起？」叩</line>
<line xml:id='KX2a0001_ZHSJ_126-3210a.12'>　　頭對言：「非臣之力，盡陛下神靈威武之所變化也．」武帝大笑，曰：「於呼！安得長者</line>
<line xml:id='KX2a0001_ZHSJ_126-3210a.13'>　　之語而稱之！安所受之？」對曰：「受之文學卒史．」帝曰：「今安在？」對曰：「在宮</line>
<line xml:id='KX2a0001_ZHSJ_126-3210a.14'>　　府門外．」有詔召拜王先生為水衡丞，以北海太守為水衡都尉．傳曰：「美言可以市，</line>
</surface>
<surface xml:id='KX2a0001_ZHSJ_126-3211a-z'>
<pb ed='ZHSJ' n='126-3211a' xml:id='KX2a0001_ZHSJ_126-3211a'/><line xml:id='KX2a0001_ZHSJ_126-3211a.01'>　　尊行可以加人．君子相送以言，小人相送以財．」</line>
<line xml:id='KX2a0001_ZHSJ_126-3211a.02'>〔一〕　索隱漢書宣帝徵渤海太守龔遂，非武帝時，此褚先生記謬耳．</line>
<line xml:id='KX2a0001_ZHSJ_126-3211a.03'>〔二〕　正義今青州．</line>
<line xml:id='KX2a0001_ZHSJ_126-3211a.04'>　　　　魏文侯時，西門豹為鄴令．〔一〕豹往到鄴，會長老，問之民所疾苦．長老曰：「苦為</line>
<line xml:id='KX2a0001_ZHSJ_126-3211a.05'>　　河伯娶婦，〔二〕以故貧．」豹問其故，對曰：「鄴三老､廷掾常歲賦斂百姓，收取其錢得數</line>
<line xml:id='KX2a0001_ZHSJ_126-3211a.06'>　　百萬，用其二三十萬為河伯娶婦，與祝巫共分其餘錢持歸．當其時，巫行視小家女好</line>
<line xml:id='KX2a0001_ZHSJ_126-3211a.07'>　　者，云是當為河伯婦，即娉取．洗沐之，為治新繒綺縠衣，閒居齋戒；為治齋宮河上，張</line>
<line xml:id='KX2a0001_ZHSJ_126-3211a.08'>　　緹絳帷，〔三〕女居其中．為具牛酒飯食，（<note>行</note>）十餘日．共粉飾之，如嫁女床席，令女居其</line>
<line xml:id='KX2a0001_ZHSJ_126-3211a.09'>　　上，浮之河中．始浮，行數十里乃沒．其人家有好女者，恐大巫祝為河伯取之，以故多</line>
<line xml:id='KX2a0001_ZHSJ_126-3211a.10'>　　持女遠逃亡．以故城中益空無人，又困貧，所從來久遠矣．民人俗語曰『即不為河伯</line>
<line xml:id='KX2a0001_ZHSJ_126-3211a.11'>　　娶婦，水來漂沒，溺其人民』云．」西門豹曰：「至為河伯娶婦時，願三老､〔四〕巫祝､父老</line>
<line xml:id='KX2a0001_ZHSJ_126-3211a.12'>　　送女河上，幸來告語之，吾亦往送女．」皆曰：「諾．」</line>
<line xml:id='KX2a0001_ZHSJ_126-3211a.13'>〔一〕　正義今相州縣也．</line>
<line xml:id='KX2a0001_ZHSJ_126-3211a.14'>〔二〕　正義河伯，華陰潼鄉人，姓馮氏，名夷．浴於河中而溺死，遂為河伯也．</line>
</surface>
<surface xml:id='KX2a0001_ZHSJ_126-3212a-z'>
<pb ed='ZHSJ' n='126-3212a' xml:id='KX2a0001_ZHSJ_126-3212a'/><line xml:id='KX2a0001_ZHSJ_126-3212a.01'>〔三〕　正義緹，他禮反．顧野王云：「黃赤色也．又音啼，厚繒也．」</line>
<line xml:id='KX2a0001_ZHSJ_126-3212a.02'>〔四〕　正義亭三老．</line>
<line xml:id='KX2a0001_ZHSJ_126-3212a.03'>　　　　至其時，西門豹往會之河上．三老､官屬､豪長者､里父老皆會，以人民往觀之者</line>
<line xml:id='KX2a0001_ZHSJ_126-3212a.04'>　　三二千人．其巫，老女子也，已年七十．從弟子女十人所，皆衣繒單衣，立大巫後．西</line>
<line xml:id='KX2a0001_ZHSJ_126-3212a.05'>　　門豹曰：「呼河伯婦來，視其好醜．」即將女出帷中，來至前．豹視之，顧謂三老､巫祝､</line>
<line xml:id='KX2a0001_ZHSJ_126-3212a.06'>　　父老曰：「是女子不好，煩大巫嫗為入報河伯，得更求好女，後日送之．」即使吏卒共抱</line>
<line xml:id='KX2a0001_ZHSJ_126-3212a.07'>　　大巫嫗投之河中．有頃，曰：「巫嫗何久也？弟子趣之！」復以弟子一人投河中．有</line>
<line xml:id='KX2a0001_ZHSJ_126-3212a.08'>　　頃，曰：「弟子何久也？復使一人趣之！」復投一弟子河中．凡投三弟子．西門豹曰：</line>
<line xml:id='KX2a0001_ZHSJ_126-3212a.09'>　　「巫嫗弟子是女子也，不能白事，煩三老為入白之．」復投三老河中．西門豹簪筆磬</line>
<line xml:id='KX2a0001_ZHSJ_126-3212a.10'>　　折，〔一〕嚮河立待良久．長老､吏傍觀者皆驚恐．西門豹顧曰：「巫嫗､三老不來還，柰</line>
<line xml:id='KX2a0001_ZHSJ_126-3212a.11'>　　之何？」欲復使廷掾與豪長者一人入趣之．皆叩頭，叩頭且破，額血流地，色如死灰．</line>
<line xml:id='KX2a0001_ZHSJ_126-3212a.12'>　　西門豹曰：「諾，且留待之須臾．」須臾，豹曰：「廷掾起矣．狀河伯留客之久，若皆罷去</line>
<line xml:id='KX2a0001_ZHSJ_126-3212a.13'>　　歸矣．」鄴吏民大驚恐，從是以後，不敢復言為河伯娶婦．</line>
<line xml:id='KX2a0001_ZHSJ_126-3212a.14'>〔一〕　正義簪筆，謂以毛裝簪頭，長五寸，插在冠前，謂之為筆，言插筆備禮也．磬折，謂曲體揖之，若石磬之形曲折</line>
<line xml:id='KX2a0001_ZHSJ_126-3212a.15'>　　　　也．磬，一片黑石；凡十二片，樹在虡上擊之．其形皆中曲垂兩頭，言人腰側似也．</line>
</surface>
<surface xml:id='KX2a0001_ZHSJ_126-3213a-z'>
<pb ed='ZHSJ' n='126-3213a' xml:id='KX2a0001_ZHSJ_126-3213a'/><line xml:id='KX2a0001_ZHSJ_126-3213a.01'>　　　　西門豹即發民鑿十二渠，引河水灌民田，〔一〕田皆溉．當其時，民治渠少煩苦，不</line>
<line xml:id='KX2a0001_ZHSJ_126-3213a.02'>　　欲也．豹曰：「民可以樂成，不可與慮始．今父老子弟雖患苦我，然百歲後期令父老子</line>
<line xml:id='KX2a0001_ZHSJ_126-3213a.03'>　　孫思我言．」至今皆得水利，民人以給足富．十二渠經絕馳道，到漢之立，而長吏以為</line>
<line xml:id='KX2a0001_ZHSJ_126-3213a.04'>　　十二渠橋絕馳道，相比近，不可．欲合渠水，且至馳道合三渠為一橋．鄴民人父老不</line>
<line xml:id='KX2a0001_ZHSJ_126-3213a.05'>　　肯聽長吏，以為西門君所為也，賢君之法式不可更也．長吏終聽置之．故西門豹為鄴</line>
<line xml:id='KX2a0001_ZHSJ_126-3213a.06'>　　令，名聞天下，澤流後世，無絕已時，幾可謂非賢大夫哉！</line>
<line xml:id='KX2a0001_ZHSJ_126-3213a.07'>〔一〕　正義括地志云：「按：橫渠首接漳水，蓋西門豹､史起所鑿之渠也．溝洫志云『魏文侯時，西門豹為鄴令，有令</line>
<line xml:id='KX2a0001_ZHSJ_126-3213a.08'>　　　　名．至文侯曾孫襄王，與羣臣飲，祝曰：「令吾臣皆如西門豹之為人臣也．」史起進曰：「魏氏之行田也以百畝，鄴</line>
<line xml:id='KX2a0001_ZHSJ_126-3213a.09'>　　　　獨二百畝，是田惡也．漳水在其傍，西門不知用，是不智；知而不興，是不仁．仁智豹未之盡，何足法也！」於是</line>
<line xml:id='KX2a0001_ZHSJ_126-3213a.10'>　　　　史起為鄴令，遂引漳水溉鄴，以富魏之河內』．左思魏都賦云『西門溉其前，史起濯其後』也．」</line>
<line xml:id='KX2a0001_ZHSJ_126-3213a.11'>　　　　傳曰：「子產治鄭，民不能欺；子賤治單父，民不忍欺；西門豹治鄴，民不敢欺．」</line>
<line xml:id='KX2a0001_ZHSJ_126-3213a.12'>　　三子之才能誰最賢哉？辨治者當能別之．〔一〕</line>
<line xml:id='KX2a0001_ZHSJ_126-3213a.13'>〔一〕　集解魏文帝問羣臣：「三不欺，於君德孰優？」太尉鍾繇､司徒華歆､司空王朗對曰：「臣以為君任德，則臣感義</line>
<line xml:id='KX2a0001_ZHSJ_126-3213a.14'>　　　　而不忍欺；君任察，則臣畏覺而不能欺；君任刑，則臣畏罪而不敢欺．任德感義，與夫導德齊禮有恥且格等趨</line>
<line xml:id='KX2a0001_ZHSJ_126-3213a.15'>　　　　者也．任察畏罪，與夫導政齊刑免而無恥同歸者也．孔子曰：『為政以德，譬如北辰，居其所而衆星共之．』考以</line>
<line xml:id='KX2a0001_ZHSJ_126-3213a.16'>　　　　斯言，論以斯義，臣等以為不忍欺不能欺，優劣之縣在於權衡，非徒低卬之差，乃鈞銖之覺也．且前志稱『仁者</line>
</surface>
<surface xml:id='KX2a0001_ZHSJ_126-3214a-z'>
<pb ed='ZHSJ' n='126-3214a' xml:id='KX2a0001_ZHSJ_126-3214a'/><line xml:id='KX2a0001_ZHSJ_126-3214a.01'>　　　　安仁，智者利仁，畏罪者強仁』．校其仁者，功則無以殊；核其為仁者，則不得不異．安仁者，性善者也；利仁</line>
<line xml:id='KX2a0001_ZHSJ_126-3214a.02'>　　　　者，力行者也；強仁者，不得已者也．三仁相比，則安仁優矣．易稱『神而化之，使民宜之』．若君化使民然也．</line>
<line xml:id='KX2a0001_ZHSJ_126-3214a.03'>　　　　然則安仁之化與夫強仁之化，優劣亦不得不相縣絕也．然則三臣之不欺雖同，所以不欺異矣．則純以恩義崇不</line>
<line xml:id='KX2a0001_ZHSJ_126-3214a.04'>　　　　欺，與以威察成不欺，既不可同概而比量，又不得錯綜而易處．」　索隱案：此三不欺自古傳記先達共所稱</line>
<line xml:id='KX2a0001_ZHSJ_126-3214a.05'>　　　　述，今褚先生因記西門豹而稱之以成說也．循吏傳記子產相鄭，仁而且明，故人不能欺之也．子賤為政清淨，唯</line>
<line xml:id='KX2a0001_ZHSJ_126-3214a.06'>　　　　彈琴，三年不下堂而化，是人見思，故不忍欺之．豹以威化御俗，故人不敢欺．其德優劣，鍾､華之評寔為允當</line>
<line xml:id='KX2a0001_ZHSJ_126-3214a.07'>　　　　也．</line>
<line xml:id='KX2a0001_ZHSJ_126-3214a.08'>【索隱述贊】滑稽鴟夷，如脂如韋．敏捷之變，學不失詞．淳于索絕，趙國興師．楚優拒相，寢丘獲祠．</line>
<line xml:id='KX2a0001_ZHSJ_126-3214a.09'>偉哉方朔，三章紀之．</line>
</surface>
</surfaceGrp>
