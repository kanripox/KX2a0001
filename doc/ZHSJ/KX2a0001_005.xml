<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_005'>
<surface type='dummy'></surface>
<surface xml:id='SHIJI_ZHSJ_5-0173a-z'>
<pb ed='ZHSJ' n='5-0173a' xml:id='SHIJI_ZHSJ_5-0173a'/><line xml:id='SHIJI_ZHSJ_5-0173a.01'>史記卷五</line>
<line xml:id='SHIJI_ZHSJ_5-0173a.02'>　　秦本紀第五</line>
<line xml:id='SHIJI_ZHSJ_5-0173a.03'>　　秦之先，帝顓頊之苗裔〔一〕孫曰女脩．女脩織，玄鳥隕卵，女脩吞之，生子大業．〔二〕大</line>
<line xml:id='SHIJI_ZHSJ_5-0173a.04'>業取少典之子，曰女華．女華生大費，〔三〕與禹平水土．已成，帝錫玄圭．禹受曰：「非予能</line>
<line xml:id='SHIJI_ZHSJ_5-0173a.05'>成，亦大費為輔．」帝舜曰：「咨爾費，贊禹功，其賜爾皁游．〔四〕爾後嗣將大出．」〔五〕乃妻之姚</line>
<line xml:id='SHIJI_ZHSJ_5-0173a.06'>姓之玉女．〔六〕大費拜受，佐舜調馴鳥獸，鳥獸多馴服，是為柏翳．舜賜姓嬴氏．</line>
<line xml:id='SHIJI_ZHSJ_5-0173a.07'>〔一〕　正義黃帝之孫，號高陽氏．</line>
<line xml:id='SHIJI_ZHSJ_5-0173a.08'>〔二〕　索隱女脩，顓頊之裔女，吞鳦子而生大業．其父不著．而秦、趙以母族而祖顓頊，非生人之義也．按：左傳郯</line>
<line xml:id='SHIJI_ZHSJ_5-0173a.09'>　　　　國，少昊之後，而嬴姓蓋其族也，則秦、趙宜祖少昊氏．　正義列女傳云：「陶子生五歲而佐禹．」曹大家注云：</line>
<line xml:id='SHIJI_ZHSJ_5-0173a.10'>　　　　「陶子者，皋陶之子伯益也．」按此即知大業是皋陶．</line>
<line xml:id='SHIJI_ZHSJ_5-0173a.11'>〔三〕　索隱扶味反，一音祕．尋費後以為氏，則扶味反為得．此則秦、趙之祖，嬴姓之先，一名伯翳，尚書謂之「伯</line>
<line xml:id='SHIJI_ZHSJ_5-0173a.12'>　　　　益」，系本、漢書謂之「伯益」是也．尋檢史記上下諸文，伯翳與伯益是一人不疑．而陳嵵系家即伯翳與伯益</line>
<line xml:id='SHIJI_ZHSJ_5-0173a.13'>　　　　為二，未知太史公疑而未決邪？抑亦謬誤爾？</line>
</surface>
<surface xml:id='SHIJI_ZHSJ_5-0174a-z'>
<pb ed='ZHSJ' n='5-0174a' xml:id='SHIJI_ZHSJ_5-0174a'/><line xml:id='SHIJI_ZHSJ_5-0174a.01'>〔四〕　索隱游音旒．謂賜以皁色旌旆之旒，色與玄玉色副，言其大功成也．然其事亦當有所出．</line>
<line xml:id='SHIJI_ZHSJ_5-0174a.02'>〔五〕　索隱出猶生也．言爾後嗣繁昌，將大生出子孫也．故左傳亦云「晉公子姬出也」．</line>
<line xml:id='SHIJI_ZHSJ_5-0174a.03'>〔六〕　集解徐廣曰：「皇甫謐云賜之玄玉，妻以姚姓之女也．」</line>
<line xml:id='SHIJI_ZHSJ_5-0174a.04'>　　大費生子二人：一曰大廉，實鳥俗氏；二曰若木，實費氏．〔一〕其玄孫曰費昌，子孫或在</line>
<line xml:id='SHIJI_ZHSJ_5-0174a.05'>中國，或在夷狄．〔二〕費昌當夏桀之時，去夏歸商，為湯御，以敗桀於鳴條．大廉玄孫曰孟</line>
<line xml:id='SHIJI_ZHSJ_5-0174a.06'>戲、中衍，〔三〕鳥身人言．〔四〕帝太戊聞而卜之使御，吉，遂致使御而妻之．自太戊以下，中衍</line>
<line xml:id='SHIJI_ZHSJ_5-0174a.07'>之後，遂世有功，〔五〕以佐殷國，故嬴姓多顯，遂為諸侯．</line>
<line xml:id='SHIJI_ZHSJ_5-0174a.08'>〔一〕　索隱以仲衍鳥身人言，故為鳥俗氏．俗，一作「浴」．若木以王父字為費氏也．</line>
<line xml:id='SHIJI_ZHSJ_5-0174a.09'>〔二〕　索隱殷紂時費仲，即昌之後也．</line>
<line xml:id='SHIJI_ZHSJ_5-0174a.10'>〔三〕　索隱舊解以孟戲仲衍是一人，今以孟仲分字，當是二人名也．</line>
<line xml:id='SHIJI_ZHSJ_5-0174a.11'>〔四〕　正義身體是鳥而能人言．又云口及手足似鳥也．</line>
<line xml:id='SHIJI_ZHSJ_5-0174a.12'>〔五〕　正義謂費昌及仲衍．</line>
<line xml:id='SHIJI_ZHSJ_5-0174a.13'>　　其玄孫曰中潏，〔一〕在西戎，保西垂．生蜚廉．蜚廉生惡來．惡來有力，〔二〕蜚廉善走，</line>
<line xml:id='SHIJI_ZHSJ_5-0174a.14'>父子俱以材力事殷紂．周武王之伐紂，并殺惡來．是時蜚廉為紂石北方，〔三〕還，無所報，</line>
<line xml:id='SHIJI_ZHSJ_5-0174a.15'>為壇霍太山〔四〕而報，得石棺，〔五〕銘曰「帝令處父〔六〕不與殷亂，賜爾石棺以華氏」．死，遂葬</line>
</surface>
<surface xml:id='SHIJI_ZHSJ_5-0175a-z'>
<pb ed='ZHSJ' n='5-0175a' xml:id='SHIJI_ZHSJ_5-0175a'/><line xml:id='SHIJI_ZHSJ_5-0175a.01'>於霍太山．〔七〕蜚廉復有子曰季勝．〔八〕季勝生孟增．孟增幸於周成王，是為宅皋狼．〔九〕皋</line>
<line xml:id='SHIJI_ZHSJ_5-0175a.02'>狼生衡父，衡父生造父．造父以善御幸於周繆王，得驥、溫驪、〔一０〕驊、〔一一〕騄耳之駟，〔一二〕西</line>
<line xml:id='SHIJI_ZHSJ_5-0175a.03'>巡狩，樂而忘歸．〔一三〕徐偃王作亂，〔一四〕造父為繆王御，長驅歸周，一日千里以救亂．〔一五〕繆王</line>
<line xml:id='SHIJI_ZHSJ_5-0175a.04'>以趙城封造父，〔一六〕造父族由此為趙氏．自蜚廉生季勝已下五世至造父，別居趙．趙衰其</line>
<line xml:id='SHIJI_ZHSJ_5-0175a.05'>後也．惡來革者，蜚廉子也，蚤死．有子曰女防．女防生旁皋，旁皋生太几，太几生大駱，</line>
<line xml:id='SHIJI_ZHSJ_5-0175a.06'>大駱生非子．以造父之寵，皆蒙趙城，姓趙氏．</line>
<line xml:id='SHIJI_ZHSJ_5-0175a.07'>〔一〕　集解徐廣曰：「一作『滑』．」　正義中音仲．潏音決．宋衷注世本云仲滑生飛廉．</line>
<line xml:id='SHIJI_ZHSJ_5-0175a.08'>〔二〕　集解晏子春秋曰：「手裂虎兕．」</line>
<line xml:id='SHIJI_ZHSJ_5-0175a.09'>〔三〕　集解徐廣曰：「皇甫謐云作石椁於北方．」　索隱「石」下無字，則不成文，意亦無所見，必是史記本脫．皇甫</line>
<line xml:id='SHIJI_ZHSJ_5-0175a.10'>　　　　謐尚得其說．徐雖引之，而竟不云是脫何字，專質之甚也．　正義為，于偽反．劉伯莊云：「霍太山，紂都之北</line>
<line xml:id='SHIJI_ZHSJ_5-0175a.11'>　　　　也．霍太山在晉州霍邑縣．」按：在衞州朝歌之西方也．</line>
<line xml:id='SHIJI_ZHSJ_5-0175a.12'>〔四〕　集解地理志霍太山在河東彘縣．</line>
<line xml:id='SHIJI_ZHSJ_5-0175a.13'>〔五〕　正義紂既崩，無所歸報，故為壇就霍太山而祭紂，報云作得石槨．</line>
<line xml:id='SHIJI_ZHSJ_5-0175a.14'>〔六〕　索隱蜚廉別號．</line>
<line xml:id='SHIJI_ZHSJ_5-0175a.15'>〔七〕　集解皇甫謐云：「去彘縣十五里有冢，常祠之．」　索隱言處父至忠，國滅君死而不忘臣節，故天賜石棺，以光</line>
<line xml:id='SHIJI_ZHSJ_5-0175a.16'>　　　　華其族．事蓋非實，譙周深所不信．</line>
</surface>
<surface xml:id='SHIJI_ZHSJ_5-0176a-z'>
<pb ed='ZHSJ' n='5-0176a' xml:id='SHIJI_ZHSJ_5-0176a'/><line xml:id='SHIJI_ZHSJ_5-0176a.01'>〔八〕　正義音升．</line>
<line xml:id='SHIJI_ZHSJ_5-0176a.02'>〔九〕　正義地理志云西河郡皋狼縣也．按：孟增居皋狼而生衡父．</line>
<line xml:id='SHIJI_ZHSJ_5-0176a.03'>〔一０〕集解徐廣曰：「溫，一作『盜』．」駰案：郭璞云「為馬細頸．驪，黑色」．　索隱溫音盜．徐廣亦作「盜」．鄒誕</line>
<line xml:id='SHIJI_ZHSJ_5-0176a.04'>　　　　生本作「駣」，音陶．劉氏音義云「盜驪，騧驪也．騧，淺黃色」．八駿既因色為名，騧驪為得之也．</line>
<line xml:id='SHIJI_ZHSJ_5-0176a.05'>〔一一〕集解郭璞曰：「色如華而赤．今名馬驃赤者為棗．，馬赤也．」</line>
<line xml:id='SHIJI_ZHSJ_5-0176a.06'>〔一二〕集解郭璞曰：「紀年云『北唐之君來見以一驪馬，是生騄耳』．八駿皆因其毛色以為名號．」駰案：穆天子傳穆</line>
<line xml:id='SHIJI_ZHSJ_5-0176a.07'>　　　　王有八駿之乘，此紀不具者也．　索隱按：穆王傳曰赤驥、盜驪、白義、渠黃、驊騮、、騄耳、山子．　正義</line>
<line xml:id='SHIJI_ZHSJ_5-0176a.08'>　　　　騄音錄．</line>
<line xml:id='SHIJI_ZHSJ_5-0176a.09'>〔一三〕集解郭璞曰：「紀年云穆王十七年，西征於崑崙丘，見西王母．」　正義括地志云：「崑崙山在肅州酒泉縣南八</line>
<line xml:id='SHIJI_ZHSJ_5-0176a.10'>　　　　十里．十六國春秋云前涼張駿酒泉守馬岌上言，酒泉南山即崑崙之丘也，周穆王見西王母，樂而忘歸，即謂此</line>
<line xml:id='SHIJI_ZHSJ_5-0176a.11'>　　　　山．有石室王母堂，珠璣鏤飾，煥若神宮．」按：肅州在京西北二千九百六十里，即小崑崙也，非河源出處者．</line>
<line xml:id='SHIJI_ZHSJ_5-0176a.12'>〔一四〕集解地理志曰臨淮有徐縣，云故徐國．尸子曰：「徐偃王有筋而無骨．」駰謂號偃由此．　正義括地志云：</line>
<line xml:id='SHIJI_ZHSJ_5-0176a.13'>　　　　「大徐城在泗州徐城縣北三十里，古徐國也．博物志云徐君宮人有娠而生卵，以為不祥，[⿱𠫓廾]於水濱洲．孤獨母有</line>
<line xml:id='SHIJI_ZHSJ_5-0176a.14'>　　　　犬鵠蒼，銜所[⿱𠫓廾]卵以歸，覆煖之，乃成小兒．生時正偃，故以為名．宮人聞之，更取養之．及長，襲為徐君．後鵠</line>
<line xml:id='SHIJI_ZHSJ_5-0176a.15'>　　　　蒼臨死，生角而九尾，化為黃龍也．鵠蒼或名后蒼．」括地志又云：「徐城在越州鄮縣東南入海二百里．夏侯志</line>
<line xml:id='SHIJI_ZHSJ_5-0176a.16'>　　　　云翁洲上有徐偃王城．傳云昔周穆王巡狩，諸侯共尊偃王，穆王聞之，令造父御，乘騕褭之馬，日行千里，自還討</line>
<line xml:id='SHIJI_ZHSJ_5-0176a.17'>　　　　之．或云命楚王帥師伐之，偃王乃於此處立城以終．」</line>
</surface>
<surface xml:id='SHIJI_ZHSJ_5-0177a-z'>
<pb ed='ZHSJ' n='5-0177a' xml:id='SHIJI_ZHSJ_5-0177a'/><line xml:id='SHIJI_ZHSJ_5-0177a.01'>〔一五〕正義古史考云：「徐偃王與楚文王同時，去周穆王遠矣．且王者行有周衞，豈得救亂而獨長驅日行千里乎？」</line>
<line xml:id='SHIJI_ZHSJ_5-0177a.02'>　　　　並言此事非實．按：年表穆王元年去楚文王元年三百一十八年矣．</line>
<line xml:id='SHIJI_ZHSJ_5-0177a.03'>〔一六〕集解徐廣曰：「趙城在河東永安縣．」　正義括地志云：「趙城，今晉州趙城縣是．本彘縣地，後改曰永安，即</line>
<line xml:id='SHIJI_ZHSJ_5-0177a.04'>　　　　造父之邑也．」</line>
<line xml:id='SHIJI_ZHSJ_5-0177a.05'>　　非子居犬丘，〔一〕好馬及畜，〔二〕善養息之．犬丘人言之周孝王，孝王召使主馬于汧渭</line>
<line xml:id='SHIJI_ZHSJ_5-0177a.06'>之閒，〔三〕馬大蕃息．孝王欲以為大駱適嗣．申侯之女為大駱妻，生子成為適．申侯乃言</line>
<line xml:id='SHIJI_ZHSJ_5-0177a.07'>孝王曰：「昔我先酈山之女，〔四〕為戎胥軒妻，〔五〕生中潏，以親故歸周，保西垂，西垂以其故</line>
<line xml:id='SHIJI_ZHSJ_5-0177a.08'>和睦．今我復與大駱妻，生適子成．申駱重婚，西戎皆服，所以為王．〔六〕王其圖之．」於是</line>
<line xml:id='SHIJI_ZHSJ_5-0177a.09'>孝王曰：「昔伯翳為舜主畜，畜多息，故有土，賜姓嬴．今其後世亦為朕息馬，朕其分土為附</line>
<line xml:id='SHIJI_ZHSJ_5-0177a.10'>庸．」邑之秦，〔七〕使復續嬴氏祀，號曰秦嬴．亦不廢申侯之女子為駱適者，以和西戎．</line>
<line xml:id='SHIJI_ZHSJ_5-0177a.11'>〔一〕　集解徐廣曰：「今槐里也．」　正義括地志云：「犬丘故城一名槐里，亦曰廢丘，在雍州始平縣東南十里．地埋</line>
<line xml:id='SHIJI_ZHSJ_5-0177a.12'>　　　　志云扶風槐里縣，周曰犬丘，懿王都之，秦更名廢丘，高祖三年更名槐里也．」</line>
<line xml:id='SHIJI_ZHSJ_5-0177a.13'>〔二〕　正義好，火到反．畜，許救反．</line>
<line xml:id='SHIJI_ZHSJ_5-0177a.14'>〔三〕　正義汧音牽．言於二水之閒，在隴州以東．</line>
<line xml:id='SHIJI_ZHSJ_5-0177a.15'>〔四〕　正義申侯之先，娶於酈山．</line>
<line xml:id='SHIJI_ZHSJ_5-0177a.16'>〔五〕　正義胥軒，仲衍曾孫也．</line>
</surface>
<surface xml:id='SHIJI_ZHSJ_5-0178a-z'>
<pb ed='ZHSJ' n='5-0178a' xml:id='SHIJI_ZHSJ_5-0178a'/><line xml:id='SHIJI_ZHSJ_5-0178a.01'>〔六〕　正義重，直龍反．言申駱重婚，西戎皆從，所以得為王．王即孝王．</line>
<line xml:id='SHIJI_ZHSJ_5-0178a.02'>〔七〕　集解徐廣曰：「今天水隴西縣秦亭也．」　正義括地志云：「秦州清水縣本名秦，嬴姓邑．十三州志云秦亭，秦</line>
<line xml:id='SHIJI_ZHSJ_5-0178a.03'>　　　　谷是也．周太史儋云『始周與秦國合而別』，故天子邑之秦．」</line>
<line xml:id='SHIJI_ZHSJ_5-0178a.04'>　　秦嬴生秦侯．秦侯立十年，卒．生公伯．公伯立三年，卒．生秦仲．</line>
<line xml:id='SHIJI_ZHSJ_5-0178a.05'>　　秦仲立三年，周厲王無道，諸侯或叛之．西戎反王室，滅犬丘大駱之族．周宣王即</line>
<line xml:id='SHIJI_ZHSJ_5-0178a.06'>位，〔一〕乃以秦仲為大夫，誅西戎．西戎殺秦仲．秦仲立二十三年，死於戎．〔二〕有子五人，</line>
<line xml:id='SHIJI_ZHSJ_5-0178a.07'>其長者曰莊公．周宣王乃召莊公昆弟五人，與兵七千人，使伐西戎，破之．於是復予秦仲</line>
<line xml:id='SHIJI_ZHSJ_5-0178a.08'>後，及其先大駱地犬丘并有之，為西垂大夫．〔三〕</line>
<line xml:id='SHIJI_ZHSJ_5-0178a.09'>〔一〕　集解徐廣曰：「秦仲之十八年也．」</line>
<line xml:id='SHIJI_ZHSJ_5-0178a.10'>〔二〕　集解毛詩序曰：「秦仲始大，有車馬禮樂侍御之好也．」</line>
<line xml:id='SHIJI_ZHSJ_5-0178a.11'>〔三〕　正義注水經云：「秦莊公伐西戎，破之，周宣王與大駱犬丘之地，為西垂大夫．」括地志云：「秦州上邽縣西南九</line>
<line xml:id='SHIJI_ZHSJ_5-0178a.12'>　　　　十里，漢隴西西縣是也．」</line>
<line xml:id='SHIJI_ZHSJ_5-0178a.13'>　　莊公居其故西犬丘，生子三人，其長男世父．世父曰：「戎殺我大父仲，我非殺戎王則</line>
<line xml:id='SHIJI_ZHSJ_5-0178a.14'>不敢入邑．」遂將擊戎，讓其弟襄公．襄公為太子．莊公立四十四年，卒，太子襄公代立．</line>
</surface>
<surface xml:id='SHIJI_ZHSJ_5-0179a-z'>
<pb ed='ZHSJ' n='5-0179a' xml:id='SHIJI_ZHSJ_5-0179a'/><line xml:id='SHIJI_ZHSJ_5-0179a.01'>襄公元年，以女弟繆嬴為豐王妻．襄公二年，〔一〕戎圍犬丘，（<note>世父</note>）世父擊之，為戎人所虜．</line>
<line xml:id='SHIJI_ZHSJ_5-0179a.02'>歲餘，復歸世父．七年春，周幽王用襃姒廢太子，立襃姒子為適，數欺諸侯，諸侯叛之．西</line>
<line xml:id='SHIJI_ZHSJ_5-0179a.03'>戎犬戎與申侯伐周，殺幽王酈山下．而秦襄公將兵救周，戰甚力，有功．周避犬戎難，東徙</line>
<line xml:id='SHIJI_ZHSJ_5-0179a.04'>雒邑，〔二〕襄公以兵送周平王．平王封襄公為諸侯，賜之岐以西之地．曰：「戎無道，侵奪我</line>
<line xml:id='SHIJI_ZHSJ_5-0179a.05'>岐、豐之地，秦能攻逐戎，即有其地．」與誓，封爵之．襄公於是始國，與諸侯通使聘享之禮，</line>
<line xml:id='SHIJI_ZHSJ_5-0179a.06'>乃用駒、〔三〕黃牛、羝羊各三，祠上帝西畤．〔四〕十二年，伐戎而至岐，卒．生文公．</line>
<line xml:id='SHIJI_ZHSJ_5-0179a.07'>〔一〕　正義括地志云：「故汧城在隴州汧源縣東南三里．帝王世紀云秦襄公二年徙都汧，即此城．」</line>
<line xml:id='SHIJI_ZHSJ_5-0179a.08'>〔二〕　正義周平王徙居王城，即雒誥云「我卜澗水東，瀍水西」者也．</line>
<line xml:id='SHIJI_ZHSJ_5-0179a.09'>〔三〕　集解徐廣曰：「赤馬黑髦曰．」</line>
<line xml:id='SHIJI_ZHSJ_5-0179a.10'>〔四〕　集解徐廣曰：「年表云立西畤，祠白帝．」　索隱襄公始列為諸侯，自以居西（畤），西（畤），縣名，故作西畤，</line>
<line xml:id='SHIJI_ZHSJ_5-0179a.11'>　　　　祠白帝．畤，止也，言神靈之所依止也．亦音市，謂為壇以祭天也．</line>
<line xml:id='SHIJI_ZHSJ_5-0179a.12'>　　文公元年，居西垂宮．〔一〕三年，文公以兵七百人東獵．四年，至汧渭之會．曰：「昔周</line>
<line xml:id='SHIJI_ZHSJ_5-0179a.13'>邑我先秦嬴於此，後卒獲為諸侯．」乃卜居之，占曰吉，〔二〕即營邑之．十年，初為鄜畤，〔三〕</line>
<line xml:id='SHIJI_ZHSJ_5-0179a.14'>用三牢．十三年，初有史以紀事，民多化者．十六年，文公以兵伐戎，戎敗走．於是文公遂</line>
<line xml:id='SHIJI_ZHSJ_5-0179a.15'>收周餘民有之，地至岐，岐以東獻之周．十九年，得陳寶．〔四〕二十年，法初有三族之罪．〔五〕</line>
</surface>
<surface xml:id='SHIJI_ZHSJ_5-0180a-z'>
<pb ed='ZHSJ' n='5-0180a' xml:id='SHIJI_ZHSJ_5-0180a'/><line xml:id='SHIJI_ZHSJ_5-0180a.01'>二十七年，伐南山大梓，豐大特．〔六〕四十八年，文公太子卒，賜謚為竫公．〔七〕竫公之長子為</line>
<line xml:id='SHIJI_ZHSJ_5-0180a.02'>太子，是文公孫也．五十年，文公卒，葬西山．〔八〕竫公子立，是為寧公．〔九〕</line>
<line xml:id='SHIJI_ZHSJ_5-0180a.03'>〔一〕　正義即上西縣是也．</line>
<line xml:id='SHIJI_ZHSJ_5-0180a.04'>〔二〕　正義括地志云：「郿縣故城在岐州郿縣東北十五里．毛萇云郿，地名也．秦文公東獵汧渭之會，卜居之，乃營</line>
<line xml:id='SHIJI_ZHSJ_5-0180a.05'>　　　　邑焉，即此城也．」</line>
<line xml:id='SHIJI_ZHSJ_5-0180a.06'>〔三〕　集解徐廣曰：「鄜縣屬馮翊．」　索隱音敷，亦縣名．於鄜地作畤，曰鄜畤．故封禪書曰「秦文公夢黃蛇自</line>
<line xml:id='SHIJI_ZHSJ_5-0180a.07'>　　　　天下屬地，其口止於鄜衍」，史敦以為神，故立畤也．　正義括地志云：「三畤原在岐州雍縣南二十里．封禪書</line>
<line xml:id='SHIJI_ZHSJ_5-0180a.08'>　　　　云秦文公作鄜畤，襄公作西畤，靈公作吳陽上畤，並此原上，因名也．」</line>
<line xml:id='SHIJI_ZHSJ_5-0180a.09'>〔四〕　索隱按：漢書郊祀志云「文公獲若石云，於陳倉北阪城祠之，其神來，若雄雉，其聲殷殷云，野雞夜鳴，以一牢祠</line>
<line xml:id='SHIJI_ZHSJ_5-0180a.10'>　　　　之，號曰陳寶」．又臣瓚云「陳倉縣有寶夫人祠，歲與葉君神會，祭于此者也」．蘇林云「質如石，似肝」．云，語辭．</line>
<line xml:id='SHIJI_ZHSJ_5-0180a.11'>　　　　正義括地志云：「寶雞（神）【祠】在岐州陳倉縣東二十里故陳倉城中．晉太康地志云『秦文公時，陳倉人獵得</line>
<line xml:id='SHIJI_ZHSJ_5-0180a.12'>　　　　獸，若彘，不知名，牽以獻之．逢二童子，童子曰：「此名為媦，常在地中，食死人腦．」即欲殺之，拍捶其首．媦亦</line>
<line xml:id='SHIJI_ZHSJ_5-0180a.13'>　　　　語曰：「二童子名陳寶，得雄者王，得雌者霸．」陳倉人乃逐二童子，化為雉，雌上陳倉北阪，為石，秦祠之』．搜神</line>
<line xml:id='SHIJI_ZHSJ_5-0180a.14'>　　　　記云其雄者飛至南陽，其後光武起於南陽，皆如其言也．」</line>
<line xml:id='SHIJI_ZHSJ_5-0180a.15'>〔五〕　集解張晏曰：「父母、兄弟、妻子也．」如淳曰：「父族、母族、妻族也．」</line>
<line xml:id='SHIJI_ZHSJ_5-0180a.16'>〔六〕　集解徐廣曰：「今武都故道有怒特祠，圖大牛，上生樹本，有牛從木中出，後見豐水之中．」　正義括地志</line>
<line xml:id='SHIJI_ZHSJ_5-0180a.17'>　　　　云：「大梓樹在岐州陳倉縣南十里倉山上．錄異傳云『秦文公時，雍南山有大梓樹，文公伐之，輒有大風雨，樹生</line>
</surface>
<surface xml:id='SHIJI_ZHSJ_5-0181a-z'>
<pb ed='ZHSJ' n='5-0181a' xml:id='SHIJI_ZHSJ_5-0181a'/><line xml:id='SHIJI_ZHSJ_5-0181a.01'>　　　　合不斷．時有一人病，夜往山中，聞有鬼語樹神曰：「秦若使人被髮，以朱絲繞樹伐汝，汝得不因耶？」樹神無言．</line>
<line xml:id='SHIJI_ZHSJ_5-0181a.02'>　　　　明日，病人語聞，公如其言伐樹，斷，中有一青牛出，走入豐水中．其後牛出豐水中，使騎擊之，不勝．有騎墮地復</line>
<line xml:id='SHIJI_ZHSJ_5-0181a.03'>　　　　上，髮解，牛畏之，入不出，故置髦頭．漢、魏、晉因之．武都郡立怒特祠，是大梓牛神也』．」按：今俗畫青牛障是．</line>
<line xml:id='SHIJI_ZHSJ_5-0181a.04'>〔七〕　集解徐廣曰：「文公之四十四年，魯隱之元年．」</line>
<line xml:id='SHIJI_ZHSJ_5-0181a.05'>〔八〕　集解徐廣曰：「皇甫謐云葬於西山，在今隴西之西縣．」</line>
<line xml:id='SHIJI_ZHSJ_5-0181a.06'>〔九〕　集解徐廣曰：「一作『曼』．」</line>
<line xml:id='SHIJI_ZHSJ_5-0181a.07'>　　寧公二年，公徙居平陽．〔一〕遣兵伐蕩社．〔二〕三年，與亳戰，亳王奔戎，遂滅蕩社．〔三〕四</line>
<line xml:id='SHIJI_ZHSJ_5-0181a.08'>年，魯公子翬〔四〕弒其君隱公．十二年，伐蕩氏，取之．寧公生十歲立，立十二年卒，葬西</line>
<line xml:id='SHIJI_ZHSJ_5-0181a.09'>山．〔五〕生子三人，長男武公為太子．武公弟德公，同母魯姬子．〔六〕生出子．寧公卒，大庶</line>
<line xml:id='SHIJI_ZHSJ_5-0181a.10'>長弗忌、威壘、〔七〕三父廢太子而立出子為君．出子六年，三父等復共令人賊殺出子．出子</line>
<line xml:id='SHIJI_ZHSJ_5-0181a.11'>生五歲立，立六年卒．三父等乃復立故太子武公．</line>
<line xml:id='SHIJI_ZHSJ_5-0181a.12'>〔一〕　集解徐廣曰：「郿之平陽亭．」　正義帝王世紀云秦寧公都平陽．按：岐山縣有陽平鄉，鄉內有平陽聚．括地</line>
<line xml:id='SHIJI_ZHSJ_5-0181a.13'>　　　　志云：「平陽故城在岐州岐山縣西四十六里，秦寧公徙都之處．」</line>
<line xml:id='SHIJI_ZHSJ_5-0181a.14'>〔二〕　集解徐廣曰：「蕩音湯．社，一作『杜』．」　索隱西戎之君號曰亳王，蓋成湯之胤．其邑曰蕩社．徐廣云一作</line>
<line xml:id='SHIJI_ZHSJ_5-0181a.15'>　　　　「湯杜」，言湯邑在杜縣之界，故曰湯杜也．　正義括地志云：「雍州三原縣有湯陵．又有湯臺，在始平縣西北</line>
<line xml:id='SHIJI_ZHSJ_5-0181a.16'>　　　　八里．」按：其國蓋在三原始平之界矣．</line>
</surface>
<surface xml:id='SHIJI_ZHSJ_5-0182a-z'>
<pb ed='ZHSJ' n='5-0182a' xml:id='SHIJI_ZHSJ_5-0182a'/><line xml:id='SHIJI_ZHSJ_5-0182a.01'>〔三〕　集解皇甫謐云：「亳王號湯，西夷之國也．」</line>
<line xml:id='SHIJI_ZHSJ_5-0182a.02'>〔四〕　正義音暉，即羽父也．</line>
<line xml:id='SHIJI_ZHSJ_5-0182a.03'>〔五〕　正義括地志云：「秦寧公墓在岐州陳倉縣西北三十七里秦陵山．帝王世紀云秦寧公葬西山大麓，故號秦陵山</line>
<line xml:id='SHIJI_ZHSJ_5-0182a.04'>　　　　也．」按：文公亦葬西山，蓋秦陵山也．</line>
<line xml:id='SHIJI_ZHSJ_5-0182a.05'>〔六〕　正義德公母號魯姬子．</line>
<line xml:id='SHIJI_ZHSJ_5-0182a.06'>〔七〕　正義音力追反．</line>
<line xml:id='SHIJI_ZHSJ_5-0182a.07'>　　武公元年，伐彭戲氏，〔一〕至于華山下，〔二〕居平陽封宮．〔三〕三年，誅三父等而夷三族，</line>
<line xml:id='SHIJI_ZHSJ_5-0182a.08'>以其殺出子也．鄭高渠眯殺其君昭公．〔四〕十年，伐邽､冀戎，初縣之．〔五〕十一年，初縣杜､</line>
<line xml:id='SHIJI_ZHSJ_5-0182a.09'>鄭．〔六〕滅小虢．〔七〕</line>
<line xml:id='SHIJI_ZHSJ_5-0182a.10'>〔一〕　正義戲音許宜反，戎號也．蓋同州彭衙故城是也．</line>
<line xml:id='SHIJI_ZHSJ_5-0182a.11'>〔二〕　正義即華嶽之下也．</line>
<line xml:id='SHIJI_ZHSJ_5-0182a.12'>〔三〕　正義宮名，在岐州平陽城內也．</line>
<line xml:id='SHIJI_ZHSJ_5-0182a.13'>〔四〕　索隱春秋魯桓公十七年左傳作「高渠彌」也．</line>
<line xml:id='SHIJI_ZHSJ_5-0182a.14'>〔五〕　集解地理志隴西有上邽縣．應劭曰：「即邽戎邑也．」冀縣屬天水郡．</line>
<line xml:id='SHIJI_ZHSJ_5-0182a.15'>〔六〕　集解地理志京兆有鄭縣､杜縣也．　正義括地志云：「下杜故城在雍州長安縣東南九里，古杜伯國．華州鄭</line>
<line xml:id='SHIJI_ZHSJ_5-0182a.16'>縣也．毛詩譜云鄭國者，周畿內之地．宣王封其弟於咸林之地，是為鄭桓公．」按：秦得皆縣之．</line>
</surface>
<surface xml:id='SHIJI_ZHSJ_5-0183a-z'>
<pb ed='ZHSJ' n='5-0183a' xml:id='SHIJI_ZHSJ_5-0183a'/><line xml:id='SHIJI_ZHSJ_5-0183a.01'>〔七〕　集解班固曰西虢在雍州．　正義虢音古伯反．括地志云：「故虢城在岐州陳倉縣東四十里．次西十餘里又</line>
<line xml:id='SHIJI_ZHSJ_5-0183a.02'>　　　　有城，亦名虢城．輿地志云此虢文王母弟虢叔所封，是曰西虢．」按：此虢滅時，陝州之虢猶謂之小虢．又云，</line>
<line xml:id='SHIJI_ZHSJ_5-0183a.03'>　　　　小虢，羌之別種．</line>
<line xml:id='SHIJI_ZHSJ_5-0183a.04'>　　十三年，齊人管至父､連稱等殺其君襄公而立公孫無知．晉滅霍､魏､耿．〔一〕齊雍廩〔二〕</line>
<line xml:id='SHIJI_ZHSJ_5-0183a.05'>殺無知､管至父等而立齊桓公．齊､晉為彊國．</line>
<line xml:id='SHIJI_ZHSJ_5-0183a.06'>〔一〕　索隱春秋魯閔公元年左傳云「晉滅耿，滅魏，滅霍」此不言魏，史闕文耳．又傳曰：「賜畢萬魏，賜趙夙耿．」杜</line>
<line xml:id='SHIJI_ZHSJ_5-0183a.07'>　　　　預注曰：「平陽皮氏縣東南有耿鄉，永安縣東北有霍太山．三國皆姬姓．」　正義括地志云：「霍，晉州霍邑縣，</line>
<line xml:id='SHIJI_ZHSJ_5-0183a.08'>　　　　又春秋時霍伯國．韋昭云霍，姬姓也．」括地志云：「故耿城今名耿倉城，在絳州龍門縣東南十二里，故耿國也．</line>
<line xml:id='SHIJI_ZHSJ_5-0183a.09'>　　　　都城記云耿，嬴姓國也．」</line>
<line xml:id='SHIJI_ZHSJ_5-0183a.10'>〔二〕　正義雍，於宮反．廩，力甚反．是雍林邑人姓名也．</line>
<line xml:id='SHIJI_ZHSJ_5-0183a.11'>　　十九年，晉曲沃始為晉侯．〔一〕齊桓公伯於鄄．〔二〕</line>
<line xml:id='SHIJI_ZHSJ_5-0183a.12'>〔一〕　索隱晉穆侯少子成師居曲沃，號曲沃桓叔，至武公稱滅晉侯緡，始為晉君也．</line>
<line xml:id='SHIJI_ZHSJ_5-0183a.13'>〔二〕　正義伯音霸．</line>
<line xml:id='SHIJI_ZHSJ_5-0183a.14'>　　二十年，武公卒，葬雍平陽．初以人從死，從死者六十六人．有子一人，名曰白，白不</line>
<line xml:id='SHIJI_ZHSJ_5-0183a.15'>立，封平陽．〔一〕立其弟德公．</line>
<line xml:id='SHIJI_ZHSJ_5-0183a.16'>〔一〕　正義即雍平陽也．平陽時屬雍，並在岐州．解在上也．</line>
</surface>
<surface xml:id='SHIJI_ZHSJ_5-0184a-z'>
<pb ed='ZHSJ' n='5-0184a' xml:id='SHIJI_ZHSJ_5-0184a'/><line xml:id='SHIJI_ZHSJ_5-0184a.01'>　　德公元年，初居雍城〔一〕大鄭宮．〔二〕以犧三百牢祠鄜畤．卜居雍．後子孫飲馬於</line>
<line xml:id='SHIJI_ZHSJ_5-0184a.02'>河．〔三〕梁伯､芮伯來朝．〔四〕二年，初伏，〔五〕以狗禦蠱．〔六〕德公生三十三歲而立，立二年卒．</line>
<line xml:id='SHIJI_ZHSJ_5-0184a.03'>生子三人：長子宣公，中子成公，少子穆公．長子宣公立．</line>
<line xml:id='SHIJI_ZHSJ_5-0184a.04'>〔一〕　集解徐廣曰：「今縣在扶風．」</line>
<line xml:id='SHIJI_ZHSJ_5-0184a.05'>〔二〕　正義括地志云：「岐州雍縣南七里故雍城，秦德公大鄭宮城也．」</line>
<line xml:id='SHIJI_ZHSJ_5-0184a.06'>〔三〕　正義卜居雍之後，國益廣大，後代子孫得東飲馬於龍門之河．</line>
<line xml:id='SHIJI_ZHSJ_5-0184a.07'>〔四〕　索隱梁，嬴姓．芮，姬姓．梁國在馮翊夏陽．芮國在馮翊臨晉．　正義括地志云：「南芮鄉故城在同州朝邑</line>
<line xml:id='SHIJI_ZHSJ_5-0184a.08'>　　　　縣南三十里，又有北芮城，皆古芮伯國．鄭玄云周同姓之國，在畿內，為王卿士者．左傳云桓公三年，芮伯萬之</line>
<line xml:id='SHIJI_ZHSJ_5-0184a.09'>　　　　母芮姜惡芮伯之多竉人，故逐之，出居魏．」今按：【陝】州芮城縣界有芮國城，蓋是殷末虞芮爭田之芮國是也．</line>
<line xml:id='SHIJI_ZHSJ_5-0184a.10'>〔五〕　集解孟康曰：「六月伏日初也．周時無，至此乃有之．」　正義六月三伏之節起秦德公為之，故云初伏．伏</line>
<line xml:id='SHIJI_ZHSJ_5-0184a.11'>　　　　者，隱伏避盛暑也．曆忌釋云：「伏者何？以金氣伏藏之日也．四時代謝，皆以相生：立春，木代水，水生木；</line>
<line xml:id='SHIJI_ZHSJ_5-0184a.12'>　　　　立夏，火代木，木生火；立冬，水代金，金生水；立秋，以金代火，故至庚日必伏．庚者金，故曰伏也．」</line>
<line xml:id='SHIJI_ZHSJ_5-0184a.13'>〔六〕　集解徐廣曰：「年表云初作伏，祠社，磔狗邑四門也．」　正義蠱者，熱毒惡氣為傷害人，故磔狗以禦之．年表</line>
<line xml:id='SHIJI_ZHSJ_5-0184a.14'>　　　　云「初作伏，祠社，磔狗邑四門」．按：磔，禳也．狗，陽畜也．以狗張磔於郭四門，禳卻熱毒氣也．左傳云皿蟲</line>
<line xml:id='SHIJI_ZHSJ_5-0184a.15'>　　　　為蠱．顧野王云穀久積變為飛蠱也．</line>
<line xml:id='SHIJI_ZHSJ_5-0184a.16'>　　宣公元年，衞､燕伐周，〔一〕出惠王，立王子穨．三年，鄭伯､虢叔〔二〕殺子穨而入惠王．四</line>
</surface>
<surface xml:id='SHIJI_ZHSJ_5-0185a-z'>
<pb ed='ZHSJ' n='5-0185a' xml:id='SHIJI_ZHSJ_5-0185a'/><line xml:id='SHIJI_ZHSJ_5-0185a.01'>年，作密畤．〔三〕與晉戰河陽，勝之．十二年，宣公卒．生子九人，莫立，立其弟成公．</line>
<line xml:id='SHIJI_ZHSJ_5-0185a.02'>〔一〕　正義衞惠公都即今衞州也．燕，南燕也．周，天王也．括地志云：「滑州故城古南燕國．應劭云南燕，姞姓之</line>
<line xml:id='SHIJI_ZHSJ_5-0185a.03'>　　　　國，黃帝之後．」</line>
<line xml:id='SHIJI_ZHSJ_5-0185a.04'>〔二〕　正義括地志云：「洛州氾水縣，古東虢國，亦鄭之制邑，漢之城皋，即周穆王虎牢城．左傳云宮之奇曰『虢仲虢</line>
<line xml:id='SHIJI_ZHSJ_5-0185a.05'>　　　　叔，王季之穆也』．」</line>
<line xml:id='SHIJI_ZHSJ_5-0185a.06'>〔三〕　正義括地志云：「漢有五畤，在岐州雍縣南，則鄜畤､吳陽上畤､下畤､密畤､北畤．秦文公夢黃蛇自天而下．屬</line>
<line xml:id='SHIJI_ZHSJ_5-0185a.07'>　　　　地，其口止於鄜衍，作畤，郊祭白帝，曰鄜畤．秦宣公作密畤於渭南，祭青帝．秦靈公作吳陽上畤，祭黃帝；作</line>
<line xml:id='SHIJI_ZHSJ_5-0185a.08'>　　　　下畤，祠炎帝．漢高帝曰『天有五帝，今四，何也？待我而具五』．遂立黑帝，曰北畤是也．」</line>
<line xml:id='SHIJI_ZHSJ_5-0185a.09'>　　成公元年，梁伯､〔一〕芮伯來朝．齊桓公伐山戎，次于孤竹．〔二〕．</line>
<line xml:id='SHIJI_ZHSJ_5-0185a.10'>〔一〕　正義括地志云：「同州韓城縣南二十二里少梁故城，古少梁國．都城記云梁伯國，嬴姓之後，與秦同祖．秦穆</line>
<line xml:id='SHIJI_ZHSJ_5-0185a.11'>　　　　公二十二年滅之．」</line>
<line xml:id='SHIJI_ZHSJ_5-0185a.12'>〔二〕正義括地志云：「孤竹故城在平州盧龍縣十二里，殷時諸侯竹國也．」</line>
<line xml:id='SHIJI_ZHSJ_5-0185a.13'>　　成公立四年卒．子七人，莫立，立其弟繆公．〔一〕</line>
<line xml:id='SHIJI_ZHSJ_5-0185a.14'>〔一〕　索隱秦自宣公已上皆史失其名．今按系本､古史考，得繆公名任好．</line>
<line xml:id='SHIJI_ZHSJ_5-0185a.15'>　　繆公任好元年，自將伐茅津，〔一〕勝之．四年，迎婦於晉，晉太子申生姊也．其歲，齊桓</line>
</surface>
<surface xml:id='SHIJI_ZHSJ_5-0186a-z'>
<pb ed='ZHSJ' n='5-0186a' xml:id='SHIJI_ZHSJ_5-0186a'/><line xml:id='SHIJI_ZHSJ_5-0186a.01'>公伐楚，至邵陵．</line>
<line xml:id='SHIJI_ZHSJ_5-0186a.02'>〔一〕　正義劉伯莊云：「戎號也．」括地志云：「茅津及茅城在陝州河北縣西二十里．注水經云茅亭，茅戎號．」</line>
<line xml:id='SHIJI_ZHSJ_5-0186a.03'>　　五年，晉獻公滅虞､虢，虜虞君與其大夫百里傒，以璧馬賂於虞故也．既虜百里傒，以</line>
<line xml:id='SHIJI_ZHSJ_5-0186a.04'>為秦繆公夫人媵於秦．百里傒亡秦走宛，〔一〕楚鄙人執之．繆公聞百里傒賢，欲重贖之，恐</line>
<line xml:id='SHIJI_ZHSJ_5-0186a.05'>楚人不與，乃使人謂楚曰：「吾媵臣百里傒在焉，請以五羖羊皮贖之．」．楚人遂許與之．當是</line>
<line xml:id='SHIJI_ZHSJ_5-0186a.06'>時，百里傒年已七十餘．繆公釋其囚，與語國事．謝曰：「臣亡國之臣，何足問！」繆公曰：</line>
<line xml:id='SHIJI_ZHSJ_5-0186a.07'>「虞君不用子，故亡，非子罪也．」固問，語三日，繆公大說，授之國政，號曰五羖大夫．百里</line>
<line xml:id='SHIJI_ZHSJ_5-0186a.08'>傒讓曰：「臣不及臣友蹇叔，蹇叔賢而世莫知．臣常游困於齊而乞食人，〔二〕蹇叔收臣．</line>
<line xml:id='SHIJI_ZHSJ_5-0186a.09'>臣因而欲事齊君無知，蹇叔止臣，臣得脫齊難，遂之周．周王子穨好牛，臣以養牛干之．及</line>
<line xml:id='SHIJI_ZHSJ_5-0186a.10'>穨欲用臣，蹇叔止臣，臣去，得不誅．事虞君，蹇叔止臣．臣知虞君不用臣，臣誠私利祿爵，</line>
<line xml:id='SHIJI_ZHSJ_5-0186a.11'>且留．再用其言，得脫，一不用，及虞君難：是以知其賢．」於是繆公使人厚幣迎蹇叔，以為</line>
<line xml:id='SHIJI_ZHSJ_5-0186a.12'>上大夫．</line>
<line xml:id='SHIJI_ZHSJ_5-0186a.13'>〔一〕　集解地理志南陽有宛縣．　正義宛，於元反，今鄧州縣．</line>
<line xml:id='SHIJI_ZHSJ_5-0186a.14'>〔二〕　集解徐廣曰：「，一作『銍』．」　正義銍音珍栗反．銍，地名，在沛縣．</line>
<line xml:id='SHIJI_ZHSJ_5-0186a.15'>　　秋，繆公自將伐晉，戰於河曲．〔一〕晉驪姬作亂，太子申生死新城，〔二〕重耳､夷吾出</line>
</surface>
<surface xml:id='SHIJI_ZHSJ_5-0187a-z'>
<pb ed='ZHSJ' n='5-0187a' xml:id='SHIJI_ZHSJ_5-0187a'/><line xml:id='SHIJI_ZHSJ_5-0187a.01'>犇．〔三〕</line>
<line xml:id='SHIJI_ZHSJ_5-0187a.02'>〔一〕　集解徐廣曰：「一作『西』．」駰按：公羊傳曰「河千里而一曲也」．服虔曰「河曲，晉地」．杜預曰「河曲在蒲阪</line>
<line xml:id='SHIJI_ZHSJ_5-0187a.03'>　　　　南」．　正義按：河曲在華陰縣界也．</line>
<line xml:id='SHIJI_ZHSJ_5-0187a.04'>〔二〕　正義韋昭云：「曲沃新為太子城．」括地志云：「絳州曲沃縣有曲沃故城，土人以為晉曲沃新城．」</line>
<line xml:id='SHIJI_ZHSJ_5-0187a.05'>〔三〕　正義重耳奔翟，夷吾奔少梁也．</line>
<line xml:id='SHIJI_ZHSJ_5-0187a.06'>　　九年，齊桓公會諸侯於葵丘．〔一〕</line>
<line xml:id='SHIJI_ZHSJ_5-0187a.07'>〔一〕　正義括地志云：「葵丘在曹州考城縣東南一里一百五十步郭內，即桓公會處．又青州臨淄縣有葵丘．即傳連</line>
<line xml:id='SHIJI_ZHSJ_5-0187a.08'>　　　　稱，管至父所戍處．」</line>
<line xml:id='SHIJI_ZHSJ_5-0187a.09'>　　晉獻公卒．立驪姬子奚齊，其臣里克殺奚齊．荀息立卓子，〔一〕克又殺卓子及荀息．夷</line>
<line xml:id='SHIJI_ZHSJ_5-0187a.10'>吾使人請秦，求入晉．於是繆公許之，使百里傒將兵送夷吾．夷吾謂曰：「誠得立，請割晉</line>
<line xml:id='SHIJI_ZHSJ_5-0187a.11'>之河西八城〔二〕與秦．」及至，已立，而使丕鄭謝秦，背約不與河西城，而殺里克．丕鄭聞</line>
<line xml:id='SHIJI_ZHSJ_5-0187a.12'>之，恐，因與繆公謀曰：「晉人不欲夷吾，實欲重耳．今背秦約而殺里克，皆呂甥､郤芮之計</line>
<line xml:id='SHIJI_ZHSJ_5-0187a.13'>也．願君以利急召呂､郤，呂､郤至，則更入重耳便．」繆公許之，使人與丕鄭歸，召呂､郤．</line>
<line xml:id='SHIJI_ZHSJ_5-0187a.14'>呂､郤等疑丕鄭有閒，乃言夷吾殺丕鄭．丕鄭子丕豹奔秦，說繆公曰：「晉君無道，百姓不</line>
<line xml:id='SHIJI_ZHSJ_5-0187a.15'>親，可伐也．」繆公曰：「百姓苟不便，何故能誅其大臣？能誅其大臣，此其調也．」〔三〕不聽，</line>
</surface>
<surface xml:id='SHIJI_ZHSJ_5-0188a-z'>
<pb ed='ZHSJ' n='5-0188a' xml:id='SHIJI_ZHSJ_5-0188a'/><line xml:id='SHIJI_ZHSJ_5-0188a.01'>而陰用豹．</line>
<line xml:id='SHIJI_ZHSJ_5-0188a.02'>〔一〕　集解徐廣曰：「一作『倬』．」</line>
<line xml:id='SHIJI_ZHSJ_5-0188a.03'>〔二〕　正義謂同､華等州地．</line>
<line xml:id='SHIJI_ZHSJ_5-0188a.04'>〔三〕　正義調音徒聊反．言能誅大臣丕鄭，云是夷吾於百姓調和也．劉伯莊音徒弔反．按：調，選也．邪臣誅，忠</line>
<line xml:id='SHIJI_ZHSJ_5-0188a.05'>　　　　臣用，是夷吾能調選．兩通也．</line>
<line xml:id='SHIJI_ZHSJ_5-0188a.06'>　　十二年，齊管仲､隰朋死．</line>
<line xml:id='SHIJI_ZHSJ_5-0188a.07'>　　晉旱，來請粟．丕豹說繆公勿與，因其饑而伐之．繆公問公孫支，〔一〕支曰：「饑穰更事</line>
<line xml:id='SHIJI_ZHSJ_5-0188a.08'>耳，不可不與．」問百里傒，傒曰：「夷吾得罪於君，其百姓何罪？」於是用百里傒､公孫支言，</line>
<line xml:id='SHIJI_ZHSJ_5-0188a.09'>卒與之粟．以船漕車轉，自雍相望至絳．〔二〕</line>
<line xml:id='SHIJI_ZHSJ_5-0188a.10'>〔一〕　集解服虔曰：「秦大夫公孫子桑．」</line>
<line xml:id='SHIJI_ZHSJ_5-0188a.11'>〔二〕　集解賈逵曰：「雍，秦國都；絳，晉國都也．」</line>
<line xml:id='SHIJI_ZHSJ_5-0188a.12'>　　十四年，秦饑，請粟於晉．晉君謀之羣臣．虢射曰：〔一〕「因其饑伐之，可有大功．」晉君</line>
<line xml:id='SHIJI_ZHSJ_5-0188a.13'>從之．十五年，興兵將攻秦．繆公發兵，使丕豹將，自往擊之．九月壬戌，與晉惠公夷吾合</line>
<line xml:id='SHIJI_ZHSJ_5-0188a.14'>戰於韓地．〔二〕晉君[⿱𠫓廾]其軍，與秦爭利，還而馬騺．，〔三〕繆公與麾下馳追之，不能得晉君，反為</line>
<line xml:id='SHIJI_ZHSJ_5-0188a.15'>晉軍所圍．晉擊繆公，繆公傷．於是岐下食善馬者三百人馳冒晉軍，晉軍解圍，遂脫繆公</line>
</surface>
<surface xml:id='SHIJI_ZHSJ_5-0189a-z'>
<pb ed='ZHSJ' n='5-0189a' xml:id='SHIJI_ZHSJ_5-0189a'/><line xml:id='SHIJI_ZHSJ_5-0189a.01'>而反生得晉君．初，繆公亡善馬，岐下野人共得而食之者三百餘人，〔四〕吏逐得，欲法之．</line>
<line xml:id='SHIJI_ZHSJ_5-0189a.02'>繆公曰：「君子不以畜產害人．吾聞食善馬肉不飲酒，傷人．」乃皆賜酒而赦之．三百人者</line>
<line xml:id='SHIJI_ZHSJ_5-0189a.03'>聞秦擊晉，皆求從，從而見繆公窘，亦皆推鋒爭死，以報食馬之德．於是繆公虜晉君以歸，</line>
<line xml:id='SHIJI_ZHSJ_5-0189a.04'>令於國，齊宿，吾將以晉君祠上帝．周天子聞之，曰「晉我同姓」，為請晉君．夷吾姊亦為</line>
<line xml:id='SHIJI_ZHSJ_5-0189a.05'>繆公夫人，夫人聞之，乃衰絰跣，曰：「妾兄弟不能相救，以辱君命．」繆公曰：「我得晉君以</line>
<line xml:id='SHIJI_ZHSJ_5-0189a.06'>為功，今天子為請，夫人是憂．」乃與晉君盟，許歸之，更舍上舍，而饋之七牢．〔五〕十一月，歸</line>
<line xml:id='SHIJI_ZHSJ_5-0189a.07'>晉君夷吾，夷吾獻其河西地，使太子圉為質於秦．秦妻子圉以宗女．是時秦地東至河．〔六〕</line>
<line xml:id='SHIJI_ZHSJ_5-0189a.08'>〔一〕　正義射音石也．</line>
<line xml:id='SHIJI_ZHSJ_5-0189a.09'>〔二〕　正義左傳云僖公十五年，秦晉戰于韓原，秦獲晉侯以歸．括地志云：「韓原在同州韓城縣西南十八里．十六國</line>
<line xml:id='SHIJI_ZHSJ_5-0189a.10'>　　　　春秋云魏顆夢父結草抗秦將杜回，亦在韓原．」</line>
<line xml:id='SHIJI_ZHSJ_5-0189a.11'>〔三〕　正義騺音致，又敕利反．國語云：「晉師潰，戎馬還，濘而止．」韋昭云：「濘，深泥也．」</line>
<line xml:id='SHIJI_ZHSJ_5-0189a.12'>〔四〕　正義括地志云：「野人塢在岐州雍縣東北二十里．」按：野人盜馬食處，因名焉．</line>
<line xml:id='SHIJI_ZHSJ_5-0189a.13'>〔五〕　集解賈逵曰：「諸侯雍餼七牢．牛一羊一豕一為一牢也．」</line>
<line xml:id='SHIJI_ZHSJ_5-0189a.14'>〔六〕　正義晉河西八城入秦，秦東境至河，即龍門河也．</line>
<line xml:id='SHIJI_ZHSJ_5-0189a.15'>　　十八年，齊桓公卒．二十年，秦滅梁､芮．〔一〕</line>
</surface>
<surface xml:id='SHIJI_ZHSJ_5-0190a-z'>
<pb ed='ZHSJ' n='5-0190a' xml:id='SHIJI_ZHSJ_5-0190a'/><line xml:id='SHIJI_ZHSJ_5-0190a.01'>〔一〕　正義梁､芮國皆在同州．秦得其地，故滅二國之君．</line>
<line xml:id='SHIJI_ZHSJ_5-0190a.02'>　　二十二年，晉公子圉聞晉君病，曰：「梁，我母家也，〔一〕而秦滅之．我兄弟多，即君百歲</line>
<line xml:id='SHIJI_ZHSJ_5-0190a.03'>後，秦必留我，而晉輕，亦更立他子．」子圉乃亡歸晉．二十三年，晉惠公卒，子圉立為君．秦</line>
<line xml:id='SHIJI_ZHSJ_5-0190a.04'>怨圉亡去，乃迎晉公子重耳於楚，而妻以故子圉妻．重耳初謝，後乃受．繆公益禮厚遇之．</line>
<line xml:id='SHIJI_ZHSJ_5-0190a.05'>二十四年春，秦使人告晉大臣，欲入重耳．晉許之，於是使人送重耳．二月，重耳立為晉</line>
<line xml:id='SHIJI_ZHSJ_5-0190a.06'>君，是為文公．文公使人殺子圉．子圉是為懷公．</line>
<line xml:id='SHIJI_ZHSJ_5-0190a.07'>〔一〕　正義子圉母，梁伯之女也．</line>
<line xml:id='SHIJI_ZHSJ_5-0190a.08'>　　其秋，周襄王弟帶以翟伐王，王出居鄭．〔一〕二十五年，周王使人告難於晉､秦．秦繆公</line>
<line xml:id='SHIJI_ZHSJ_5-0190a.09'>將兵助晉文公入襄王，殺王弟帶．二十八年，晉文公敗楚於城濮．〔二〕三十年，繆公助晉文</line>
<line xml:id='SHIJI_ZHSJ_5-0190a.10'>公圍鄭．〔三〕鄭使人言繆公曰：「亡鄭厚晉，於晉而得矣，而秦未有利．晉之彊，秦之憂也．」</line>
<line xml:id='SHIJI_ZHSJ_5-0190a.11'>繆公乃罷兵歸．晉亦罷．三十二年冬，晉文公卒．</line>
<line xml:id='SHIJI_ZHSJ_5-0190a.12'>〔一〕　正義王居于氾邑也．</line>
<line xml:id='SHIJI_ZHSJ_5-0190a.13'>〔二〕　正義衞地也，今濮州．</line>
<line xml:id='SHIJI_ZHSJ_5-0190a.14'>〔三〕　正義左傳云僖公三十年，晉侯､秦伯圍鄭．杜預云：「文公過鄭，鄭不禮之．」</line>
<line xml:id='SHIJI_ZHSJ_5-0190a.15'>　　鄭人有賣鄭於秦曰：「我主其城門，鄭可襲也．」繆公問蹇叔､百里傒，對曰：「徑數國千</line>
</surface>
<surface xml:id='SHIJI_ZHSJ_5-0191a-z'>
<pb ed='ZHSJ' n='5-0191a' xml:id='SHIJI_ZHSJ_5-0191a'/><line xml:id='SHIJI_ZHSJ_5-0191a.01'>里而襲人，希有得利者．且人賣鄭，庸知我國人不有以我情告鄭者乎？不可．」繆公曰：「子</line>
<line xml:id='SHIJI_ZHSJ_5-0191a.02'>不知也，吾已決矣．」遂發兵，使百里傒子孟明視，蹇叔子西乞術及白乙丙將兵．行日，百里</line>
<line xml:id='SHIJI_ZHSJ_5-0191a.03'>傒､蹇叔二人哭之．繆公聞，怒曰：「孤發兵而子沮哭吾軍，何也？」〔一〕二老曰：「臣非敢沮</line>
<line xml:id='SHIJI_ZHSJ_5-0191a.04'>君軍．軍行，臣子與往；〔二〕臣老，遲還恐不相見，故哭耳．」二老退，謂其子曰：「汝軍即敗，</line>
<line xml:id='SHIJI_ZHSJ_5-0191a.05'>必於殽阨矣．」〔三〕三十三年春，秦兵遂東，更晉地，過周北門．周王孫滿曰：「秦師無禮，〔四〕</line>
<line xml:id='SHIJI_ZHSJ_5-0191a.06'>不敗何待！」兵至滑，〔五〕鄭販賣賈人〔六〕弦高，〔七〕持十二牛將賣之周，見秦兵，恐死虜，因</line>
<line xml:id='SHIJI_ZHSJ_5-0191a.07'>獻其牛，曰：「聞大國將誅鄭，鄭君謹修守禦備，使臣以牛十二勞軍士．」秦三將軍相謂曰：</line>
<line xml:id='SHIJI_ZHSJ_5-0191a.08'>「將襲鄭，鄭今已覺之，往無及已．」滅滑．滑，晉之邊邑也．</line>
<line xml:id='SHIJI_ZHSJ_5-0191a.09'>〔一〕　正義沮，自呂反．沮，毀也．左傳云蹇叔哭之曰：「孟子，吾見師之出，不見其入也．」</line>
<line xml:id='SHIJI_ZHSJ_5-0191a.10'>〔二〕　正義與音預．</line>
<line xml:id='SHIJI_ZHSJ_5-0191a.11'>〔三〕　正義殽音胡交反．阨音厄．春秋云魯僖公三十三年，晉人及姜戎敗秦師于殽．括地志云：「三殽山又名嶔岑</line>
<line xml:id='SHIJI_ZHSJ_5-0191a.12'>　　　　山，在洛州永寧縣西北二十里，即古之殽道也．」</line>
<line xml:id='SHIJI_ZHSJ_5-0191a.13'>〔四〕　正義左傳云：「秦師過周北門，左右免冑而下，超乘者三百乘．王孫滿尚幼，觀之，言於王曰：『秦師輕而無禮，</line>
<line xml:id='SHIJI_ZHSJ_5-0191a.14'>　　　　必敗．』」杜預云：「王城北門也．謂過天子門不卷甲束兵．超乘，示勇也．」</line>
<line xml:id='SHIJI_ZHSJ_5-0191a.15'>〔五〕　正義為八反．括地志云：「緱氏故城在洛州緱氏縣東二十五里，滑伯國也．韋昭云，姬姓小國也．」</line>
<line xml:id='SHIJI_ZHSJ_5-0191a.16'>〔六〕　正義賣，麥卦反．賈音古．左傳作「商人」也．</line>
</surface>
<surface xml:id='SHIJI_ZHSJ_5-0192a-z'>
<pb ed='ZHSJ' n='5-0192a' xml:id='SHIJI_ZHSJ_5-0192a'/><line xml:id='SHIJI_ZHSJ_5-0192a.01'>〔七〕　集解人姓名．</line>
<line xml:id='SHIJI_ZHSJ_5-0192a.02'>　　當是時，晉文公喪尚未葬．太子襄公怒曰：「秦侮我孤，因喪破我滑．」遂墨衰絰，發兵</line>
<line xml:id='SHIJI_ZHSJ_5-0192a.03'>遮秦兵於殽，擊之，大破秦軍，無一人得脫者．虜秦三將以歸．文公夫人，秦女也，〔一〕為秦</line>
<line xml:id='SHIJI_ZHSJ_5-0192a.04'>三囚將請曰：「繆公之怨此三人入於骨髓，願令此三人歸，令我君得自快烹之．」晉君許之，</line>
<line xml:id='SHIJI_ZHSJ_5-0192a.05'>歸秦三將．三將至，繆公素服郊迎，嚮三人哭曰：「孤以不用百里傒､蹇叔言以辱三子，三子</line>
<line xml:id='SHIJI_ZHSJ_5-0192a.06'>何罪乎？子其悉心雪恥，毋怠．」遂復三人官秩如故，愈益厚之．</line>
<line xml:id='SHIJI_ZHSJ_5-0192a.07'>〔一〕　集解服虔曰：「繆公女．」</line>
<line xml:id='SHIJI_ZHSJ_5-0192a.08'>　　三十四年，楚太子商臣弒其父成王代立．</line>
<line xml:id='SHIJI_ZHSJ_5-0192a.09'>　　繆公於是復使孟明視等將兵伐晉，戰于彭衙．〔一〕秦不利，引兵歸．</line>
<line xml:id='SHIJI_ZHSJ_5-0192a.10'>〔一〕　集解杜預曰：「馮翊郃陽縣西北有衙城．」　正義括地志云：「彭衙故城在同州白水縣東北六十里．」</line>
<line xml:id='SHIJI_ZHSJ_5-0192a.11'>　　戎王使由余〔一〕於秦．由余，其先晉人也，亡入戎，能晉言．聞繆公賢，故使由余觀</line>
<line xml:id='SHIJI_ZHSJ_5-0192a.12'>秦．秦繆公示以宮室､積聚．由余曰：「使鬼為之，則勞神矣．使人為之，亦苦民矣．」繆公</line>
<line xml:id='SHIJI_ZHSJ_5-0192a.13'>怪之，問曰：「中國以詩書禮樂法度為政，然尚時亂，今戎夷無此，何以為治，不亦難乎？」由</line>
<line xml:id='SHIJI_ZHSJ_5-0192a.14'>余笑曰：「此乃中國所以亂也．夫自上聖黃帝作為禮樂法度，身以先之，僅以小治．及其後</line>
<line xml:id='SHIJI_ZHSJ_5-0192a.15'>世，日以驕淫．阻法度之威，以責督於下，下罷極〔二〕則以仁義怨望於上，上下交爭怨而相</line>
</surface>
<surface xml:id='SHIJI_ZHSJ_5-0193a-z'>
<pb ed='ZHSJ' n='5-0193a' xml:id='SHIJI_ZHSJ_5-0193a'/><line xml:id='SHIJI_ZHSJ_5-0193a.01'>篡弒，至於滅宗，皆以此類也．夫戎夷不然．上含淳德以遇其下，下懷忠信以事其上，一國</line>
<line xml:id='SHIJI_ZHSJ_5-0193a.02'>之政猶一身之治，不知所以治，此真聖人之治也．」於是繆公退而問內史廖曰：〔三〕「孤聞鄰</line>
<line xml:id='SHIJI_ZHSJ_5-0193a.03'>國有聖人，敵國之憂也．今由余賢，寡人之害，將奈之何？」內史廖曰：「戎王處辟匿，未聞</line>
<line xml:id='SHIJI_ZHSJ_5-0193a.04'>中國之聲．君試遺其女樂，以奪其志；〔四〕為由余請，以疏其閒；留而莫遣，以失其期．戎</line>
<line xml:id='SHIJI_ZHSJ_5-0193a.05'>王怪之，必疑由余．君臣有閒，乃可虜也．且戎王好樂，必怠於政．」繆公曰：「善．」因與由</line>
<line xml:id='SHIJI_ZHSJ_5-0193a.06'>余曲席而坐，〔五〕傳器而食，問其地形與其兵勢盡詧，而後令內史廖以女樂二八遺戎王．戎</line>
<line xml:id='SHIJI_ZHSJ_5-0193a.07'>王受而說之，終年不還．於是秦乃歸由余．由余數諫不聽，繆公又數使人閒要由余，由余</line>
<line xml:id='SHIJI_ZHSJ_5-0193a.08'>遂去降秦．繆公以客禮禮之，問伐戎之形．</line>
<line xml:id='SHIJI_ZHSJ_5-0193a.09'>〔一〕　正義戎人姓名．</line>
<line xml:id='SHIJI_ZHSJ_5-0193a.10'>〔二〕　正義罷音皮．</line>
<line xml:id='SHIJI_ZHSJ_5-0193a.11'>〔三〕　集解漢書百官表曰：「內史，周官也．」</line>
<line xml:id='SHIJI_ZHSJ_5-0193a.12'>〔四〕　集解徐廣曰：「奪，一作『徇』．」</line>
<line xml:id='SHIJI_ZHSJ_5-0193a.13'>〔五〕　正義按：牀在穆公左右，相連而坐，謂之曲席也．</line>
<line xml:id='SHIJI_ZHSJ_5-0193a.14'>　　三十六年，繆公復益厚孟明等，使將兵伐晉，渡河焚船，大敗晉人，取王官及鄗，〔一〕以</line>
<line xml:id='SHIJI_ZHSJ_5-0193a.15'>報殽之役．晉人皆城守不敢出．於是繆公乃自茅津〔二〕渡河，〔三〕封殽中尸，〔四〕為發喪，哭</line>
</surface>
<surface xml:id='SHIJI_ZHSJ_5-0194a-z'>
<pb ed='ZHSJ' n='5-0194a' xml:id='SHIJI_ZHSJ_5-0194a'/><line xml:id='SHIJI_ZHSJ_5-0194a.01'>之三日．乃誓於軍曰：「嗟士卒！聽無譁，余誓告汝．古之人謀黃髮番番，〔五〕則無所過．」以</line>
<line xml:id='SHIJI_ZHSJ_5-0194a.02'>申思不用蹇叔､百里傒之謀，故作此誓，令後世以記余過．君子聞之，皆為垂涕，曰：「嗟乎！</line>
<line xml:id='SHIJI_ZHSJ_5-0194a.03'>秦繆公之與人周也，〔六〕卒得孟明之慶．」</line>
<line xml:id='SHIJI_ZHSJ_5-0194a.04'>〔一〕　集解徐廣曰：「左傳作『郊』．」駰案：服虔曰「皆晉地，不能有」．　正義鄗音郊．左傳作「郊」．杜預云：「書</line>
<line xml:id='SHIJI_ZHSJ_5-0194a.05'>　　　　取，言易也．」括地志云：「王官故城在同州澄城縣西北九十里．又云南郊故城在縣北十七里．又有北郊故城，</line>
<line xml:id='SHIJI_ZHSJ_5-0194a.06'>　　　　又有西郊古城．左傳云文公三年，秦伯伐晉，濟河焚舟，取王官及郊也．」括地志云：「蒲州猗氏縣南二里又有王</line>
<line xml:id='SHIJI_ZHSJ_5-0194a.07'>　　　　官故城，亦秦伯取者．」上文云「秦地東至河」，蓋猗氏王官是也．</line>
<line xml:id='SHIJI_ZHSJ_5-0194a.08'>〔二〕　集解徐廣曰：「在大陽．」　正義括地志云：「茅津在陝州河北縣､大陽縣也．」</line>
<line xml:id='SHIJI_ZHSJ_5-0194a.09'>〔三〕　正義自茅津南渡河也．</line>
<line xml:id='SHIJI_ZHSJ_5-0194a.10'>〔四〕　集解賈逵曰：「封識之．」　正義左傳云：「秦伯伐晉，濟河焚舟，晉人不出，遂自茅津濟，封殽尸而還．」杜預</line>
<line xml:id='SHIJI_ZHSJ_5-0194a.11'>　　　　云：「封，埋藏也．」</line>
<line xml:id='SHIJI_ZHSJ_5-0194a.12'>〔五〕　正義音婆．字當作「皤」．皤，白頭貌．言髮白而更黃，故云黃髮番番，（以申思）謂蹇叔､百里奚也．</line>
<line xml:id='SHIJI_ZHSJ_5-0194a.13'>〔六〕　集解服虔曰：「周，備也．」</line>
<line xml:id='SHIJI_ZHSJ_5-0194a.14'>　　三十七年，秦用由余謀伐戎王，益國十二，開地千里，〔一〕遂霸西戎．天子使召公過賀</line>
<line xml:id='SHIJI_ZHSJ_5-0194a.15'>繆公以金鼓．三十九年，繆公卒，葬雍．〔二〕從死者百七十七人，秦之良臣子輿氏三人〔三〕</line>
<line xml:id='SHIJI_ZHSJ_5-0194a.16'>名曰奄息､仲行､鍼虎，亦在從死之中．〔四〕秦人哀之，為作歌黃鳥之詩．君子曰：「秦繆公廣</line>
</surface>
<surface xml:id='SHIJI_ZHSJ_5-0195a-z'>
<pb ed='ZHSJ' n='5-0195a' xml:id='SHIJI_ZHSJ_5-0195a'/><line xml:id='SHIJI_ZHSJ_5-0195a.01'>地益國，東服彊晉，西霸戎夷，然不為諸侯盟主，亦宜哉．死而[⿱𠫓廾]民，收其良臣而從死．且</line>
<line xml:id='SHIJI_ZHSJ_5-0195a.02'>先王崩，尚猶遺德垂法，況奪之善人良臣百姓所哀者乎？是以知秦不能復東征也．」繆公</line>
<line xml:id='SHIJI_ZHSJ_5-0195a.03'>子四十人，其太子罃代立，是為康公．</line>
<line xml:id='SHIJI_ZHSJ_5-0195a.04'>〔一〕　正義韓安國云「秦穆公都地方三百里，并國十四，辟地千里」，隴西､北地郡是也．</line>
<line xml:id='SHIJI_ZHSJ_5-0195a.05'>〔二〕　集解皇覽曰：「秦繆公冢在橐泉宮祈年觀下．」　正義廟記云：「橐泉宮，秦孝公造．祈年觀，德公起．蓋在雍</line>
<line xml:id='SHIJI_ZHSJ_5-0195a.06'>　　　　州城內．」括地志云：「秦穆公冢在岐州雍縣東南二里．」</line>
<line xml:id='SHIJI_ZHSJ_5-0195a.07'>〔三〕　正義毛萇云：「良，善也，三善臣也．」左傳云：「子車氏之三子．」杜預云：「子車，秦大夫也．」</line>
<line xml:id='SHIJI_ZHSJ_5-0195a.08'>〔四〕　正義行音胡郎反．鍼音其廉反．應劭云：「秦穆公與羣臣飲酒酣，公曰『生共此樂，死共此哀』．於是奄息､仲</line>
<line xml:id='SHIJI_ZHSJ_5-0195a.09'>　　　　行､鍼虎許諾．及公薨，皆從死．黃鳥詩所為作也．」杜預云：「以人葬為殉也．」括地志云：「三良冢在岐州雍縣</line>
<line xml:id='SHIJI_ZHSJ_5-0195a.10'>　　　　一里故城內．」</line>
<line xml:id='SHIJI_ZHSJ_5-0195a.11'>　　康公元年．往歲繆公之卒，晉襄公亦卒；襄公之弟名雍，秦出也，〔一〕在秦．晉趙盾欲</line>
<line xml:id='SHIJI_ZHSJ_5-0195a.12'>立之，使隨會〔二〕來迎雍，秦以兵送至令狐．〔三〕晉立襄公子而反擊秦師，秦師敗，隨會來</line>
<line xml:id='SHIJI_ZHSJ_5-0195a.13'>奔．二年，秦伐晉，取武城，〔四〕報令狐之役．四年，晉伐秦，取少梁．〔五〕六年，秦伐晉，取羈</line>
<line xml:id='SHIJI_ZHSJ_5-0195a.14'>馬．〔六〕戰於河曲，大敗晉軍．晉人患隨會在秦為亂，乃使魏讎餘〔七〕詳反，〔八〕合謀會，詐而</line>
<line xml:id='SHIJI_ZHSJ_5-0195a.15'>得會，會遂歸晉．康公立十二年卒，子共公立．〔九〕</line>
</surface>
<surface xml:id='SHIJI_ZHSJ_5-0196a-z'>
<pb ed='ZHSJ' n='5-0196a' xml:id='SHIJI_ZHSJ_5-0196a'/><line xml:id='SHIJI_ZHSJ_5-0196a.01'>〔一〕　正義雍母秦女，故言秦出也．</line>
<line xml:id='SHIJI_ZHSJ_5-0196a.02'>〔二〕　正義韋昭云：「晉正卿士蒍之孫，成伯之子季武子也．食采於隨范，故曰隨會，或曰范會．季，范子字也．」</line>
<line xml:id='SHIJI_ZHSJ_5-0196a.03'>〔三〕　集解杜預曰：「在河東．」　正義令音零．括地志云：「令狐故城在蒲州猗氏縣界十五里也．」</line>
<line xml:id='SHIJI_ZHSJ_5-0196a.04'>〔四〕　正義括地志云：「故武城一名武平城，在華州鄭縣東北十三里也．」</line>
<line xml:id='SHIJI_ZHSJ_5-0196a.05'>〔五〕　正義前入秦，後歸晉，今秦又取之．</line>
<line xml:id='SHIJI_ZHSJ_5-0196a.06'>〔六〕　集解服虔曰：「晉邑也．」</line>
<line xml:id='SHIJI_ZHSJ_5-0196a.07'>〔七〕　集解服虔曰：「晉之魏邑大夫．」　正義讎音受．又作「犫」，音同．</line>
<line xml:id='SHIJI_ZHSJ_5-0196a.08'>〔八〕　正義詳音羊．</line>
<line xml:id='SHIJI_ZHSJ_5-0196a.09'>〔九〕　索隱名貑．十代至靈公，又並失名．</line>
<line xml:id='SHIJI_ZHSJ_5-0196a.10'>　　共公二年，晉趙穿弒其君靈公．三年，楚莊王彊，北兵至雒，問周鼎．共公立五年卒，</line>
<line xml:id='SHIJI_ZHSJ_5-0196a.11'>子桓公立．</line>
<line xml:id='SHIJI_ZHSJ_5-0196a.12'>　　桓公三年，晉敗我一將．十年，楚莊王服鄭，北敗晉兵於河上．當是之時，楚霸，為會</line>
<line xml:id='SHIJI_ZHSJ_5-0196a.13'>盟合諸侯．二十四年，晉厲公初立，與秦桓公夾河而盟．歸而秦倍盟，與翟合謀擊晉．二</line>
<line xml:id='SHIJI_ZHSJ_5-0196a.14'>十六年，晉率諸侯伐秦，秦軍敗走，追至涇而還．桓公立二十七年卒，子景公立．〔一〕</line>
<line xml:id='SHIJI_ZHSJ_5-0196a.15'>〔一〕　集解徐廣曰：「世本云景公名后伯車也．」　索隱景公已下，名又錯亂，始皇本紀作（哀）〔僖〕公．</line>
<line xml:id='SHIJI_ZHSJ_5-0196a.16'>　　景公四年，晉欒書弒其君厲公．十五年，救鄭，敗晉兵於櫟．〔一〕是時晉悼公為盟主．</line>
</surface>
<surface xml:id='SHIJI_ZHSJ_5-0197a-z'>
<pb ed='ZHSJ' n='5-0197a' xml:id='SHIJI_ZHSJ_5-0197a'/><line xml:id='SHIJI_ZHSJ_5-0197a.01'>十八年，晉悼公彊，數會諸侯，率以伐秦，敗秦軍．秦軍走，晉兵追之，遂渡涇，至棫林而</line>
<line xml:id='SHIJI_ZHSJ_5-0197a.02'>還．〔二〕二十七年，景公如晉，與平公盟，已而背之．三十六年，楚公子圍弒其君而自立，是為</line>
<line xml:id='SHIJI_ZHSJ_5-0197a.03'>靈王．景公母弟后子鍼〔三〕有寵，景公母弟富，或譖之，恐誅，乃奔晉，車重千乘．晉平公</line>
<line xml:id='SHIJI_ZHSJ_5-0197a.04'>曰：「后子富如此，何以自亡？」對曰：「秦公無道，畏誅，欲待其後世乃歸．」三十九年，楚靈</line>
<line xml:id='SHIJI_ZHSJ_5-0197a.05'>王彊，會諸侯於申，〔四〕為盟主，殺齊慶封．景公立四十年卒，子哀公立．〔五〕后子復來歸秦．</line>
<line xml:id='SHIJI_ZHSJ_5-0197a.06'>〔一〕　集解杜預曰：「晉地也．」　正義櫟音歷．括地志云：「洛州陽翟縣，古櫟邑也．」</line>
<line xml:id='SHIJI_ZHSJ_5-0197a.07'>〔二〕　集解徐廣曰：「棫音域．」駰案：杜預曰「秦地也」．</line>
<line xml:id='SHIJI_ZHSJ_5-0197a.08'>〔三〕　正義音鉗．</line>
<line xml:id='SHIJI_ZHSJ_5-0197a.09'>〔四〕　正義在鄧州南陽縣〔北〕三十里．</line>
<line xml:id='SHIJI_ZHSJ_5-0197a.10'>〔五〕　索隱始皇本紀作「公」．</line>
<line xml:id='SHIJI_ZHSJ_5-0197a.11'>　　哀公八年，楚公子[⿱𠫓廾]疾弒靈王而自立，是為平王．十一年，楚平王來求秦女為太子建</line>
<line xml:id='SHIJI_ZHSJ_5-0197a.12'>妻．至國，女好而自娶之．十五年，楚平王欲誅建，建亡；〔一〕伍子胥奔吳．晉公室卑而六</line>
<line xml:id='SHIJI_ZHSJ_5-0197a.13'>卿彊，欲內相攻，是以久秦晉不相攻．三十一年，吳王闔閭與伍子胥伐楚，楚王亡奔隨，吳</line>
<line xml:id='SHIJI_ZHSJ_5-0197a.14'>遂入郢．楚大夫申包胥來告急，〔二〕七日不食，日夜哭泣．〔三〕於是秦乃發五百乘救楚，〔四〕</line>
<line xml:id='SHIJI_ZHSJ_5-0197a.15'>敗吳師．吳師歸，楚昭王乃得復入郢．哀公立三十六年卒．太子夷公，夷公蚤死，不得立，</line>
</surface>
<surface xml:id='SHIJI_ZHSJ_5-0198a-z'>
<pb ed='ZHSJ' n='5-0198a' xml:id='SHIJI_ZHSJ_5-0198a'/><line xml:id='SHIJI_ZHSJ_5-0198a.01'>立夷公子，是為惠公．</line>
<line xml:id='SHIJI_ZHSJ_5-0198a.02'>〔一〕　正義太子建亡之鄭，鄭殺之．</line>
<line xml:id='SHIJI_ZHSJ_5-0198a.03'>〔二〕　正義包胥姓公孫，封於申，故號申包胥．左傳云：「申包胥如秦乞師，曰：『吳為封豕長蛇，以荐食上國，虐始於</line>
<line xml:id='SHIJI_ZHSJ_5-0198a.04'>　　　　楚．寡君失守社稷，越在草莽，使下臣告急曰，夷德無厭，若鄰於君，疆埸之患也．逮吳之未定，君其取分焉．</line>
<line xml:id='SHIJI_ZHSJ_5-0198a.05'>　　　　若楚之遂亡，君之土也．若以君靈撫之，世以事君．』」</line>
<line xml:id='SHIJI_ZHSJ_5-0198a.06'>〔三〕　正義左傳云：「申包胥對秦伯曰『寡君越在草莽，未獲所伏，下臣何敢即安』．立依於庭牆而哭，日夜不絕聲，勺</line>
<line xml:id='SHIJI_ZHSJ_5-0198a.07'>　　　　飲不入口，七日．秦哀公為賦無衣，九頓首而坐．秦師乃出．」</line>
<line xml:id='SHIJI_ZHSJ_5-0198a.08'>〔四〕　正義左傳魯定公五年，秦子蒲､子虎帥車五百乘以救楚，敗吳師於軍祥．</line>
<line xml:id='SHIJI_ZHSJ_5-0198a.09'>　　惠公元年，孔子行魯相事．五年，晉卿中行､范氏反晉，晉使智氏､趙簡子攻之，范､中</line>
<line xml:id='SHIJI_ZHSJ_5-0198a.10'>行氏亡奔齊．惠公立十年卒，子悼公立．</line>
<line xml:id='SHIJI_ZHSJ_5-0198a.11'>　　悼公二年，齊臣田乞弒其君孺子，立其兄陽生，是為悼公．六年，吳敗齊師．齊人弒悼</line>
<line xml:id='SHIJI_ZHSJ_5-0198a.12'>公，立其子簡公．九年，晉定公與吳王夫差盟，爭長於黃池，卒先吳．〔一〕吳彊，陵中國．十</line>
<line xml:id='SHIJI_ZHSJ_5-0198a.13'>二年，齊田常弒簡公，立其弟平公，常相之．十三年，楚滅陳．秦悼公立十四年卒，子厲共</line>
<line xml:id='SHIJI_ZHSJ_5-0198a.14'>公立．孔子以悼公十二年卒．</line>
<line xml:id='SHIJI_ZHSJ_5-0198a.15'>〔一〕　集解徐廣曰：「外傳云吳王先歃．」</line>
</surface>
<surface xml:id='SHIJI_ZHSJ_5-0199a-z'>
<pb ed='ZHSJ' n='5-0199a' xml:id='SHIJI_ZHSJ_5-0199a'/><line xml:id='SHIJI_ZHSJ_5-0199a.01'>　　厲共公二年，蜀人來賂．十六年，河旁．以兵二萬伐大荔，取其王城．〔一〕二十一年，</line>
<line xml:id='SHIJI_ZHSJ_5-0199a.02'>初縣頻陽．〔二〕晉取武成．二十四年，晉亂，殺智伯，分其國與趙､韓､魏．二十五年，智開與</line>
<line xml:id='SHIJI_ZHSJ_5-0199a.03'>邑人來奔．〔三〕三十三年，伐義渠，虜其王．〔四〕三十四年，日食．厲共公卒，子躁公立．</line>
<line xml:id='SHIJI_ZHSJ_5-0199a.04'>〔一〕　集解徐廣曰：「今之臨晉也．臨晉有王城．」　正義荔音戾．括地志云：「同州東三十里朝邑縣東三十步故王</line>
<line xml:id='SHIJI_ZHSJ_5-0199a.05'>　　　　城．大荔近王城邑．」</line>
<line xml:id='SHIJI_ZHSJ_5-0199a.06'>〔二〕　集解地理志馮翊有頻陽縣．　正義括地志云：「頻陽故城在雍州同官縣界，古頻陽縣城也．」</line>
<line xml:id='SHIJI_ZHSJ_5-0199a.07'>〔三〕　集解徐廣曰：「一本二十六年城南鄭也．」　正義開，智伯子．伯被趙襄子等滅其國，其子與從屬來奔秦．</line>
<line xml:id='SHIJI_ZHSJ_5-0199a.08'>〔四〕　集解應劭曰：「義渠，北地也．」　正義括地志云：「寧､慶二州，春秋及戰國時為義渠戎國之地也．」</line>
<line xml:id='SHIJI_ZHSJ_5-0199a.09'>　　躁公二年，南鄭反．〔一〕十三年，義渠來伐，至渭南．十四年，躁公卒，立其弟懷公．〔二〕</line>
<line xml:id='SHIJI_ZHSJ_5-0199a.10'>〔一〕　正義南鄭，今梁州所理縣也．春秋及戰國時，其地屬於楚也．</line>
<line xml:id='SHIJI_ZHSJ_5-0199a.11'>〔二〕　索隱厲共公子也．生昭太子，未立而卒．太子之子，是為靈公．</line>
<line xml:id='SHIJI_ZHSJ_5-0199a.12'>　　懷公四年，庶長鼂〔一〕與大臣圍懷公，懷公自殺．懷公太子曰昭子，蚤死，大臣乃立太</line>
<line xml:id='SHIJI_ZHSJ_5-0199a.13'>子昭子之子，是為靈公．〔二〕靈公，懷公孫也．</line>
<line xml:id='SHIJI_ZHSJ_5-0199a.14'>〔一〕　正義長，丁丈反．鼂，竹遙反．鼂，人名也．劉伯莊音潮．</line>
<line xml:id='SHIJI_ZHSJ_5-0199a.15'>〔二〕　索隱生獻公也．</line>
</surface>
<surface xml:id='SHIJI_ZHSJ_5-0200a-z'>
<pb ed='ZHSJ' n='5-0200a' xml:id='SHIJI_ZHSJ_5-0200a'/><line xml:id='SHIJI_ZHSJ_5-0200a.01'>　　靈公六年，晉城少梁，秦擊之．十三年，城籍姑．〔一〕靈公卒，子獻公〔二〕不得立，立靈公</line>
<line xml:id='SHIJI_ZHSJ_5-0200a.02'>季父悼子，是為簡公．簡公，昭子之弟而懷公子也．〔三〕</line>
<line xml:id='SHIJI_ZHSJ_5-0200a.03'>〔一〕　正義括地志云：「籍姑故城在同州韓城縣北三十五里．」</line>
<line xml:id='SHIJI_ZHSJ_5-0200a.04'>〔二〕　索隱名師隰．</line>
<line xml:id='SHIJI_ZHSJ_5-0200a.05'>〔三〕　索隱簡公，昭之弟而懷公子．簡公，懷公弟，靈公季父也．始皇本紀云靈公生簡公，誤也．又紀年云簡公九年</line>
<line xml:id='SHIJI_ZHSJ_5-0200a.06'>　　　　卒，次敬公立，十二年卒，乃立惠公．　正義劉伯莊云簡公是昭子之弟，懷公之子，厲公之孫．今（史）〔秦〕記</line>
<line xml:id='SHIJI_ZHSJ_5-0200a.07'>　　　　謂簡公是（厲）〔靈〕公子者抄寫之誤．</line>
<line xml:id='SHIJI_ZHSJ_5-0200a.08'>　　簡公六年，令吏初帶劍．〔一〕洛．城重泉．〔二〕十六年卒，〔三〕子惠公立．</line>
<line xml:id='SHIJI_ZHSJ_5-0200a.09'>〔一〕　正義春秋官吏各得帶劍．</line>
<line xml:id='SHIJI_ZHSJ_5-0200a.10'>〔二〕　集解地理志重泉縣屬馮翊．　正義重，直龍反．括地志云：「重泉故城在同州蒲城縣東南四十五里也．」</line>
<line xml:id='SHIJI_ZHSJ_5-0200a.11'>〔三〕　集解徐廣曰：「表云十五年也．」</line>
<line xml:id='SHIJI_ZHSJ_5-0200a.12'>　　惠公十二年，子出子生．十三年，伐蜀，取南鄭．惠公卒，出子立．</line>
<line xml:id='SHIJI_ZHSJ_5-0200a.13'>　　出子二年，庶長改迎靈公之子獻公于河西而立之．〔一〕殺出子及其母，沈之淵旁．秦以</line>
<line xml:id='SHIJI_ZHSJ_5-0200a.14'>往者數易君，君臣乖亂，故晉復彊，奪秦河西地．〔二〕</line>
<line xml:id='SHIJI_ZHSJ_5-0200a.15'>〔一〕　正義西者，秦州西縣，秦之舊地，時獻公在西縣，故迎立之．</line>
<line xml:id='SHIJI_ZHSJ_5-0200a.16'>〔二〕　正義奪前所上八城也．</line>
</surface>
<surface xml:id='SHIJI_ZHSJ_5-0201a-z'>
<pb ed='ZHSJ' n='5-0201a' xml:id='SHIJI_ZHSJ_5-0201a'/><line xml:id='SHIJI_ZHSJ_5-0201a.02'>　　獻公元年，〔一〕止從死．二年，城櫟陽．〔二〕四年正月庚寅，孝公生．十一年，周太史儋見</line>
<line xml:id='SHIJI_ZHSJ_5-0201a.03'>獻公曰：「周故與秦國合而別，別五百歲復合，合（<note>七</note>）十七歲而覇王出．」十六年，桃冬花．十</line>
<line xml:id='SHIJI_ZHSJ_5-0201a.04'>八年，雨金櫟陽．〔三〕二十一年，與晉戰於石門，〔四〕斬首六萬，天子賀以．　〔五〕二十三年，</line>
<line xml:id='SHIJI_ZHSJ_5-0201a.05'>與魏晉戰少梁，虜其將公孫痤．〔六〕二十四年，獻公卒，〔七〕子孝公立，〔八〕年已二十一歲矣．</line>
<line xml:id='SHIJI_ZHSJ_5-0201a.06'>〔一〕　集解徐廣曰：「丁酉．」</line>
<line xml:id='SHIJI_ZHSJ_5-0201a.07'>〔二〕　集解徐廣曰：「徙都之，今萬年是也．」　正義括地志云：「櫟陽故城一名萬年城，在雍州東北百二十里．（櫟陽）</line>
<line xml:id='SHIJI_ZHSJ_5-0201a.08'>　　　　漢七年，分櫟陽城內為萬年縣，隋文帝開皇三年，遷都於龍首川，今京城也．改萬年為大興縣．至唐武德元年，</line>
<line xml:id='SHIJI_ZHSJ_5-0201a.09'>　　　　又改曰萬年，置在州東七里．」</line>
<line xml:id='SHIJI_ZHSJ_5-0201a.10'>〔三〕　正義言雨金於秦國都，明金瑞見也．</line>
<line xml:id='SHIJI_ZHSJ_5-0201a.11'>〔四〕　正義括地志云：「堯門山俗名石門，在雍州三原縣西北三十三里．上有路，其狀若門．故老云堯鑿山為門，因</line>
<line xml:id='SHIJI_ZHSJ_5-0201a.12'>　　　　名之．武德年中於此山南置石門縣，貞觀年中改為雲陽縣．」</line>
<line xml:id='SHIJI_ZHSJ_5-0201a.13'>〔五〕　集解周禮曰：「白與黑謂之黼，黑與青謂之黻．」</line>
<line xml:id='SHIJI_ZHSJ_5-0201a.14'>〔六〕　正義在戈反．</line>
<line xml:id='SHIJI_ZHSJ_5-0201a.15'>〔七〕　集解徐廣曰：「表云二十三年．」</line>
<line xml:id='SHIJI_ZHSJ_5-0201a.16'>〔八〕　索隱名渠梁．</line>
</surface>
<surface xml:id='SHIJI_ZHSJ_5-0202a-z'>
<pb ed='ZHSJ' n='5-0202a' xml:id='SHIJI_ZHSJ_5-0202a'/><line xml:id='SHIJI_ZHSJ_5-0202a.01'>　　孝公元年，〔一〕河山以東彊國六，與齊威､楚宣､魏惠､燕悼､韓哀､趙成侯並．淮泗之</line>
<line xml:id='SHIJI_ZHSJ_5-0202a.02'>閒〔二〕小國十餘．楚､魏與秦接界．〔三〕魏築長城，自鄭濱洛以北，有上郡．楚自漢中，南有</line>
<line xml:id='SHIJI_ZHSJ_5-0202a.03'>巴､黔中．周室微，諸侯力政，爭相併．秦僻在雍州，不與中國諸侯之會盟，夷翟遇之．孝</line>
<line xml:id='SHIJI_ZHSJ_5-0202a.04'>公於是布惠，振孤寡，招戰士，明功賞．下令國中曰：「昔我繆公自岐雍之閒，修德行武，東</line>
<line xml:id='SHIJI_ZHSJ_5-0202a.05'>平晉亂，以河為界，〔四〕西霸戎翟，廣地千里，天子致伯，諸侯畢賀，為後世開業，甚光美．會</line>
<line xml:id='SHIJI_ZHSJ_5-0202a.06'>往者厲､躁､簡公､出子之不寧，國家內憂，未遑外事，三晉攻奪我先君河西地，諸侯卑秦､醜</line>
<line xml:id='SHIJI_ZHSJ_5-0202a.07'>莫大焉．獻公即位，鎮撫邊境，徙治櫟陽，且欲東伐，復繆公之故地，脩繆公之政令．寡人</line>
<line xml:id='SHIJI_ZHSJ_5-0202a.08'>思念先君之意，常痛於心．賓客羣臣有能出奇計彊秦者，吾且尊官，與之分土．」於是乃出</line>
<line xml:id='SHIJI_ZHSJ_5-0202a.09'>兵東圍陝城，西斬戎之獂王．〔五〕</line>
<line xml:id='SHIJI_ZHSJ_5-0202a.10'>〔一〕　集解徐廣曰：「庚申也．」</line>
<line xml:id='SHIJI_ZHSJ_5-0202a.11'>〔二〕　正義並，白浪反．謂淮泗二水．</line>
<line xml:id='SHIJI_ZHSJ_5-0202a.12'>〔三〕　正義楚北及魏西與秦相接，北自梁州漢中郡，南有巴､渝，過江南有黔中､巫郡也．魏西界與秦相接，南自華州</line>
<line xml:id='SHIJI_ZHSJ_5-0202a.13'>　　　　鄭縣，西北過渭水，濱洛水東岸，向北有上郡鄜州之地，皆築長城以界秦境．洛即漆沮水也．</line>
<line xml:id='SHIJI_ZHSJ_5-0202a.14'>〔四〕　正義即龍門河也．</line>
<line xml:id='SHIJI_ZHSJ_5-0202a.15'>〔五〕　集解地理志天水有獂道縣．應劭曰：「獂，戎邑，音桓．」</line>
<line xml:id='SHIJI_ZHSJ_5-0202a.16'>　　衞鞅聞是令下，西入秦，因景監〔一〕求見孝公．</line>
</surface>
<surface xml:id='SHIJI_ZHSJ_5-0203a-z'>
<pb ed='ZHSJ' n='5-0203a' xml:id='SHIJI_ZHSJ_5-0203a'/><line xml:id='SHIJI_ZHSJ_5-0203a.01'>〔一〕　正義監，甲暫反，閹人也．</line>
<line xml:id='SHIJI_ZHSJ_5-0203a.02'>　　二年，天子致胙．</line>
<line xml:id='SHIJI_ZHSJ_5-0203a.03'>　　三年，衞鞅說孝公變法修刑，內務耕稼，外勸戰死之賞罰，孝公善之．甘龍､杜摯等弗</line>
<line xml:id='SHIJI_ZHSJ_5-0203a.04'>然，相與爭之．卒用鞅法，百姓苦之；居三年，百姓便之．乃拜鞅為左庶長．其事在商君</line>
<line xml:id='SHIJI_ZHSJ_5-0203a.05'>語中．</line>
<line xml:id='SHIJI_ZHSJ_5-0203a.06'>　　七年，與魏惠王會杜平．〔一〕八年，與魏戰元里，〔二〕有功．十年，衞鞅為大良造，將兵圍</line>
<line xml:id='SHIJI_ZHSJ_5-0203a.07'>魏安邑，降之．〔三〕十二年，作為咸陽，〔四〕築冀闕，〔五〕秦徙都之．并諸小鄉聚，〔六〕集為大</line>
<line xml:id='SHIJI_ZHSJ_5-0203a.08'>縣，縣一令，〔七〕四十一縣．為田開阡陌．〔八〕東地渡洛．十四年，初為賦．〔九〕十九年，天子</line>
<line xml:id='SHIJI_ZHSJ_5-0203a.09'>致伯．〔一０〕二十年，諸侯畢賀．秦使公子少官率師會諸侯逢澤，〔一一〕朝天子．</line>
<line xml:id='SHIJI_ZHSJ_5-0203a.10'>〔一〕　正義在同州澄城縣界也．</line>
<line xml:id='SHIJI_ZHSJ_5-0203a.11'>〔二〕　正義祁城在同州澄城縣界．</line>
<line xml:id='SHIJI_ZHSJ_5-0203a.12'>〔三〕　集解地理志曰河東有安邑縣．　正義括地志云：「安邑故城在絳州夏縣東北十五里，本夏之都．」</line>
<line xml:id='SHIJI_ZHSJ_5-0203a.13'>〔四〕　正義括地志云：「咸陽故城亦名渭城，在雍州咸陽縣東十五里，京城北四十五里，即秦孝公徙都之者．今咸陽</line>
<line xml:id='SHIJI_ZHSJ_5-0203a.14'>　　　　縣，古之杜郵，白起死處．」</line>
<line xml:id='SHIJI_ZHSJ_5-0203a.15'>〔五〕　正義劉伯莊云：「冀猶記事，闕即象魏也．」</line>
<line xml:id='SHIJI_ZHSJ_5-0203a.16'>〔六〕　正義萬二千五百家為鄉．聚猶村落之類也．</line>
</surface>
<surface xml:id='SHIJI_ZHSJ_5-0204a-z'>
<pb ed='ZHSJ' n='5-0204a' xml:id='SHIJI_ZHSJ_5-0204a'/><line xml:id='SHIJI_ZHSJ_5-0204a.01'>〔七〕　集解漢書百官表曰：「縣令長皆秦官．萬戶以上為令，秩千石至六百石；減萬戶為長，秩五百石至三百石．皆</line>
<line xml:id='SHIJI_ZHSJ_5-0204a.02'>　　　　有丞尉．」</line>
<line xml:id='SHIJI_ZHSJ_5-0204a.03'>〔八〕　索隱風俗通曰：「南北曰阡，東西曰陌．河東以東西為阡，南北為陌．」</line>
<line xml:id='SHIJI_ZHSJ_5-0204a.04'>〔九〕　集解徐廣曰：「制貢賦之法也．」　索隱譙周云：「初為軍賦也．」</line>
<line xml:id='SHIJI_ZHSJ_5-0204a.05'>〔一０〕正義伯音霸，又如字．孝公十九年，天子始封爵為霸，即太史儋云「合（七）十七歲而霸王出」之年，故天子致</line>
<line xml:id='SHIJI_ZHSJ_5-0204a.06'>　　　　伯．桓譚新論云：「夫上古稱三皇､五帝，而次有三王､五伯，此天下君之冠首也．故言三皇以道理，而五帝用德</line>
<line xml:id='SHIJI_ZHSJ_5-0204a.07'>　　　　化；三王由仁義，五伯以權智．其說之曰，無制令刑罰謂之皇；有制令而無刑罰謂之帝；賞善誅惡，諸侯朝事</line>
<line xml:id='SHIJI_ZHSJ_5-0204a.08'>　　　　謂之王；興兵約盟，以信義矯世謂之伯．」</line>
<line xml:id='SHIJI_ZHSJ_5-0204a.09'>〔一一〕集解徐廣曰：「開封東北有逢澤．」　正義括地志云：「逢澤亦名逢池，在汴州浚儀縣東南十四里．」</line>
<line xml:id='SHIJI_ZHSJ_5-0204a.10'>　　二十一年，齊敗魏馬陵．〔一〕</line>
<line xml:id='SHIJI_ZHSJ_5-0204a.11'>〔一〕　正義虞喜志林云：「濮州甄城縣東北六十餘里有馬陵，澗谷深峻，可以置伏．」按：龐涓敗即此也．</line>
<line xml:id='SHIJI_ZHSJ_5-0204a.12'>　　二十二年，衞鞅擊魏，虜魏公子卬．封鞅為列侯，號商君．〔一〕</line>
<line xml:id='SHIJI_ZHSJ_5-0204a.13'>〔一〕　正義商州商洛縣在州東八十九里，鞅所封也．契所封地．</line>
<line xml:id='SHIJI_ZHSJ_5-0204a.14'>　　二十四年，與晉戰鴈門，〔一〕虜其將魏錯．〔二〕</line>
<line xml:id='SHIJI_ZHSJ_5-0204a.15'>〔一〕　索隱紀年云「與魏戰岸門」，此云「鴈門」，恐聲誤也．又下云「敗韓岸門」，蓋一地也．尋秦與韓､魏戰，不當遠</line>
<line xml:id='SHIJI_ZHSJ_5-0204a.16'>　　　　至鴈門也．　正義括地志云：「岸門在許州長社縣西北二十八里，今名西武亭．」</line>
</surface>
<surface xml:id='SHIJI_ZHSJ_5-0205a-z'>
<pb ed='ZHSJ' n='5-0205a' xml:id='SHIJI_ZHSJ_5-0205a'/><line xml:id='SHIJI_ZHSJ_5-0205a.01'>〔二〕　正義七故反．</line>
<line xml:id='SHIJI_ZHSJ_5-0205a.02'>　　孝公卒，子惠文君立．〔一〕是歲，誅衞鞅．鞅之初為秦施法，〔二〕法不行，太子犯禁．鞅</line>
<line xml:id='SHIJI_ZHSJ_5-0205a.03'>曰：「法之不行，自於貴戚．君必欲行法，先於太子．太子不可黥，黥其傅師．」於是法大用，</line>
<line xml:id='SHIJI_ZHSJ_5-0205a.04'>秦人治．及孝公卒，太子立，宗室多怨鞅，鞅亡，因以為反，而卒車裂以徇秦國．〔三〕</line>
<line xml:id='SHIJI_ZHSJ_5-0205a.05'>〔一〕　索隱名駟．</line>
<line xml:id='SHIJI_ZHSJ_5-0205a.06'>〔二〕　正義為，于偽反．</line>
<line xml:id='SHIJI_ZHSJ_5-0205a.07'>〔三〕　集解漢書曰：「商君為法於秦，戰斬一首賜爵一級，欲為官者五十石．其爵名：一為公士，二上造，三簪褭，四不</line>
<line xml:id='SHIJI_ZHSJ_5-0205a.08'>　　　　更，五大夫，六官大夫，七公大夫，八公乘，九五大夫，十左庶長，十一右庶長，十二左更，十三中更，十四右更，十</line>
<line xml:id='SHIJI_ZHSJ_5-0205a.09'>　　　　五少上造，十六大上造，十七駟車庶長，十八大庶長，十九關內侯，二十徹侯．」</line>
<line xml:id='SHIJI_ZHSJ_5-0205a.10'>　　惠文君元年，楚､韓､趙､蜀人來朝．二年，天子賀．三年，王冠．〔一〕四年，天子致文武</line>
<line xml:id='SHIJI_ZHSJ_5-0205a.11'>胙．齊､魏為王．〔二〕</line>
<line xml:id='SHIJI_ZHSJ_5-0205a.12'>〔一〕　正義冠音館．禮記云年二十行冠禮也．</line>
<line xml:id='SHIJI_ZHSJ_5-0205a.13'>〔二〕　索隱齊威王､魏惠王．</line>
<line xml:id='SHIJI_ZHSJ_5-0205a.14'>　　五年，陰晉人犀首〔一〕為大良造．六年，魏納陰晉，陰晉更名寧秦．〔二〕七年，公子卬與</line>
</surface>
<surface xml:id='SHIJI_ZHSJ_5-0206a-z'>
<pb ed='ZHSJ' n='5-0206a' xml:id='SHIJI_ZHSJ_5-0206a'/><line xml:id='SHIJI_ZHSJ_5-0206a.01'>魏戰，虜其將龍賈，斬首八萬．八年，魏納河西地．九年，渡河，取汾陰､皮氏．〔三〕與魏王會</line>
<line xml:id='SHIJI_ZHSJ_5-0206a.02'>應．〔四〕圍焦，降之．〔五〕十年，張儀相秦．魏納上郡十五縣．〔六〕十一年，縣義渠．〔七〕歸魏焦､</line>
<line xml:id='SHIJI_ZHSJ_5-0206a.03'>曲沃．〔八〕義渠君為臣．更名少梁曰夏陽．十二年，初臘．〔九〕十三年四月戊午，魏君為王，</line>
<line xml:id='SHIJI_ZHSJ_5-0206a.04'>韓亦為王．〔一０〕使張儀伐取陝，出其人與魏．</line>
<line xml:id='SHIJI_ZHSJ_5-0206a.05'>〔一〕　集解犀首，官名．姓公孫，名衍．　索隱官名，若虎牙之類．姓公孫，名衍，魏人也．　正義犀音西．地</line>
<line xml:id='SHIJI_ZHSJ_5-0206a.06'>　　　　理志云華陰縣，故陰晉，秦惠王五年，更名寧秦，高祖八年更名華陰．</line>
<line xml:id='SHIJI_ZHSJ_5-0206a.07'>〔二〕　集解徐廣曰：「今之華陰也．」</line>
<line xml:id='SHIJI_ZHSJ_5-0206a.08'>〔三〕　集解地理志二縣屬河東．　正義渡河東取之．括地志云：「汾陰故城俗名殷湯城，在蒲州汾陰縣北也．皮</line>
<line xml:id='SHIJI_ZHSJ_5-0206a.09'>　　　　氏在絳州龍門縣西一里八十步，即古皮氏城也．」</line>
<line xml:id='SHIJI_ZHSJ_5-0206a.10'>〔四〕　正義應，乙陵反．括地志云：「故應城因應山為名，古之應國，在汝州魯山縣東三十里．左傳云『邘､晉､應､韓，</line>
<line xml:id='SHIJI_ZHSJ_5-0206a.11'>　　　　武之穆也』．」</line>
<line xml:id='SHIJI_ZHSJ_5-0206a.12'>〔五〕　正義括地志云：「焦城在陝州城內東北百步，因焦水為名．周同姓所封，左傳云虞､虢､焦､滑､霍､陽､韓､魏皆姬</line>
<line xml:id='SHIJI_ZHSJ_5-0206a.13'>　　　　姓也．」杜預云八國皆為晉所滅．按：武王克商，封神農之後于焦，而後封姬姓也．</line>
<line xml:id='SHIJI_ZHSJ_5-0206a.14'>〔六〕　正義今鄜､綏等州也．魏前納陰晉，次納同､丹二州，今納上郡，而盡河西濱洛之地矣．</line>
<line xml:id='SHIJI_ZHSJ_5-0206a.15'>〔七〕　正義地理志云北地郡義渠道，秦縣也．括地志云：「寧､原､慶三州，秦北地郡，戰國及春秋時為義渠戎國之</line>
<line xml:id='SHIJI_ZHSJ_5-0206a.16'>　　　　地，周先公劉､不窋居之，古西戎也．」</line>
</surface>
<surface xml:id='SHIJI_ZHSJ_5-0207a-z'>
<pb ed='ZHSJ' n='5-0207a' xml:id='SHIJI_ZHSJ_5-0207a'/><line xml:id='SHIJI_ZHSJ_5-0207a.01'>〔八〕　正義括地志云：「曲沃在陝州【陝】縣西南三十二里，因曲沃水為名．」按：焦､曲沃二城相近，本魏地，適屬秦，</line>
<line xml:id='SHIJI_ZHSJ_5-0207a.02'>　　　　今還魏，故言歸也．</line>
<line xml:id='SHIJI_ZHSJ_5-0207a.03'>〔九〕　正義臘，盧盍反，十二月臘日也．秦惠文王始效中國為之，故云初臘．獵禽獸以歲終祭先祖，因立此日也．風</line>
<line xml:id='SHIJI_ZHSJ_5-0207a.04'>　　　　俗通云：「禮傳云『夏曰嘉平，殷曰清祀，周曰蜡，漢改曰臘』．禮曰『天子大蜡八，伊耆氏始為蜡』．蜡者，索也．</line>
<line xml:id='SHIJI_ZHSJ_5-0207a.05'>　　　　歲十二月合聚萬物而索饗之．」</line>
<line xml:id='SHIJI_ZHSJ_5-0207a.06'>〔一０〕正義魏襄王､韓宣惠王也．</line>
<line xml:id='SHIJI_ZHSJ_5-0207a.07'>　　十四年，更為元年．二年，張儀與齊､楚大臣󻣉齧桑．三年，韓､魏太子來朝．張儀相</line>
<line xml:id='SHIJI_ZHSJ_5-0207a.08'>魏．五年，王游至北河．〔一〕七年，樂池〔二〕相秦．韓､趙､魏､燕､齊帥匈奴共攻秦．秦使庶</line>
<line xml:id='SHIJI_ZHSJ_5-0207a.09'>長疾與戰修魚，虜其將申差，〔三〕敗趙公子渴､韓太子奐，斬首八萬二千．八年，張儀復相</line>
<line xml:id='SHIJI_ZHSJ_5-0207a.10'>秦．九年，司馬錯伐蜀，滅之．〔四〕伐取趙中都､西陽〔五〕十年，韓太子蒼來質．伐取韓石</line>
<line xml:id='SHIJI_ZHSJ_5-0207a.11'>章．〔六〕伐敗趙將泥．〔七〕伐取義渠二十五城．十一年，里疾攻魏焦，降之．敗韓岸門，斬</line>
<line xml:id='SHIJI_ZHSJ_5-0207a.12'>首萬，其將犀首走．公子通封於蜀．〔八〕燕君讓其臣子之．十二年，王與梁王會臨晉．庶</line>
<line xml:id='SHIJI_ZHSJ_5-0207a.13'>長疾攻趙，虜趙將莊．張儀相楚．十三年，庶長章擊楚於丹陽，虜其將屈匄，斬首八萬；又</line>
<line xml:id='SHIJI_ZHSJ_5-0207a.14'>攻楚漢中，取地六百里，置漢中郡．楚圍雍氏，秦使庶長疾助韓而東攻齊，到滿〔九〕助魏攻</line>
<line xml:id='SHIJI_ZHSJ_5-0207a.15'>燕．十四年，伐楚，取召陵．丹､犂臣，蜀〔一０〕相壯〔一一〕殺蜀侯來降．</line>
</surface>
<surface xml:id='SHIJI_ZHSJ_5-0208a-z'>
<pb ed='ZHSJ' n='5-0208a' xml:id='SHIJI_ZHSJ_5-0208a'/><line xml:id='SHIJI_ZHSJ_5-0208a.01'>〔一〕　集解徐廣曰：「戎地，在河上．」　正義按：王游觀北河，至靈､夏州之黃河也．</line>
<line xml:id='SHIJI_ZHSJ_5-0208a.02'>〔二〕　正義樂音岳．池，徒何反．裴氏音池也．</line>
<line xml:id='SHIJI_ZHSJ_5-0208a.03'>〔三〕　正義修魚，韓邑也．年表云秦敗我修魚，得韓將軍申差．</line>
<line xml:id='SHIJI_ZHSJ_5-0208a.04'>〔四〕　索隱蜀西南夷舊有君長，故昌意娶蜀山氏女也．其後有杜宇，自立為王，號曰望帝．蜀王本紀曰：「張儀伐蜀，</line>
<line xml:id='SHIJI_ZHSJ_5-0208a.05'>　　　　蜀王開戰不勝，為儀所滅也．」</line>
<line xml:id='SHIJI_ZHSJ_5-0208a.06'>〔五〕　集解地理志太原有中都縣．　正義括地志云：「中都故縣在汾州平遙縣西十二里，即西都也．西陽即中陽</line>
<line xml:id='SHIJI_ZHSJ_5-0208a.07'>　　　　也，在汾州隰城縣東十里．地理志云西都､中陽屬西河郡．」此云「伐取趙中都西陽」．趙世家云「秦即取我西都</line>
<line xml:id='SHIJI_ZHSJ_5-0208a.08'>　　　　及中陽」．年表云「秦惠文王後元九年，取趙中都､西陽､安邑．趙武靈王十年，秦取中都安陽」．本紀､世家､年表</line>
<line xml:id='SHIJI_ZHSJ_5-0208a.09'>　　　　其縣名異，年歲實同，所伐唯一處，故具錄之，以示後學．</line>
<line xml:id='SHIJI_ZHSJ_5-0208a.10'>〔六〕　正義韓地名也．</line>
<line xml:id='SHIJI_ZHSJ_5-0208a.11'>〔七〕　集解徐廣曰：「將，一作『莊』．」　正義趙將名也．</line>
<line xml:id='SHIJI_ZHSJ_5-0208a.12'>〔八〕　集解徐廣曰：「是歲王赧元年．」　索隱華陽國志曰：「赧王元年，秦惠王封子通國為蜀侯，以陳莊為相．」徐</line>
<line xml:id='SHIJI_ZHSJ_5-0208a.13'>　　　　廣所云，亦據國志而言之．</line>
<line xml:id='SHIJI_ZHSJ_5-0208a.14'>〔九〕　正義滿，或作「蒲」．秦將姓名也．</line>
<line xml:id='SHIJI_ZHSJ_5-0208a.15'>〔一０〕正義二戎號也，臣伏於蜀．蜀相殺蜀侯，并丹､犂二國降秦．在蜀西南姚府管內，本西南夷，戰國時蜀､滇國，</line>
<line xml:id='SHIJI_ZHSJ_5-0208a.16'>　　　　唐初置犂州､丹州也．</line>
<line xml:id='SHIJI_ZHSJ_5-0208a.17'>〔一一〕集解徐廣曰：「一作『狀』．」</line>
</surface>
<surface xml:id='SHIJI_ZHSJ_5-0209a-z'>
<pb ed='ZHSJ' n='5-0209a' xml:id='SHIJI_ZHSJ_5-0209a'/><line xml:id='SHIJI_ZHSJ_5-0209a.01'>　　惠王卒，子武王立．〔一〕韓､魏､齊､楚､越〔二〕皆賓從．</line>
<line xml:id='SHIJI_ZHSJ_5-0209a.02'>〔一〕　索隱名蕩．</line>
<line xml:id='SHIJI_ZHSJ_5-0209a.03'>〔二〕　集解徐廣曰：「一作『趙』．」</line>
<line xml:id='SHIJI_ZHSJ_5-0209a.04'>　　武王元年，與魏惠王會臨晉．〔一〕誅蜀相壯．張儀､魏章皆東出之魏．伐義渠､丹､犂．</line>
<line xml:id='SHIJI_ZHSJ_5-0209a.05'>二年，初置丞相，〔二〕里疾､甘茂為左右丞相．張儀死於魏．三年，與韓襄王會臨晉外．〔三〕</line>
<line xml:id='SHIJI_ZHSJ_5-0209a.06'>南公揭卒，里疾相韓．武王謂甘茂曰：「寡人欲容車通三川，窺周室，死不恨矣．」其秋，</line>
<line xml:id='SHIJI_ZHSJ_5-0209a.07'>使甘茂､庶長封伐宜陽．〔四〕四年，拔宜陽，斬首六萬．涉河，城武遂．〔五〕魏太子來朝．武王</line>
<line xml:id='SHIJI_ZHSJ_5-0209a.08'>有力好戲，力士任鄙､烏獲､孟說皆至大官．王與孟說舉鼎，絕臏．〔六〕八月，武王死．〔七〕族</line>
<line xml:id='SHIJI_ZHSJ_5-0209a.09'>孟說．武王取魏女為后，無子．立異母弟，是為昭襄王．〔八〕昭襄母楚人，姓氏，號宣太</line>
<line xml:id='SHIJI_ZHSJ_5-0209a.10'>后．武王死時，昭襄王為質於燕，燕人送歸，得立．</line>
<line xml:id='SHIJI_ZHSJ_5-0209a.11'>〔一〕　集解徐廣曰：「表云哀王．」　正義按：魏惠王卒已二十五年矣．</line>
<line xml:id='SHIJI_ZHSJ_5-0209a.12'>〔二〕　集解應劭曰：「丞者，承也．相，助也．」</line>
<line xml:id='SHIJI_ZHSJ_5-0209a.13'>〔三〕　正義外謂臨晉城外．「外」字一作「水」．</line>
<line xml:id='SHIJI_ZHSJ_5-0209a.14'>〔四〕　正義在河南府福昌縣東十四里，故韓城是也．此韓之大郡，伐取之，三川路乃通也．</line>
<line xml:id='SHIJI_ZHSJ_5-0209a.15'>〔五〕　集解徐廣曰：「韓邑也．」　正義按：此邑本屬韓，近平陽．韓世家云「貞子居平陽，九世至哀侯，徙鄭」．楚</line>
</surface>
<surface xml:id='SHIJI_ZHSJ_5-0210a-z'>
<pb ed='ZHSJ' n='5-0210a' xml:id='SHIJI_ZHSJ_5-0210a'/><line xml:id='SHIJI_ZHSJ_5-0210a.01'>　　　　世家云「而韓猶服事秦者，以先王墓在平陽」．而秦之武遂去之七十里，故知近平陽．</line>
<line xml:id='SHIJI_ZHSJ_5-0210a.02'>〔六〕　集解徐廣曰：「一作『脉』．」　正義臏音頻忍反．絕，斷也．臏，脛骨也．</line>
<line xml:id='SHIJI_ZHSJ_5-0210a.03'>〔七〕　集解皇覽曰：「秦武王冢在扶風安陵縣西北，畢陌中大冢是也．人以為周文王冢，非也．周文王冢在杜中．」</line>
<line xml:id='SHIJI_ZHSJ_5-0210a.04'>　　　　正義括地志云：「秦悼武王陵在雍州咸陽縣西北十五里也．」</line>
<line xml:id='SHIJI_ZHSJ_5-0210a.05'>〔八〕　索隱名則，一名稷．</line>
<line xml:id='SHIJI_ZHSJ_5-0210a.06'>　　昭襄王元年，嚴君疾為相．〔一〕甘茂出之魏．二年，彗星見．〔二〕庶長壯與大臣､諸侯､公</line>
<line xml:id='SHIJI_ZHSJ_5-0210a.07'>子為逆，皆誅，及惠文后皆不得良死．〔三〕悼武王后出歸魏．三年，王冠．與楚王會黃棘，〔四〕</line>
<line xml:id='SHIJI_ZHSJ_5-0210a.08'>與楚上庸．〔五〕四年，取蒲阪．〔六〕彗星見．五年，魏王來朝應亭，〔七〕復與魏蒲阪．六年，蜀</line>
<line xml:id='SHIJI_ZHSJ_5-0210a.09'>侯煇反，〔八〕司馬錯定蜀．庶長奐伐楚，斬首二萬．涇陽君〔九〕質於齊．日食，晝晦．七</line>
<line xml:id='SHIJI_ZHSJ_5-0210a.10'>年，拔新城．〔一０〕里子卒．八年，使將軍羋戎攻楚，取新市．〔一一〕齊使章子，魏使公孫喜，韓</line>
<line xml:id='SHIJI_ZHSJ_5-0210a.11'>使暴鳶〔一二〕共攻楚方城，取唐眛．趙破中山，其君亡，竟死齊．魏公子勁､韓公子長為諸</line>
<line xml:id='SHIJI_ZHSJ_5-0210a.12'>侯．〔一三〕九年，孟嘗君薛文來相秦．奐攻楚，取八城，殺其將景快．十年，楚懷王入朝秦，秦</line>
<line xml:id='SHIJI_ZHSJ_5-0210a.13'>留之．薛文以金受免．〔一四〕樓緩為丞相．十一年，齊､韓､魏､趙､宋､中山五國共攻秦，〔一五〕至</line>
<line xml:id='SHIJI_ZHSJ_5-0210a.14'>鹽氏而還．〔一六〕秦與韓､魏河北及封陵以和．〔一七〕彗星見．楚懷王走之趙，趙不受，還之秦，</line>
<line xml:id='SHIJI_ZHSJ_5-0210a.15'>即死，歸葬．十二年，樓緩免，穰侯〔一八〕魏為相．予楚粟五萬石．</line>
</surface>
<surface xml:id='SHIJI_ZHSJ_5-0211a-z'>
<pb ed='ZHSJ' n='5-0211a' xml:id='SHIJI_ZHSJ_5-0211a'/><line xml:id='SHIJI_ZHSJ_5-0211a.01'>〔一〕　正義蓋封蜀郡嚴道縣，因號嚴君．疾，名也．</line>
<line xml:id='SHIJI_ZHSJ_5-0211a.02'>〔二〕　正義彗，似歲反，又先到反．</line>
<line xml:id='SHIJI_ZHSJ_5-0211a.03'>〔三〕　集解徐廣曰：「迎婦於楚者．」</line>
<line xml:id='SHIJI_ZHSJ_5-0211a.04'>〔四〕　正義棘，紀力反．蓋在房､襄二州也．</line>
<line xml:id='SHIJI_ZHSJ_5-0211a.05'>〔五〕　集解地理志漢中有上庸縣．　正義括地志云：「上庸，今房州竹山縣及金州是也．」</line>
<line xml:id='SHIJI_ZHSJ_5-0211a.06'>〔六〕　正義括地志云：「蒲阪故城在蒲州河東縣南二里，即堯舜所都也．」</line>
<line xml:id='SHIJI_ZHSJ_5-0211a.07'>〔七〕　集解徐廣曰：「魏世家云會臨晉．」　正義應音乙陵反．</line>
<line xml:id='SHIJI_ZHSJ_5-0211a.08'>〔八〕　索隱煇音暉．華陽國志曰：「秦封王子煇為蜀侯．蜀侯祭，歸胙於王，後母疾之，加毒以進，王大怒，使司馬錯</line>
<line xml:id='SHIJI_ZHSJ_5-0211a.09'>　　　　賜煇劍．」此煇不同也．</line>
<line xml:id='SHIJI_ZHSJ_5-0211a.10'>〔九〕　索隱名市．</line>
<line xml:id='SHIJI_ZHSJ_5-0211a.11'>〔一０〕正義楚世家云：「懷王二十九年，秦復伐楚，大破楚軍，楚軍死二萬，殺我將軍景缺．」年表云：「秦敗我襄城，殺</line>
<line xml:id='SHIJI_ZHSJ_5-0211a.12'>　　　　景缺．」括地志云：「許州襄城縣即古新城縣也．」按世家､年表，則「新」字誤作「襄」字．</line>
<line xml:id='SHIJI_ZHSJ_5-0211a.13'>〔一一〕集解晉地記曰：「江夏有新市縣．」</line>
<line xml:id='SHIJI_ZHSJ_5-0211a.14'>〔一二〕索隱韓將姓名．</line>
<line xml:id='SHIJI_ZHSJ_5-0211a.15'>〔一三〕索隱別封之邑，比之諸侯，猶商君､趙長安君然．</line>
<line xml:id='SHIJI_ZHSJ_5-0211a.16'>〔一四〕正義金受，秦丞相姓名．免，奪其丞相．</line>
<line xml:id='SHIJI_ZHSJ_5-0211a.17'>〔一五〕正義蓋中山此時屬趙，故云五國也．</line>
</surface>
<surface xml:id='SHIJI_ZHSJ_5-0212a-z'>
<pb ed='ZHSJ' n='5-0212a' xml:id='SHIJI_ZHSJ_5-0212a'/><line xml:id='SHIJI_ZHSJ_5-0212a.01'>〔一六〕集解徐廣曰：「鹽，一作『監』．」　正義括地志云：「鹽故城一名司鹽城，在蒲州安邑縣．」按：掌鹽池之官，因</line>
<line xml:id='SHIJI_ZHSJ_5-0212a.02'>　　　　稱氏．</line>
<line xml:id='SHIJI_ZHSJ_5-0212a.03'>〔一七〕正義年表云：「秦與魏封陵，與韓武遂以和．」按：河外陝､虢､曲沃等地．封陵在古蒲阪縣西南河曲之中．武</line>
<line xml:id='SHIJI_ZHSJ_5-0212a.04'>　　　　遂，近平陽地也．</line>
<line xml:id='SHIJI_ZHSJ_5-0212a.05'>〔一八〕正義括地志云：「穰，鄧州所理縣，即古穰侯國．」</line>
<line xml:id='SHIJI_ZHSJ_5-0212a.06'>　　十三年，向壽伐韓，取武始．〔一〕左更白起攻新城．〔二〕五大夫禮出亡奔魏．任鄙為漢中</line>
<line xml:id='SHIJI_ZHSJ_5-0212a.07'>守．〔三〕十四年，左更白起攻韓､魏於伊闕，〔四〕斬首二十四萬，虜公孫喜，拔五城．十五年，</line>
<line xml:id='SHIJI_ZHSJ_5-0212a.08'>大良造白起攻魏，取垣，〔五〕復予之．攻楚，取宛．十六年，左更錯取軹及鄧．〔六〕免，封</line>
<line xml:id='SHIJI_ZHSJ_5-0212a.09'>公子市宛，公子悝鄧，〔七〕魏陶，為諸侯．十七年，城陽君〔八〕入朝，及東周君來朝．秦以垣</line>
<line xml:id='SHIJI_ZHSJ_5-0212a.10'>為蒲阪､皮氏．〔九〕王之宜陽．十八年，錯攻垣､〔一０〕河雍，決橋取之．〔一一〕十九年，王為西帝，</line>
<line xml:id='SHIJI_ZHSJ_5-0212a.11'>齊為東帝，皆復去之．呂禮來自歸．齊破宋，宋王在魏，死溫．任鄙卒．二十年，〔一二〕王之</line>
<line xml:id='SHIJI_ZHSJ_5-0212a.12'>漢中，又之上郡､北河．二十一年，〔一三〕錯攻魏河內．魏獻安邑，秦出其人，募徙河東賜爵，</line>
<line xml:id='SHIJI_ZHSJ_5-0212a.13'>赦罪人遷之．涇陽君封宛．二十二年，蒙武伐齊．河東為九縣．與楚王會宛．與趙王會</line>
<line xml:id='SHIJI_ZHSJ_5-0212a.14'>中陽．〔一四〕二十三年，尉斯離〔一五〕與三晉､燕伐齊，破之濟西．王與魏王會宜陽，與韓王會新</line>
<line xml:id='SHIJI_ZHSJ_5-0212a.15'>城．二十四年，與楚王會鄢，〔一六〕又會穰．秦取魏安城，〔一七〕至大梁，燕､趙救之，秦軍去．魏</line>
</surface>
<surface xml:id='SHIJI_ZHSJ_5-0213a-z'>
<pb ed='ZHSJ' n='5-0213a' xml:id='SHIJI_ZHSJ_5-0213a'/><line xml:id='SHIJI_ZHSJ_5-0213a.01'>免相．二十五年，拔趙二城．與韓王會新城，與魏王會新明邑．二十六年，赦罪人遷之</line>
<line xml:id='SHIJI_ZHSJ_5-0213a.02'>穰．侯復相．二十七年，錯攻楚．赦罪人遷之南陽．〔一八〕白起攻趙，取代光狼城．〔一九〕又使</line>
<line xml:id='SHIJI_ZHSJ_5-0213a.03'>司馬錯發隴西，因蜀攻楚黔中，〔二０〕拔之．二十八年，大良造白起攻楚，取鄢､鄧，〔二一〕赦罪</line>
<line xml:id='SHIJI_ZHSJ_5-0213a.04'>人遷之．二十九年，大良造白起攻楚，取郢為南郡，〔二二〕楚王走．周君來．王與楚王會襄</line>
<line xml:id='SHIJI_ZHSJ_5-0213a.05'>陵．〔二三〕白起為武安君．〔二四〕三十年，蜀守若伐楚，取巫郡，〔二五〕及江南為黔中郡．〔二六〕三十一</line>
<line xml:id='SHIJI_ZHSJ_5-0213a.06'>年，白起伐魏，取兩城．楚人反我江南．〔二七〕三十二年，相穰侯攻魏，至大梁，破暴鳶，斬首四</line>
<line xml:id='SHIJI_ZHSJ_5-0213a.07'>萬，鳶走，魏入三縣請和．三十三年，客卿胡（<note>傷</note>）【陽】攻魏卷､〔二八〕蔡陽､長社，取之．〔二九〕擊芒</line>
<line xml:id='SHIJI_ZHSJ_5-0213a.08'>卯華陽，破之，〔三０〕斬首十五萬．魏入南陽以和．〔三一〕三十四年，秦與魏､韓上庸地為一郡，南</line>
<line xml:id='SHIJI_ZHSJ_5-0213a.09'>陽免臣遷居之．三十五年，佐韓､魏､楚伐燕．初置南陽郡．〔三二〕三十六年，客卿竈攻齊，取</line>
<line xml:id='SHIJI_ZHSJ_5-0213a.10'>剛､壽，〔三三〕予穰侯．三十八年，中更胡（<note>傷</note>）【陽】攻趙閼與，〔三四〕不能取．四十年，悼太子死</line>
<line xml:id='SHIJI_ZHSJ_5-0213a.11'>魏，歸葬芷陽．〔三五〕四十一年夏，攻魏，取邢丘､懷．〔三六〕四十二年，安國君為太子．十月，宣太</line>
<line xml:id='SHIJI_ZHSJ_5-0213a.12'>后薨，〔三七〕葬芷陽酈山．〔三八〕九月，穰侯出之陶．四十三年，武安君白起攻韓，拔九城，斬首五</line>
<line xml:id='SHIJI_ZHSJ_5-0213a.13'>萬．四十四年，攻韓南（<note>郡</note>）【陽】，取之．四十五年，五大夫賁〔三九〕攻韓，取十城．葉陽君〔四０〕</line>
<line xml:id='SHIJI_ZHSJ_5-0213a.14'>悝出之國，未至而死．四十七年，秦攻韓上黨，上黨降趙，秦因攻趙，趙發兵擊秦，相距．秦</line>
<line xml:id='SHIJI_ZHSJ_5-0213a.15'>使武安君白起擊，大破趙於長平，四十餘萬盡殺之．四十八年十月，韓獻垣雍．〔四一〕秦軍分</line>
</surface>
<surface xml:id='SHIJI_ZHSJ_5-0214a-z'>
<pb ed='ZHSJ' n='5-0214a' xml:id='SHIJI_ZHSJ_5-0214a'/><line xml:id='SHIJI_ZHSJ_5-0214a.01'>為三軍．武安君歸．王齕將伐趙（武安）皮牢，拔之．司馬梗北定太原，盡有韓上黨．正月，</line>
<line xml:id='SHIJI_ZHSJ_5-0214a.02'>兵罷，復守上黨．其十月，五大夫陵攻趙邯鄲．四十九年正月，益發卒佐陵．陵戰不善，</line>
<line xml:id='SHIJI_ZHSJ_5-0214a.03'>免，王齕代將．其十月，將軍張唐攻魏，為蔡尉〔四二〕捐弗守，還斬之．五十年十月，武安君白</line>
<line xml:id='SHIJI_ZHSJ_5-0214a.04'>起有罪，為士伍，遷陰密．〔四三〕張唐攻鄭，拔之．十二月，益發卒軍汾城旁．〔四四〕武安君白起有</line>
<line xml:id='SHIJI_ZHSJ_5-0214a.05'>罪，死．齕攻邯鄲，不拔，去，還奔汾軍．二月餘攻晉軍，斬首六千，晉楚流死河二萬人．〔四五〕</line>
<line xml:id='SHIJI_ZHSJ_5-0214a.06'>攻汾城，即從唐拔寧〔四六〕新中，〔四七〕寧新中更名安陽．〔四八〕初作河橋．〔四九〕</line>
<line xml:id='SHIJI_ZHSJ_5-0214a.07'>〔一〕　集解地理志魏郡有武始縣．　正義括地志云：「武始故城在洛州武始縣西南十里．」</line>
<line xml:id='SHIJI_ZHSJ_5-0214a.08'>〔二〕　正義白起傳云：「白起為左庶長，將而擊韓之新城．」括地志云：「洛州伊闕縣本是漢新城縣，隋文帝改為伊闕，</line>
<line xml:id='SHIJI_ZHSJ_5-0214a.09'>　　　　在洛州南七十里．」</line>
<line xml:id='SHIJI_ZHSJ_5-0214a.10'>〔三〕　集解漢書百官表曰：「郡守，秦官．」</line>
<line xml:id='SHIJI_ZHSJ_5-0214a.11'>〔四〕　正義括地志云：「伊闕在洛州南十九里．注水經云『昔大禹疏龍門以通水，兩山相對，望之若闕，伊水歷其閒，</line>
<line xml:id='SHIJI_ZHSJ_5-0214a.12'>　　　　故謂之伊闕』．」按：今洛南猶謂之龍門也．</line>
<line xml:id='SHIJI_ZHSJ_5-0214a.13'>〔五〕　正義垣音袁．前秦取蒲阪，復以蒲阪與魏，魏以為垣．今又取魏垣，復與之，後秦以為蒲阪皮氏．</line>
<line xml:id='SHIJI_ZHSJ_5-0214a.14'>〔六〕　集解地理志河內有軹縣，南陽有鄧縣．　正義括地志云：「故軹城在懷州濟源縣東南十三里，故鄧城在懷州</line>
<line xml:id='SHIJI_ZHSJ_5-0214a.15'>　　　　河陽縣西三十一里，並六國時魏邑也．」按：二城相連，故云及也．</line>
<line xml:id='SHIJI_ZHSJ_5-0214a.16'>〔七〕　索隱悝號高陵君，初封於彭，昭襄王弟也．</line>
</surface>
<surface xml:id='SHIJI_ZHSJ_5-0215a-z'>
<pb ed='ZHSJ' n='5-0215a' xml:id='SHIJI_ZHSJ_5-0215a'/><line xml:id='SHIJI_ZHSJ_5-0215a.01'>〔八〕　正義括地志云：「濮州雷澤縣本漢郕陽縣，古郕伯姬姓之國，周武王封弟季載於郕，其後遷城之陽也．」</line>
<line xml:id='SHIJI_ZHSJ_5-0215a.02'>〔九〕　索隱「為」當為「易」，蓋字訛也．　正義蒲阪，今河東縣也．皮氏故城在絳州龍門縣西一里八十步．</line>
<line xml:id='SHIJI_ZHSJ_5-0215a.03'>〔一０〕正義蓋蒲阪､皮氏又歸魏，魏復以為垣，今重攻取之也．</line>
<line xml:id='SHIJI_ZHSJ_5-0215a.04'>〔一一〕集解徐廣曰：「汲冢紀年云魏哀王二十四年，改宜陽曰河雍，改向曰高平．向在軹之西．」</line>
<line xml:id='SHIJI_ZHSJ_5-0215a.05'>〔一二〕集解徐廣曰：「秦地有父馬生駒．」</line>
<line xml:id='SHIJI_ZHSJ_5-0215a.06'>〔一三〕集解徐廣曰：「有牡馬生牛而死．」</line>
<line xml:id='SHIJI_ZHSJ_5-0215a.07'>〔一四〕集解地理志西河有中陽縣．</line>
<line xml:id='SHIJI_ZHSJ_5-0215a.08'>〔一五〕索隱尉，秦官．斯離，其姓名．　正義尉，都尉．斯離，名也．</line>
<line xml:id='SHIJI_ZHSJ_5-0215a.09'>〔一六〕正義鄢，於建反，又音偃．括地志云：「故偃城在襄州安養縣北三里，古郾子之國也．」</line>
<line xml:id='SHIJI_ZHSJ_5-0215a.10'>〔一七〕集解地理志汝南有安城縣．　正義括地志云：「安城在豫州汝陽縣東南十七里．」</line>
<line xml:id='SHIJI_ZHSJ_5-0215a.11'>〔一八〕正義南陽及上遷之穰，皆今鄧州也．</line>
<line xml:id='SHIJI_ZHSJ_5-0215a.12'>〔一九〕正義括地志云：「光狼故城在今澤州高平縣西二十里．」</line>
<line xml:id='SHIJI_ZHSJ_5-0215a.13'>〔二０〕正義今黔府也．</line>
<line xml:id='SHIJI_ZHSJ_5-0215a.14'>〔二一〕正義鄢鄧二城並在襄州．</line>
<line xml:id='SHIJI_ZHSJ_5-0215a.15'>〔二二〕正義括地志云：「郢城在荊州江陵縣東北六里，楚平王築都之地也．」</line>
<line xml:id='SHIJI_ZHSJ_5-0215a.16'>〔二三〕集解地理志河東有襄陵縣．　正義括地志云：「襄陵在晉州臨汾縣東南三十五里．闞駰十三州志云襄陵，</line>
<line xml:id='SHIJI_ZHSJ_5-0215a.17'>　　　　晉大夫犨邑也．」</line>
</surface>
<surface xml:id='SHIJI_ZHSJ_5-0216a-z'>
<pb ed='ZHSJ' n='5-0216a' xml:id='SHIJI_ZHSJ_5-0216a'/><line xml:id='SHIJI_ZHSJ_5-0216a.01'>〔二四〕正義言能撫養軍士，戰必剋，得百姓安集，故號武安．故城在（潞）【洛】州武安縣西南五十里．七國時趙邑，即</line>
<line xml:id='SHIJI_ZHSJ_5-0216a.02'>　　　　趙奢救閼與處也．</line>
<line xml:id='SHIJI_ZHSJ_5-0216a.03'>〔二五〕正義華陽國志張若為蜀中郡守．括地志云：「巫郡在夔州東百里．」</line>
<line xml:id='SHIJI_ZHSJ_5-0216a.04'>〔二六〕正義括地志云：「黔中故城在辰州沅陵縣西二十里．江南，今黔府亦其地也．」</line>
<line xml:id='SHIJI_ZHSJ_5-0216a.05'>〔二七〕正義黔中郡反歸楚．</line>
<line xml:id='SHIJI_ZHSJ_5-0216a.06'>〔二八〕集解地理志河南有卷縣．　正義卷音丘袁反．括地志云：「故卷城在鄭州原武縣西北七里，即衡雍也．」</line>
<line xml:id='SHIJI_ZHSJ_5-0216a.07'>〔二九〕集解地理志潁川有長社縣．　正義括地志云：「蔡陽，今豫州上蔡水之陽，古城在豫州北七十里．長社故城</line>
<line xml:id='SHIJI_ZHSJ_5-0216a.08'>　　　　在許州長社縣西一里．皆魏邑也．」</line>
<line xml:id='SHIJI_ZHSJ_5-0216a.09'>〔三０〕集解司馬彪曰：「華陽，亭名，在密縣．」　索隱芒卯，魏將．譙周云孟卯也．　正義括地志云：「故華城在</line>
<line xml:id='SHIJI_ZHSJ_5-0216a.10'>　　　　鄭州管城縣南三十里．國語云史伯對鄭桓公，虢､鄶十邑，華其一也．華陽即此城也．」按：是時韓､趙聚兵於華</line>
<line xml:id='SHIJI_ZHSJ_5-0216a.11'>　　　　陽攻秦，即此矣．</line>
<line xml:id='SHIJI_ZHSJ_5-0216a.12'>〔三一〕集解徐廣曰：「河內修武，古曰南陽，秦始皇更名河內，屬魏地．荊州之南陽郡，本屬韓地．」　正義括地志</line>
<line xml:id='SHIJI_ZHSJ_5-0216a.13'>　　　　云：「懷獲嘉縣即古之南陽．杜預云在晉州山南河北，故曰南陽．秦破芒卯軍，斬首十五萬，魏入南陽以和．」</line>
<line xml:id='SHIJI_ZHSJ_5-0216a.14'>〔三二〕正義今鄧州也．前已屬秦，秦置南陽郡，在漢水之北．釋名云：「在中國之南而居陽地，故以為名焉．」張衡南</line>
<line xml:id='SHIJI_ZHSJ_5-0216a.15'>　　　　都賦云：「陪京之南，居漢之陽．」</line>
<line xml:id='SHIJI_ZHSJ_5-0216a.16'>〔三三〕正義括地志云：「故剛城在兗州龔丘縣界．壽，鄆州之縣．」</line>
<line xml:id='SHIJI_ZHSJ_5-0216a.17'>〔三四〕集解孟康曰：「音焉與，邑名，在上黨󺜩縣西．」　正義閼，於達反．與音預．閼與聚城一名烏蘇城，在潞州銅</line>
</surface>
<surface xml:id='SHIJI_ZHSJ_5-0217a-z'>
<pb ed='ZHSJ' n='5-0217a' xml:id='SHIJI_ZHSJ_5-0217a'/><line xml:id='SHIJI_ZHSJ_5-0217a.01'>　　　　鞮縣西北二十里，趙奢破秦軍處．又儀州和順縣即古閼與城，亦云趙奢破秦軍處．然儀州與潞州相近，二所</line>
<line xml:id='SHIJI_ZHSJ_5-0217a.02'>　　　　未詳．又閼與山在洺州武安縣西南五十里，趙奢拒秦軍於閼與，即山北也．按：閼與山在武安故城西南，又近</line>
<line xml:id='SHIJI_ZHSJ_5-0217a.03'>　　　　武安故城，蓋儀州是所封故地．</line>
<line xml:id='SHIJI_ZHSJ_5-0217a.04'>〔三五〕集解徐廣曰：「今霸陵．」　正義括地志云：「芷陽在雍州藍田縣西六里．三秦記云【白】鹿原東有霸川之西</line>
<line xml:id='SHIJI_ZHSJ_5-0217a.05'>　　　　阪，故芷陽也．」</line>
<line xml:id='SHIJI_ZHSJ_5-0217a.06'>〔三六〕集解徐廣曰：「邢丘在平皋．」駰案：韓詩外傳武王伐紂，到于邢丘，勒兵於寧，更名邢丘曰懷，寧曰修武．</line>
<line xml:id='SHIJI_ZHSJ_5-0217a.07'>　　　　正義括地志云：「平皋故城本邢丘邑，漢置平皋縣，在懷州武德縣東南二十里．故懷城，周之懷邑，在懷州武陟</line>
<line xml:id='SHIJI_ZHSJ_5-0217a.08'>　　　　縣西十一里．」</line>
<line xml:id='SHIJI_ZHSJ_5-0217a.09'>〔三七〕集解徐廣曰：「羋氏．」</line>
<line xml:id='SHIJI_ZHSJ_5-0217a.10'>〔三八〕正義酈，力知反，在雍州新豐縣南十四里也．</line>
<line xml:id='SHIJI_ZHSJ_5-0217a.11'>〔三九〕正義音奔．五大夫，官．疑賁，名也．</line>
<line xml:id='SHIJI_ZHSJ_5-0217a.12'>〔四０〕集解一云「華陽」．　正義葉，書涉反．</line>
<line xml:id='SHIJI_ZHSJ_5-0217a.13'>〔四一〕集解司馬彪曰：「河南卷縣有垣雍城．」</line>
<line xml:id='SHIJI_ZHSJ_5-0217a.14'>〔四二〕正義為，于偽反．蔡，姓；尉，名．</line>
<line xml:id='SHIJI_ZHSJ_5-0217a.15'>〔四三〕集解如淳曰；「嘗有爵而以罪奪爵，皆稱士伍．」　正義括地志云：「陰密故城在涇州鶉觚縣西，即古密須國</line>
<line xml:id='SHIJI_ZHSJ_5-0217a.16'>　　　　也．」</line>
<line xml:id='SHIJI_ZHSJ_5-0217a.17'>〔四四〕正義括地志云：「臨汾故城在絳州正平縣東北二十五里，即古臨汾縣城也．」按：汾城即此城是也．</line>
</surface>
<surface xml:id='SHIJI_ZHSJ_5-0218a-z'>
<pb ed='ZHSJ' n='5-0218a' xml:id='SHIJI_ZHSJ_5-0218a'/><line xml:id='SHIJI_ZHSJ_5-0218a.01'>〔四五〕集解徐廣曰：「楚，一作『走』．」　正義按：此時無楚軍，「走」字是也．</line>
<line xml:id='SHIJI_ZHSJ_5-0218a.02'>〔四六〕集解徐廣曰：「一作『曼』．此趙邑也．」</line>
<line xml:id='SHIJI_ZHSJ_5-0218a.03'>〔四七〕正義唐，今晉州平陽，堯都也．括地志云：「寧新中，七國時魏邑，秦昭襄王拔魏寧新中，更名安陽城，即今相州</line>
<line xml:id='SHIJI_ZHSJ_5-0218a.04'>　　　　外城是也．」</line>
<line xml:id='SHIJI_ZHSJ_5-0218a.05'>〔四八〕集解徐廣曰：「魏郡有安陽縣．」　正義今相州外城古安陽城．</line>
<line xml:id='SHIJI_ZHSJ_5-0218a.06'>〔四九〕正義此橋在同州臨晉縣東，渡河至蒲州，今蒲津橋也．</line>
<line xml:id='SHIJI_ZHSJ_5-0218a.07'>　　五十一年，將軍摎攻韓，取陽城､負黍，〔一〕斬首四萬．攻趙，取二十餘縣，首虜九萬．</line>
<line xml:id='SHIJI_ZHSJ_5-0218a.08'>西周君〔二〕背秦，與諸侯約從，將天下銳兵出伊闕攻秦，令秦毋得通陽城．於是秦使將軍摎</line>
<line xml:id='SHIJI_ZHSJ_5-0218a.09'>攻西周．西周君走來自歸，頓首受罪，盡獻其邑三十六城，口三萬．秦王受獻，歸其君於</line>
<line xml:id='SHIJI_ZHSJ_5-0218a.10'>周．五十二年，周民東亡，其器九鼎入秦．〔三〕周初亡．</line>
<line xml:id='SHIJI_ZHSJ_5-0218a.11'>〔一〕　正義今河南府縣也．負黍亭在陽城縣西南三十五里，本周邑，亦時屬韓也．</line>
<line xml:id='SHIJI_ZHSJ_5-0218a.12'>〔二〕　正義武公．</line>
<line xml:id='SHIJI_ZHSJ_5-0218a.13'>〔三〕　正義器謂寶器．禹貢金九牧，鑄鼎於荊山下，各象九州之物，故言九鼎．歷殷至周赧王十九年，秦昭王取</line>
<line xml:id='SHIJI_ZHSJ_5-0218a.14'>　　　　九鼎，其一飛入泗水，餘八入於秦中．</line>
<line xml:id='SHIJI_ZHSJ_5-0218a.15'>　　五十三年，天下來賓．魏後，秦使摎伐魏，取吳城．〔一〕韓王入朝，魏委國聽令．五十四</line>
<line xml:id='SHIJI_ZHSJ_5-0218a.16'>年，王郊見上帝於雍．五十六年秋，昭襄王卒，子孝文王立．〔二〕尊唐八子為唐太后，〔三〕而</line>
</surface>
<surface xml:id='SHIJI_ZHSJ_5-0219a-z'>
<pb ed='ZHSJ' n='5-0219a' xml:id='SHIJI_ZHSJ_5-0219a'/><line xml:id='SHIJI_ZHSJ_5-0219a.01'>合其葬於先王．〔四〕韓王衰絰入弔祠，諸侯皆使其將相來弔祠，視喪事．</line>
<line xml:id='SHIJI_ZHSJ_5-0219a.02'>〔一〕　集解徐廣曰：「在大陽．」　正義括地志云：「虞城故城在陝州河北縣東北五十里虞山之上，亦名吳山，周武王</line>
<line xml:id='SHIJI_ZHSJ_5-0219a.03'>　　　　封弟虞仲於周之北故夏墟吳城，即此城也．」</line>
<line xml:id='SHIJI_ZHSJ_5-0219a.04'>〔二〕　索隱名柱，五十三而立，立一年卒，葬壽陵．子莊襄王．</line>
<line xml:id='SHIJI_ZHSJ_5-0219a.05'>〔三〕　集解徐廣曰：「八子者，妾媵之號，姓唐．」　正義孝文王之母也．先死，故尊之．晉灼云：「除皇后，自昭儀以</line>
<line xml:id='SHIJI_ZHSJ_5-0219a.06'>　　　　下，秩至百石，凡十四等．」漢書外戚傳云：「八子視千石，比中更．」</line>
<line xml:id='SHIJI_ZHSJ_5-0219a.07'>〔四〕　正義以其母唐太后與昭王合葬．</line>
<line xml:id='SHIJI_ZHSJ_5-0219a.08'>　　孝文王元年，赦罪人，修先王功臣，襃厚親戚，弛苑囿．孝文王除喪，十月己亥即位，三</line>
<line xml:id='SHIJI_ZHSJ_5-0219a.09'>日辛丑卒，子莊襄王立．〔一〕</line>
<line xml:id='SHIJI_ZHSJ_5-0219a.10'>〔一〕　索隱名子楚．三十二而立，立三年卒，葬陽陵．紀作「四年」．</line>
<line xml:id='SHIJI_ZHSJ_5-0219a.11'>　　莊襄王元年，大赦罪人，修先王功臣，施德厚骨肉而布惠於民．東周君與諸侯謀秦，秦</line>
<line xml:id='SHIJI_ZHSJ_5-0219a.12'>使相國呂不韋誅之，盡入其國．秦不絕其祀，以陽人地〔一〕賜周君，奉其祭祀．使蒙驁伐</line>
<line xml:id='SHIJI_ZHSJ_5-0219a.13'>韓，韓獻成皋､鞏．〔二〕秦界至大梁，初置三川郡．〔三〕二年，使蒙驁攻趙，定太原．三年，蒙驁</line>
<line xml:id='SHIJI_ZHSJ_5-0219a.14'>攻魏高都､汲，〔四〕拔之．攻趙榆次､新城､狼孟，〔五〕取三十七城．〔六〕四月日食．（<note>四年</note>）王</line>
<line xml:id='SHIJI_ZHSJ_5-0219a.15'>齕攻上黨．〔七〕初置太原郡．〔八〕魏將無忌率五國兵擊秦，〔九〕秦卻於河外．〔一０〕蒙驁敗，解而</line>
</surface>
<surface xml:id='SHIJI_ZHSJ_5-0220a-z'>
<pb ed='ZHSJ' n='5-0220a' xml:id='SHIJI_ZHSJ_5-0220a'/><line xml:id='SHIJI_ZHSJ_5-0220a.01'>去．五月丙午，莊襄王卒，子政立，是為秦始皇帝．</line>
<line xml:id='SHIJI_ZHSJ_5-0220a.02'>〔一〕　集解地理志河南梁縣有陽人聚．</line>
<line xml:id='SHIJI_ZHSJ_5-0220a.03'>〔二〕　正義括地志云：「洛州氾水縣古（之）【東】虢國，亦鄭之制邑，又名虎牢，漢之成皋．」鞏，恭勇反，今洛州鞏縣．</line>
<line xml:id='SHIJI_ZHSJ_5-0220a.04'>　　　　爾時秦滅東周，韓亦得其地，又獻於秦．</line>
<line xml:id='SHIJI_ZHSJ_5-0220a.05'>〔三〕　集解韋昭曰：「有河､洛､伊，故曰三川．」駰案：地理志漢高祖更名河南郡．</line>
<line xml:id='SHIJI_ZHSJ_5-0220a.06'>〔四〕　集解徐廣曰：「一作『波』．波縣亦在河內．」　正義汲音急．括地志云：「高都故城今澤州是．汲故城在衞州</line>
<line xml:id='SHIJI_ZHSJ_5-0220a.07'>　　　　所理汲縣西南二十五里．孟康云漢波縣，今郗城是也．」括地志云：「故郗城在懷州河內縣西三十二里．左傳云</line>
<line xml:id='SHIJI_ZHSJ_5-0220a.08'>　　　　蘇忿生十二邑，郗其一也．」</line>
<line xml:id='SHIJI_ZHSJ_5-0220a.09'>〔五〕　正義括地志云：「榆次，并州縣，即古榆次地也．新城一名小平城，在朔州善陽縣西南四十七里．狼孟故城在</line>
<line xml:id='SHIJI_ZHSJ_5-0220a.10'>　　　　并州陽曲縣東北二十六里．」</line>
<line xml:id='SHIJI_ZHSJ_5-0220a.11'>〔六〕　正義案：取三十七城，并代､朔三州之地矣．</line>
<line xml:id='SHIJI_ZHSJ_5-0220a.12'>〔七〕　正義上黨又反秦，故攻之．</line>
<line xml:id='SHIJI_ZHSJ_5-0220a.13'>〔八〕　正義上黨以北皆太原地，即上三十七城也．</line>
<line xml:id='SHIJI_ZHSJ_5-0220a.14'>〔九〕　正義信陵君也．率燕､趙､韓､楚､魏之兵擊秦也．</line>
<line xml:id='SHIJI_ZHSJ_5-0220a.15'>〔一０〕正義蒙驁被五國兵敗，遂解而卻至於河外．河外，陝､華二州也．</line>
<line xml:id='SHIJI_ZHSJ_5-0220a.16'>　　秦王政立二十六年，初并天下為三十六郡，號為始皇帝．〔一〕始皇帝五十一年而崩，子</line>
</surface>
<surface xml:id='SHIJI_ZHSJ_5-0221a-z'>
<pb ed='ZHSJ' n='5-0221a' xml:id='SHIJI_ZHSJ_5-0221a'/><line xml:id='SHIJI_ZHSJ_5-0221a.01'>胡亥立，是為二世皇帝．〔二〕三年，諸侯並起叛秦，趙高殺二世，立子嬰．子嬰立月餘，諸侯</line>
<line xml:id='SHIJI_ZHSJ_5-0221a.02'>誅之，遂滅秦．其語在始皇本紀中．</line>
<line xml:id='SHIJI_ZHSJ_5-0221a.03'>〔一〕　索隱十三而立，立三十七年崩，葬酈山．</line>
<line xml:id='SHIJI_ZHSJ_5-0221a.04'>〔二〕　索隱十二年立．紀云二十一．立三年，葬宜春．秦自襄公至二世，凡六百一十七歲．此實本紀而注別舉之，</line>
<line xml:id='SHIJI_ZHSJ_5-0221a.05'>　　　　以非本文耳．</line>
<line xml:id='SHIJI_ZHSJ_5-0221a.06'>　　太史公曰：秦之先為嬴姓．其後分封，以國為姓，有徐氏､郯氏､莒氏､終黎氏､〔一〕運奄</line>
<line xml:id='SHIJI_ZHSJ_5-0221a.07'>氏､菟裘氏､將梁氏､黃氏､江氏､脩魚氏､白冥氏､蜚廉氏､秦氏．然秦以其先造父封趙城，</line>
<line xml:id='SHIJI_ZHSJ_5-0221a.08'>為趙氏．</line>
<line xml:id='SHIJI_ZHSJ_5-0221a.09'>〔一〕　集解徐廣曰：「世本作『鍾離』．」應劭曰：「氏姓注云有姓終黎者是．」</line>
<line xml:id='SHIJI_ZHSJ_5-0221a.10'>【索隱述贊】柏翳佐舜，皁斿是旌．蜚廉事紂，石椁斯營．造父善馭，封之趙城．非子息馬，厥號秦嬴．</line>
<line xml:id='SHIJI_ZHSJ_5-0221a.11'>禮樂射御，西垂有聲．襄公救周，始命列國．金祠白帝，龍祚水德．祥應陳寶，妖除豐特．里奚致霸，</line>
<line xml:id='SHIJI_ZHSJ_5-0221a.12'>衞鞅任刻．厥後吞并，卒成凶慝．</line>
</surface>
<surface xml:id='SHIJI_ZHSJ_5-0222a-z'>
<pb ed='ZHSJ' n='5-0222a' xml:id='SHIJI_ZHSJ_5-0222a'/></surface>
</surfaceGrp>
