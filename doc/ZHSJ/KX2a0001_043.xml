<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_043'>
<surface type='dummy'></surface>
<surface xml:id='SHIJI_ZHSJ_43-1779a-z'>
<pb ed='ZHSJ' n='43-1779a' xml:id='SHIJI_ZHSJ_43-1779a'/><line xml:id='SHIJI_ZHSJ_43-1779a.01'>史記卷四十三</line>
<line xml:id='SHIJI_ZHSJ_43-1779a.02'>　　趙世家第十三</line>
<line xml:id='SHIJI_ZHSJ_43-1779a.03'>　　趙氏之先，與秦共祖．至中衍，〔一〕為帝大戊御．其後世蜚廉有子二人，而命其一子曰</line>
<line xml:id='SHIJI_ZHSJ_43-1779a.04'>惡來，事紂，為周所殺，其後為秦．惡來弟曰季勝，其後為趙．</line>
<line xml:id='SHIJI_ZHSJ_43-1779a.05'>〔一〕　正義中音仲．</line>
<line xml:id='SHIJI_ZHSJ_43-1779a.06'>　　季勝生孟增．孟增幸於周成王，是為宅皋狼．〔一〕皋狼生衡父，衡父生造父．造父幸於</line>
<line xml:id='SHIJI_ZHSJ_43-1779a.07'>周繆王．造父取驥之乘匹，〔二〕與桃林〔三〕盜驪､驊騮､綠耳，獻之繆王．繆王使造父御，西</line>
<line xml:id='SHIJI_ZHSJ_43-1779a.08'>巡狩，見西王母，〔四〕樂之忘歸．而徐偃王反，〔五〕繆王日馳千里馬，攻徐偃王，〔六〕大破之．</line>
<line xml:id='SHIJI_ZHSJ_43-1779a.09'>乃賜造父以趙城，〔七〕由此為趙氏．</line>
<line xml:id='SHIJI_ZHSJ_43-1779a.10'>〔一〕　集解徐廣曰：「或云皋狼地名，在西河．」　索隱按：如此說，是名孟增號宅皋狼．而徐廣云「或曰皋狼地名，</line>
<line xml:id='SHIJI_ZHSJ_43-1779a.11'>　　　　在西河」．按地理志，皋狼是西河郡之縣名，蓋孟增幸於周成王，成王居之於皋狼，故云皋狼．</line>
<line xml:id='SHIJI_ZHSJ_43-1779a.12'>〔二〕　索隱言造父取八駿，品其色，齊其力，使馴調也．並四曰乘，並兩曰匹．　正義乘，食證反．並四曰乘，兩曰</line>
</surface>
<surface xml:id='SHIJI_ZHSJ_43-1780a-z'>
<pb ed='ZHSJ' n='43-1780a' xml:id='SHIJI_ZHSJ_43-1780a'/><line xml:id='SHIJI_ZHSJ_43-1780a.01'>　　　　匹．取八駿品其力，使均馴．</line>
<line xml:id='SHIJI_ZHSJ_43-1780a.02'>〔三〕　正義括地志云：「桃林在陝州桃林縣，西至潼關，皆為桃林塞地．山海經云夸父之山，北有林焉，名曰桃林，廣</line>
<line xml:id='SHIJI_ZHSJ_43-1780a.03'>　　　　闊三百里，中多馬，造父於此得驊騮､騄耳之乘獻周穆王也．」</line>
<line xml:id='SHIJI_ZHSJ_43-1780a.04'>〔四〕　索隱穆天子傳曰「穆王與西王母觴於瑤池之上，作歌」，是樂而忘歸也．譙周不信此事，而云「余常聞之，代俗</line>
<line xml:id='SHIJI_ZHSJ_43-1780a.05'>　　　　以東西陰陽所出入，宗其神，謂之王父母．或曰地名，在西域，有何見乎」．</line>
<line xml:id='SHIJI_ZHSJ_43-1780a.06'>〔五〕　正義括地志云：「大徐城在泗州徐城縣北三十里，古之徐國也．博物志云：『徐君宮人娠，生卵，以為不祥，[⿱𠫓廾]於</line>
<line xml:id='SHIJI_ZHSJ_43-1780a.07'>　　　　水濱．孤獨母有犬名鵠倉，銜所[⿱𠫓廾]卵以歸，覆煖之，遂成小兒，生偃王．故宮人聞之，更收養之．及長，襲為徐</line>
<line xml:id='SHIJI_ZHSJ_43-1780a.08'>　　　　君．後鵠倉臨死生角而九尾，實黃龍也．鵠倉或名后倉也』．」</line>
<line xml:id='SHIJI_ZHSJ_43-1780a.09'>〔六〕　索隱譙周曰：「徐偃王與楚文王同時，去周穆王遠矣．且王者行有周衞，豈聞亂而獨長驅日行千里乎？」並言</line>
<line xml:id='SHIJI_ZHSJ_43-1780a.10'>　　　　此事非實也．</line>
<line xml:id='SHIJI_ZHSJ_43-1780a.11'>〔七〕　正義晉州趙城縣即造父邑也．</line>
<line xml:id='SHIJI_ZHSJ_43-1780a.12'>　　自造父已下六世至奄父，曰公仲，周宣王時伐戎，為御．及千畝戰，〔一〕奄父脫宣王．</line>
<line xml:id='SHIJI_ZHSJ_43-1780a.13'>奄父生叔帶．叔帶之時，周幽王無道，去周如晉，事晉文侯，始建趙氏于晉國．</line>
<line xml:id='SHIJI_ZHSJ_43-1780a.14'>〔一〕　正義括地志云：「千畝原在晉州岳陽縣北九十里也．」</line>
<line xml:id='SHIJI_ZHSJ_43-1780a.15'>　　自叔帶以下，趙宗益興，五世而（<note>生</note>）【至】趙夙．</line>
</surface>
<surface xml:id='SHIJI_ZHSJ_43-1781a-z'>
<pb ed='ZHSJ' n='43-1781a' xml:id='SHIJI_ZHSJ_43-1781a'/><line xml:id='SHIJI_ZHSJ_43-1781a.01'>　　趙夙，晉獻公之十六年伐霍､魏､耿，而趙夙為將伐霍．霍公求犇齊．〔一〕晉大旱，卜之，</line>
<line xml:id='SHIJI_ZHSJ_43-1781a.02'>曰「霍太山為祟」．使趙夙召霍君於齊，復之，以奉霍太山之祀，晉復穰．晉獻公賜趙夙</line>
<line xml:id='SHIJI_ZHSJ_43-1781a.03'>耿．〔二〕</line>
<line xml:id='SHIJI_ZHSJ_43-1781a.04'>〔一〕　集解徐廣曰：「求，一作『來』．」</line>
<line xml:id='SHIJI_ZHSJ_43-1781a.05'>〔二〕　索隱杜預曰：「耿，今河東皮氏縣耿鄉是．」</line>
<line xml:id='SHIJI_ZHSJ_43-1781a.06'>　　夙生共孟，當魯閔公之元年也．共孟生趙衰，字子餘．〔一〕</line>
<line xml:id='SHIJI_ZHSJ_43-1781a.07'>〔一〕　索隱系本云公明生共孟及趙夙，夙生成季衰，衰生宣孟盾．左傳云衰，趙夙弟．而此系家云共孟生衰，譙周亦</line>
<line xml:id='SHIJI_ZHSJ_43-1781a.08'>　　　　以此為誤耳．</line>
<line xml:id='SHIJI_ZHSJ_43-1781a.09'>　　趙衰卜事晉獻公及諸公子，莫吉；卜事公子重耳，吉，即事重耳．重耳以驪姬之亂</line>
<line xml:id='SHIJI_ZHSJ_43-1781a.10'>亡奔翟，趙衰從．翟伐廧咎如，得二女，翟以其少女妻重耳，長女妻趙衰而生盾．初，重</line>
<line xml:id='SHIJI_ZHSJ_43-1781a.11'>耳在晉時，趙衰妻亦生趙同､趙括､趙嬰齊．趙衰從重耳出亡，凡十九年，得反國．重耳</line>
<line xml:id='SHIJI_ZHSJ_43-1781a.12'>為晉文公，趙衰為原大夫，居原，任國政．〔一〕文公所以反國及霸，多趙衰計策，語在晉事</line>
<line xml:id='SHIJI_ZHSJ_43-1781a.13'>中．</line>
<line xml:id='SHIJI_ZHSJ_43-1781a.14'>〔一〕　索隱系本云：「成季徙原．」宋忠云：「今鴈門原平縣也．」　正義括地志云：「原平故城，漢原平縣也，在代州</line>
<line xml:id='SHIJI_ZHSJ_43-1781a.15'>　　　　崞縣南三十五里．」崞音郭．按：宋忠說非也．括地志云：「故原城在懷州濟原縣西北二里．左傳云襄王以原</line>
</surface>
<surface xml:id='SHIJI_ZHSJ_43-1782a-z'>
<pb ed='ZHSJ' n='43-1782a' xml:id='SHIJI_ZHSJ_43-1782a'/><line xml:id='SHIJI_ZHSJ_43-1782a.01'>　　　　賜晉文公，原不服，文公伐原以示信，原降，以趙衰為原大夫，即此也．原本周畿內邑也．」</line>
<line xml:id='SHIJI_ZHSJ_43-1782a.02'>　　趙衰既反晉，晉之妻固要迎翟妻，而以其子盾為適嗣，晉妻三子皆下事之．晉襄公之</line>
<line xml:id='SHIJI_ZHSJ_43-1782a.03'>六年，而趙衰卒，謚為成季．</line>
<line xml:id='SHIJI_ZHSJ_43-1782a.04'>　　趙盾代成季任國政二年而晉襄公卒，太子夷皋年少．盾為國多難，欲立襄公弟雍．雍</line>
<line xml:id='SHIJI_ZHSJ_43-1782a.05'>時在秦，使使迎之．太子母〔一〕日夜啼泣，頓首謂趙盾曰：「先君何罪，釋其適子而更求</line>
<line xml:id='SHIJI_ZHSJ_43-1782a.06'>君？」趙盾患之，恐其宗與大夫襲誅之，迺遂立太子，是為靈公，發兵距所迎襄公弟於秦</line>
<line xml:id='SHIJI_ZHSJ_43-1782a.07'>者．靈公既立，趙盾益專國政．</line>
<line xml:id='SHIJI_ZHSJ_43-1782a.08'>〔一〕　索隱穆嬴也．</line>
<line xml:id='SHIJI_ZHSJ_43-1782a.09'>　　靈公立十四年，益驕．趙盾驟諫，靈公弗聽．及食熊蹯，胹不熟，殺宰人，持其尸出，趙</line>
<line xml:id='SHIJI_ZHSJ_43-1782a.10'>盾見之．靈公由此懼，欲殺盾．盾素仁愛人，嘗所食桑下餓人反扞救盾，盾以得亡．未出</line>
<line xml:id='SHIJI_ZHSJ_43-1782a.11'>境，而趙穿弒靈公而立襄公弟黑臀，是為成公．趙盾復反，任國政．君子譏盾「為正卿，亡</line>
<line xml:id='SHIJI_ZHSJ_43-1782a.12'>不出境，反不討賊」，故太史書曰「趙盾弒其君」．晉景公〔一〕時而趙盾卒，謚為宣孟，子朔</line>
<line xml:id='SHIJI_ZHSJ_43-1782a.13'>嗣．</line>
<line xml:id='SHIJI_ZHSJ_43-1782a.14'>〔一〕　索隱成公之子，名據．</line>
</surface>
<surface xml:id='SHIJI_ZHSJ_43-1783a-z'>
<pb ed='ZHSJ' n='43-1783a' xml:id='SHIJI_ZHSJ_43-1783a'/><line xml:id='SHIJI_ZHSJ_43-1783a.02'>　　趙朔，晉景公之三年，朔為晉將下軍救鄭，與楚莊王戰河上．朔娶晉成公姊為夫人．</line>
<line xml:id='SHIJI_ZHSJ_43-1783a.03'>　　晉景公之三年，大夫屠岸賈欲誅趙氏．〔一〕初，趙盾在時，夢見叔帶持要而哭，甚悲；已</line>
<line xml:id='SHIJI_ZHSJ_43-1783a.04'>而笑，拊手且歌．盾卜之，兆絕而後好．趙史援占之，曰：「此夢甚惡，非君之身，乃君之子，</line>
<line xml:id='SHIJI_ZHSJ_43-1783a.05'>然亦君之咎．至孫，趙將世益衰．」屠岸賈者，始有寵於靈公，及至於景公而賈為司寇，將</line>
<line xml:id='SHIJI_ZHSJ_43-1783a.06'>作難，乃治靈公之賊以致趙盾，徧告諸將曰：「盾雖不知，猶為賊首．以臣弒君，子孫在朝，</line>
<line xml:id='SHIJI_ZHSJ_43-1783a.07'>何以懲辠？請誅之．」韓厥曰：「靈公遇賊，趙盾在外，吾先君以為無罪，故不誅．今諸君將</line>
<line xml:id='SHIJI_ZHSJ_43-1783a.08'>誅其後，是非先君之意而今妄誅．妄誅謂之亂．臣有大事而君不聞，是無君也．」屠岸賈</line>
<line xml:id='SHIJI_ZHSJ_43-1783a.09'>不聽．韓厥告趙朔趣亡．朔不肯，曰：「子必不絕趙祀，朔死不恨．」韓厥許諾，稱疾不出．</line>
<line xml:id='SHIJI_ZHSJ_43-1783a.10'>賈不請而擅與諸將攻趙氏於下宮，殺趙朔､趙同､趙括､趙嬰齊，皆滅其族．</line>
<line xml:id='SHIJI_ZHSJ_43-1783a.11'>〔一〕　集解徐廣曰：「按年表，救鄭及誅滅，皆景公三年．」</line>
<line xml:id='SHIJI_ZHSJ_43-1783a.12'>　　趙朔妻成公姊，有遺腹，走公宮匿．趙朔客曰公孫杵臼，杵臼謂朔友人程嬰曰：「胡不</line>
<line xml:id='SHIJI_ZHSJ_43-1783a.13'>死？」程嬰曰：「朔之婦有遺腹，若幸而男，吾奉之；即女也，吾徐死耳．」居無何，而朔婦</line>
<line xml:id='SHIJI_ZHSJ_43-1783a.14'>免身，生男．屠岸賈聞之，索於宮中．夫人置兒絝中，祝曰：「趙宗滅乎，若號；即不滅，若</line>
<line xml:id='SHIJI_ZHSJ_43-1783a.15'>無聲．」及索，兒竟無聲．已脫，程嬰謂公孫杵臼曰：「今一索不得，後必且復索之，柰何？」</line>
</surface>
<surface xml:id='SHIJI_ZHSJ_43-1784a-z'>
<pb ed='ZHSJ' n='43-1784a' xml:id='SHIJI_ZHSJ_43-1784a'/><line xml:id='SHIJI_ZHSJ_43-1784a.01'>公孫杵臼曰：「立孤與死孰難？」程嬰曰：「死易，立孤難耳．」公孫杵臼曰：「趙氏先君遇子</line>
<line xml:id='SHIJI_ZHSJ_43-1784a.02'>厚，子彊為其難者，吾為其易者，請先死．」乃二人謀取他人嬰兒負之，衣以文葆，〔一〕匿山</line>
<line xml:id='SHIJI_ZHSJ_43-1784a.03'>中．程嬰出，謬謂諸將軍曰：「嬰不肖，不能立趙孤．誰能與我千金，吾告趙氏孤處．」諸將</line>
<line xml:id='SHIJI_ZHSJ_43-1784a.04'>皆喜，許之，發師隨程嬰攻公孫杵臼．杵臼謬曰：「小人哉程嬰！昔下宮之難不能死，與我</line>
<line xml:id='SHIJI_ZHSJ_43-1784a.05'>謀匿趙氏孤兒，今又賣我．縱不能立，而忍賣之乎！」抱兒呼曰：「天乎天乎！趙氏孤兒何</line>
<line xml:id='SHIJI_ZHSJ_43-1784a.06'>罪？請活之，獨殺杵臼可也．」諸將不許，遂殺杵臼與孤兒．諸將以為趙氏孤兒良已死，皆</line>
<line xml:id='SHIJI_ZHSJ_43-1784a.07'>喜．然趙氏真孤乃反在，程嬰卒與俱匿山中．</line>
<line xml:id='SHIJI_ZHSJ_43-1784a.08'>〔一〕　集解徐廣曰：「小兒被曰葆．」</line>
<line xml:id='SHIJI_ZHSJ_43-1784a.09'>　　居十五年，晉景公疾，卜之，大業之後不遂者為祟．景公問韓厥，厥知趙孤在，乃曰：</line>
<line xml:id='SHIJI_ZHSJ_43-1784a.10'>「大業之後在晉絕祀者，其趙氏乎？夫自中衍者皆嬴姓也．中衍人面鳥噣，降佐殷帝大戊，</line>
<line xml:id='SHIJI_ZHSJ_43-1784a.11'>及周天子，皆有明德．下及幽厲無道，而叔帶去周適晉，事先君文侯，至于成公，世有立功，</line>
<line xml:id='SHIJI_ZHSJ_43-1784a.12'>未嘗絕祀．今吾君獨滅趙宗，國人哀之，故見龜策．唯君圖之．」景公問：「趙尚有後子孫</line>
<line xml:id='SHIJI_ZHSJ_43-1784a.13'>乎？」韓厥具以實告．於是景公乃與韓厥謀立趙孤兒，召而匿之宮中．諸將入問疾，景公</line>
<line xml:id='SHIJI_ZHSJ_43-1784a.14'>因韓厥之衆以脅諸將而見趙孤．趙孤名曰武．諸將不得已，乃曰：「昔下宮之難，屠岸賈為</line>
<line xml:id='SHIJI_ZHSJ_43-1784a.15'>之，矯以君命，并命羣臣．非然，孰敢作難！微君之疾，羣臣固且請立趙後．今君有命，羣</line>
</surface>
<surface xml:id='SHIJI_ZHSJ_43-1785a-z'>
<pb ed='ZHSJ' n='43-1785a' xml:id='SHIJI_ZHSJ_43-1785a'/><line xml:id='SHIJI_ZHSJ_43-1785a.01'>臣之願也．」於是召趙武､程嬰徧拜諸將，遂反與程嬰､趙武攻屠岸賈，滅其族．復與趙武</line>
<line xml:id='SHIJI_ZHSJ_43-1785a.02'>田邑如故．〔一〕</line>
<line xml:id='SHIJI_ZHSJ_43-1785a.03'>〔一〕　集解徐廣曰：「推次，晉復與趙武田邑，是景公之十七年也．而乃是春秋成公八年經書『晉殺其大夫趙同､趙</line>
<line xml:id='SHIJI_ZHSJ_43-1785a.04'>　　　　括』，左傳於此說立趙武事者，注云『終說之耳，非此年也』．」</line>
<line xml:id='SHIJI_ZHSJ_43-1785a.05'>　　及趙武冠，為成人，程嬰乃辭諸大夫，謂趙武曰：「昔下宮之難，皆能死．我非不能死，</line>
<line xml:id='SHIJI_ZHSJ_43-1785a.06'>我思立趙氏之後．今趙武既立，為成人，復故位，我將下報趙宣孟與公孫杵臼．」趙武啼泣</line>
<line xml:id='SHIJI_ZHSJ_43-1785a.07'>頓首固請，曰：「武願苦筋骨以報子至死，而子忍去我死乎！」程嬰曰：「不可．彼以我為能</line>
<line xml:id='SHIJI_ZHSJ_43-1785a.08'>成事，故先我死；今我不報，是以我事為不成．」遂自殺．趙武服齊衰三年，為之祭邑，春</line>
<line xml:id='SHIJI_ZHSJ_43-1785a.09'>秋祠之，世世勿絕．〔一〕</line>
<line xml:id='SHIJI_ZHSJ_43-1785a.10'>〔一〕　集解新序曰：「程嬰､公孫杵臼可謂信友厚士矣．嬰之自殺下報，亦過矣．」　正義今河東趙氏祠先人，猶別</line>
<line xml:id='SHIJI_ZHSJ_43-1785a.11'>　　　　舒一座祭二士矣．</line>
<line xml:id='SHIJI_ZHSJ_43-1785a.12'>　　趙氏復位十一年，而晉厲公殺其大夫三郤．欒書畏及，乃遂弒其君厲公，更立襄公曾</line>
<line xml:id='SHIJI_ZHSJ_43-1785a.13'>孫周，〔一〕是為悼公．晉由此大夫稍彊．</line>
<line xml:id='SHIJI_ZHSJ_43-1785a.14'>〔一〕　集解徐廣曰：「年表云襄公孫也．」　索隱晉系家襄公少子，名周．</line>
</surface>
<surface xml:id='SHIJI_ZHSJ_43-1786a-z'>
<pb ed='ZHSJ' n='43-1786a' xml:id='SHIJI_ZHSJ_43-1786a'/><line xml:id='SHIJI_ZHSJ_43-1786a.01'>　　趙武續趙宗二十七年，晉平公立．平公十二年，而趙武為正卿．十三年，吳延陵季子</line>
<line xml:id='SHIJI_ZHSJ_43-1786a.02'>使於晉，曰：「晉國之政卒歸於趙武子､韓宣子､魏獻子之後矣．」趙武死，謚為文子．</line>
<line xml:id='SHIJI_ZHSJ_43-1786a.03'>　　文子生景叔．〔一〕景叔之時，齊景公使晏嬰於晉，〔二〕晏嬰與晉叔向語．嬰曰：「齊之政</line>
<line xml:id='SHIJI_ZHSJ_43-1786a.04'>後卒歸田氏．」叔向亦曰：「晉國之政將歸六卿．六卿侈矣，而吾君不能恤也．」</line>
<line xml:id='SHIJI_ZHSJ_43-1786a.05'>〔一〕　索隱系本云：「景叔名成．」</line>
<line xml:id='SHIJI_ZHSJ_43-1786a.06'>〔二〕　集解徐廣曰：「平公之十九年．」</line>
<line xml:id='SHIJI_ZHSJ_43-1786a.07'>　　趙景叔卒，生趙鞅，是為簡子．</line>
<line xml:id='SHIJI_ZHSJ_43-1786a.08'>　　趙簡子在位，晉頃公之九年，簡子將合諸侯戍于周．其明年，入周敬王于周，辟弟子朝</line>
<line xml:id='SHIJI_ZHSJ_43-1786a.09'>之故也．</line>
<line xml:id='SHIJI_ZHSJ_43-1786a.10'>　　晉頃公之十二年，六卿以法誅公族祁氏､羊舌氏，分其邑為十縣，六卿各令其族為之大</line>
<line xml:id='SHIJI_ZHSJ_43-1786a.11'>夫．晉公室由此益弱．</line>
<line xml:id='SHIJI_ZHSJ_43-1786a.12'>　　後十三年，魯賊臣陽虎來奔，趙簡子受賂，厚遇之．</line>
<line xml:id='SHIJI_ZHSJ_43-1786a.13'>　　趙簡子疾，五日不知人，大夫皆懼．醫扁鵲視之，出，董安于問．〔一〕扁鵲曰：「血脈治</line>
<line xml:id='SHIJI_ZHSJ_43-1786a.14'>也，而何怪！在昔秦繆公嘗如此，七日而寤．寤之日，告公孫支與子輿〔二〕曰：『我之帝所</line>
</surface>
<surface xml:id='SHIJI_ZHSJ_43-1787a-z'>
<pb ed='ZHSJ' n='43-1787a' xml:id='SHIJI_ZHSJ_43-1787a'/><line xml:id='SHIJI_ZHSJ_43-1787a.01'>甚樂．吾所以久者，適有學也．帝告我：「晉國將大亂，五世不安；其後將霸，未老而死；</line>
<line xml:id='SHIJI_ZHSJ_43-1787a.02'>霸者之子且令而國男女無別．」』公孫支書而藏之，秦讖於是出矣．獻公之亂，文公之霸，而</line>
<line xml:id='SHIJI_ZHSJ_43-1787a.03'>襄公敗秦師於殽而歸縱淫，此子之所聞．今主君之疾與之同，不出三日疾必閒，閒必有言</line>
<line xml:id='SHIJI_ZHSJ_43-1787a.04'>也．」</line>
<line xml:id='SHIJI_ZHSJ_43-1787a.05'>〔一〕　集解韋昭曰：「安于，簡子家臣．」</line>
<line xml:id='SHIJI_ZHSJ_43-1787a.06'>〔二〕　索隱二子，秦大夫公孫支､子桑也．</line>
<line xml:id='SHIJI_ZHSJ_43-1787a.07'>　　居二日半，簡子寤．語大夫曰：「我之帝所甚樂，與百神游於鈞天，廣樂九奏萬舞，不類</line>
<line xml:id='SHIJI_ZHSJ_43-1787a.08'>三代之樂，其聲動人心．有一熊欲來援我，帝命我射之，中熊，熊死．又有一羆來，我又射</line>
<line xml:id='SHIJI_ZHSJ_43-1787a.09'>之，中羆，羆死．帝甚喜，賜我二笥，皆有副．吾見兒在帝側，帝屬我一翟犬，曰：『及而子之</line>
<line xml:id='SHIJI_ZHSJ_43-1787a.10'>壯也，以賜之．』帝告我：『晉國且世衰，七世而亡，〔一〕嬴姓將大敗周人於范魁之西，〔二〕而</line>
<line xml:id='SHIJI_ZHSJ_43-1787a.11'>亦不能有也．今余思虞舜之勳，適余將以其冑女孟姚配而七世之孫．』」〔三〕董安于受言而</line>
<line xml:id='SHIJI_ZHSJ_43-1787a.12'>書藏之．以扁鵲言告簡子，簡子賜扁鵲田四萬畝．</line>
<line xml:id='SHIJI_ZHSJ_43-1787a.13'>〔一〕　正義謂晉定公､出公､哀公､幽公､烈公､孝公､靜公為七世．靜公二年，為三晉所滅．據此及年表，簡子疾在定</line>
<line xml:id='SHIJI_ZHSJ_43-1787a.14'>　　　　公十一年．</line>
<line xml:id='SHIJI_ZHSJ_43-1787a.15'>〔二〕　索隱范魁，地名，不知所在，蓋趙地．　正義嬴，趙姓也．周人謂衞也．晉亡之後，趙成侯三年伐衞，取都鄙</line>
</surface>
<surface xml:id='SHIJI_ZHSJ_43-1788a-z'>
<pb ed='ZHSJ' n='43-1788a' xml:id='SHIJI_ZHSJ_43-1788a'/><line xml:id='SHIJI_ZHSJ_43-1788a.01'>　　　　七十三是也．賈逵云「小阜曰魁」也．</line>
<line xml:id='SHIJI_ZHSJ_43-1788a.02'>〔三〕　索隱即娃嬴，吳廣之女．姚，姓；孟，字也．七代孫，武靈王也．</line>
<line xml:id='SHIJI_ZHSJ_43-1788a.03'>　　他日，簡子出，有人當道，辟之不去，從者怒，將刃之．當道者曰：「吾欲有謁於主君．」</line>
<line xml:id='SHIJI_ZHSJ_43-1788a.04'>從者以聞．簡子召之，曰：「譆，吾有所見子晣也．」〔一〕當道者曰：「屏左右，願有謁．」簡子</line>
<line xml:id='SHIJI_ZHSJ_43-1788a.05'>屏人．當道者曰：「主君之疾，臣在帝側．」簡子曰：「然，有之．子之見我，我何為？」當道</line>
<line xml:id='SHIJI_ZHSJ_43-1788a.06'>者曰：「帝令主君射熊與羆，皆死．」簡子曰：「是，且何也？」當道者曰：「晉國且有大難，</line>
<line xml:id='SHIJI_ZHSJ_43-1788a.07'>主君首之．帝令主君滅二卿，夫熊與羆皆其祖也．」〔二〕簡子曰：「帝賜我二笥皆有副，何</line>
<line xml:id='SHIJI_ZHSJ_43-1788a.08'>也？」〔三〕當道者曰：「主君之子將克二國於翟，皆子姓也．」〔四〕簡子曰：「吾見兒在帝側，</line>
<line xml:id='SHIJI_ZHSJ_43-1788a.09'>帝屬我一翟犬，曰『及而子之長以賜之』．夫兒何謂以賜翟犬？」當道者曰：「兒，主君之子</line>
<line xml:id='SHIJI_ZHSJ_43-1788a.10'>也．翟犬者，代之先也．主君之子且必有代．及主君之後嗣，且有革政而胡服，〔五〕并二國</line>
<line xml:id='SHIJI_ZHSJ_43-1788a.11'>於翟．」〔六〕簡子問其姓而延之以官．當道者曰：「臣野人，致帝命耳．」遂不見．簡子書藏之</line>
<line xml:id='SHIJI_ZHSJ_43-1788a.12'>府．</line>
<line xml:id='SHIJI_ZHSJ_43-1788a.13'>〔一〕　索隱簡子見當道者，乃寤曰：「譆，是吾前夢所見，知其名曰子晣者．」</line>
<line xml:id='SHIJI_ZHSJ_43-1788a.14'>〔二〕　正義范氏､中行氏之祖也．</line>
<line xml:id='SHIJI_ZHSJ_43-1788a.15'>〔三〕　正義副謂皆子姓也．</line>
</surface>
<surface xml:id='SHIJI_ZHSJ_43-1789a-z'>
<pb ed='ZHSJ' n='43-1789a' xml:id='SHIJI_ZHSJ_43-1789a'/><line xml:id='SHIJI_ZHSJ_43-1789a.01'>〔四〕　正義謂代及智氏也．</line>
<line xml:id='SHIJI_ZHSJ_43-1789a.02'>〔五〕　正義今時服也，廢除裘裳也．</line>
<line xml:id='SHIJI_ZHSJ_43-1789a.03'>〔六〕　正義武靈王略中山地至寧葭，西略胡地至樓煩､榆中是也．</line>
<line xml:id='SHIJI_ZHSJ_43-1789a.04'>　　異日，姑布子卿〔一〕見簡子，簡子徧召諸子相之．子卿曰：「無為將軍者．」簡子曰：「趙</line>
<line xml:id='SHIJI_ZHSJ_43-1789a.05'>氏其滅乎？」子卿曰：「吾嘗見一子於路，殆君之子也．」簡子召子毋卹．毋卹至，則子卿</line>
<line xml:id='SHIJI_ZHSJ_43-1789a.06'>起曰：「此真將軍矣！」簡子曰：「此其母賤，翟婢也，奚道貴哉？」子卿曰：「天所授，雖賤</line>
<line xml:id='SHIJI_ZHSJ_43-1789a.07'>必貴．」自是之後，簡子盡召諸子與語，毋卹最賢．簡子乃告諸子曰：「吾藏寶符於常山上，</line>
<line xml:id='SHIJI_ZHSJ_43-1789a.08'>先得者賞．」諸子馳之常山上，求，無所得．毋卹還，曰：「已得符矣．」簡子曰：「奏之．」毋</line>
<line xml:id='SHIJI_ZHSJ_43-1789a.09'>卹曰：「從常山上臨代，代可取也．」〔二〕簡子於是知毋卹果賢，乃廢太子伯魯，而以毋卹為太</line>
<line xml:id='SHIJI_ZHSJ_43-1789a.10'>子．</line>
<line xml:id='SHIJI_ZHSJ_43-1789a.11'>〔一〕　集解司馬彪曰：「姑布，姓；子卿，字．」</line>
<line xml:id='SHIJI_ZHSJ_43-1789a.12'>〔二〕　正義地道記云：「恆山在上曲陽縣西北百四十里．北行四百五十里得恆山岌，號飛狐口，北則代郡也．」</line>
<line xml:id='SHIJI_ZHSJ_43-1789a.13'>　　後二年，晉定公之十四年，范､中行作亂．明年春，簡子謂邯鄲大夫午曰：「歸我衞士五</line>
<line xml:id='SHIJI_ZHSJ_43-1789a.14'>百家，吾將置之晉陽．」〔一〕午許諾，歸而其父兄不聽，〔二〕倍言．趙鞅捕午，囚之晉陽．乃告</line>
</surface>
<surface xml:id='SHIJI_ZHSJ_43-1790a-z'>
<pb ed='ZHSJ' n='43-1790a' xml:id='SHIJI_ZHSJ_43-1790a'/><line xml:id='SHIJI_ZHSJ_43-1790a.01'>邯鄲人曰：「我私有誅午也，諸君欲誰立？」〔三〕遂殺午．趙稷､涉賓以邯鄲反．〔四〕晉君使籍</line>
<line xml:id='SHIJI_ZHSJ_43-1790a.02'>秦〔五〕圍邯鄲．荀寅､范吉射〔六〕與午善，〔七〕不肯助秦而謀作亂，董安于知之．十月，范､中</line>
<line xml:id='SHIJI_ZHSJ_43-1790a.03'>行氏〔八〕伐趙鞅，鞅奔晉陽，晉人圍之．范吉射､荀寅仇人魏襄等謀逐荀寅，以梁嬰父代</line>
<line xml:id='SHIJI_ZHSJ_43-1790a.04'>之；〔九〕逐吉射，以范皋繹代之．〔一０〕荀櫟〔一一〕言於晉侯曰：「君命大臣，始亂者死．今三臣始</line>
<line xml:id='SHIJI_ZHSJ_43-1790a.05'>亂〔一二〕而獨逐鞅，用刑不均，請皆逐之．」十一月，荀櫟､韓不佞､〔一三〕魏哆〔一四〕奉公命以伐</line>
<line xml:id='SHIJI_ZHSJ_43-1790a.06'>范､中行氏，不克．范､中行氏反伐公，公擊之，范､中行敗走．丁未，二子〔一五〕奔朝歌．韓､</line>
<line xml:id='SHIJI_ZHSJ_43-1790a.07'>魏以趙氏為請．〔一六〕十二月辛未，趙鞅入絳，盟于公宮．其明年，知伯文子謂趙鞅曰：「范､中</line>
<line xml:id='SHIJI_ZHSJ_43-1790a.08'>行雖信為亂，安于發之，是安于與謀也．晉國有法，始亂者死．夫二子已伏罪而安于獨在．」</line>
<line xml:id='SHIJI_ZHSJ_43-1790a.09'>趙鞅患之．安于曰：「臣死，趙氏定，晉國寧，吾死晚矣．」遂自殺．趙氏以告知伯，然後趙</line>
<line xml:id='SHIJI_ZHSJ_43-1790a.10'>氏寧．</line>
<line xml:id='SHIJI_ZHSJ_43-1790a.11'>〔一〕　集解服虔曰：「往年趙鞅圍衞，衞人恐懼，故貢五百家，鞅置之邯鄲，又欲更徙於晉陽．」</line>
<line xml:id='SHIJI_ZHSJ_43-1790a.12'>〔二〕　集解服虔曰：「午之諸父兄及邯鄲中長老．」</line>
<line xml:id='SHIJI_ZHSJ_43-1790a.13'>〔三〕　集解杜預曰：「午，趙鞅同族，別封邯鄲，故使邯鄲人更立午宗親也．」</line>
<line xml:id='SHIJI_ZHSJ_43-1790a.14'>〔四〕　集解服虔曰：「稷，午子．」</line>
<line xml:id='SHIJI_ZHSJ_43-1790a.15'>〔五〕　集解左傳曰籍秦此時為上軍司馬．　索隱據系本，晉大夫籍游之孫，籍談之子</line>
</surface>
<surface xml:id='SHIJI_ZHSJ_43-1791a-z'>
<pb ed='ZHSJ' n='43-1791a' xml:id='SHIJI_ZHSJ_43-1791a'/><line xml:id='SHIJI_ZHSJ_43-1791a.01'>〔六〕　索隱范氏，晉大夫隰叔之子，士蒍之後．蒍生成伯缺，缺生武子會，會生文叔燮，燮生宣叔匄，匄生獻子鞅，鞅</line>
<line xml:id='SHIJI_ZHSJ_43-1791a.02'>　　　　生吉射．</line>
<line xml:id='SHIJI_ZHSJ_43-1791a.03'>〔七〕　集解左傳曰：「午，荀寅之甥．荀寅，范吉射之姻．」</line>
<line xml:id='SHIJI_ZHSJ_43-1791a.04'>〔八〕　索隱系本云：「晉大夫逝遨生桓伯林父，林父生宣伯庚宿，庚宿生獻伯偃，偃生穆伯吳，吳生寅．本姓荀，自荀</line>
<line xml:id='SHIJI_ZHSJ_43-1791a.05'>　　　　偃將中軍，晉改中軍曰中行，因氏焉．元與智伯同祖逝遨，故智氏亦稱荀．」　正義按：會食邑於范，因為范</line>
<line xml:id='SHIJI_ZHSJ_43-1791a.06'>　　　　氏．又中行寅本姓荀，自荀偃將中軍為中行，因號中行氏．元與智氏同承襲逝遨，姓荀氏．</line>
<line xml:id='SHIJI_ZHSJ_43-1791a.07'>〔九〕　集解賈逵曰：「梁嬰父，晉大夫也．」</line>
<line xml:id='SHIJI_ZHSJ_43-1791a.08'>〔一０〕集解服虔曰：「范氏之側室子．」</line>
<line xml:id='SHIJI_ZHSJ_43-1791a.09'>〔一一〕集解服虔曰：「荀櫟，智文子．」　索隱系本云：「逝遨生莊子首，首生武子罃，罃生莊子朔，朔生悼子盈，盈生</line>
<line xml:id='SHIJI_ZHSJ_43-1791a.10'>　　　　文子櫟，櫟生宣子申，申生智伯瑤．」</line>
<line xml:id='SHIJI_ZHSJ_43-1791a.11'>〔一二〕集解賈逵曰：「范､中行､趙也．」</line>
<line xml:id='SHIJI_ZHSJ_43-1791a.12'>〔一三〕索隱韓簡子．</line>
<line xml:id='SHIJI_ZHSJ_43-1791a.13'>〔一四〕索隱魏簡子．系本名取．</line>
<line xml:id='SHIJI_ZHSJ_43-1791a.14'>〔一五〕索隱范吉射､荀寅也．</line>
<line xml:id='SHIJI_ZHSJ_43-1791a.15'>〔一六〕集解服虔曰：「以其罪輕於荀､范也．」　正義按：趙鞅被范､中行伐，乃奔晉陽，以其罪輕，故韓､魏為請晉君</line>
<line xml:id='SHIJI_ZHSJ_43-1791a.16'>　　　　而得入絳．</line>
<line xml:id='SHIJI_ZHSJ_43-1791a.17'>　　孔子聞趙簡子不請晉君而執邯鄲午，保晉陽，故書春秋曰「趙鞅以晉陽畔」．</line>
</surface>
<surface xml:id='SHIJI_ZHSJ_43-1792a-z'>
<pb ed='ZHSJ' n='43-1792a' xml:id='SHIJI_ZHSJ_43-1792a'/><line xml:id='SHIJI_ZHSJ_43-1792a.02'>　　趙簡子有臣曰周舍，好直諫．周舍死，簡子每聽朝，常不悅，大夫請辠．簡子曰：「大夫</line>
<line xml:id='SHIJI_ZHSJ_43-1792a.03'>無罪．吾聞千羊之皮不如一狐之腋．諸大夫朝，徒聞唯唯，不聞周舍之鄂鄂，是以憂也．」〔一〕</line>
<line xml:id='SHIJI_ZHSJ_43-1792a.04'>簡子由此能附趙邑而懷晉人．</line>
<line xml:id='SHIJI_ZHSJ_43-1792a.05'>〔一〕　集解韓詩外傳曰：「周舍立於門下三日三夜，簡子使問之曰：『子欲見寡人何事？』對曰：『願為鄂鄂之臣，墨筆</line>
<line xml:id='SHIJI_ZHSJ_43-1792a.06'>　　　　操牘，從君之過，而日有所記，月有所成，歲有所效也．』」</line>
<line xml:id='SHIJI_ZHSJ_43-1792a.07'>　　晉定公十八年，趙簡子圍范、中行于朝歌，中行文子〔一〕奔邯鄲．明年，衞靈公卒．簡</line>
<line xml:id='SHIJI_ZHSJ_43-1792a.08'>子與陽虎送衞太子蒯聵于衞，衞不內，居戚．〔二〕</line>
<line xml:id='SHIJI_ZHSJ_43-1792a.09'>〔一〕　索隱荀寅也．</line>
<line xml:id='SHIJI_ZHSJ_43-1792a.10'>〔二〕　正義括地志云：「故戚城在相州澶水縣東三十里．杜預云『戚，衞邑，在頓丘【衞】縣西有戚城』是也．」</line>
<line xml:id='SHIJI_ZHSJ_43-1792a.11'>　　晉定公二十一年，簡子拔邯鄲，中行文子奔柏人．簡子又圍柏人，中行文子、范昭</line>
<line xml:id='SHIJI_ZHSJ_43-1792a.12'>子〔一〕遂奔齊．趙竟有邯鄲、柏人．范、中行餘邑入于晉．趙名晉卿，實專晉權，奉邑侔於</line>
<line xml:id='SHIJI_ZHSJ_43-1792a.13'>諸侯．</line>
<line xml:id='SHIJI_ZHSJ_43-1792a.14'>〔一〕　索隱范吉射也．</line>
<line xml:id='SHIJI_ZHSJ_43-1792a.15'>　　晉定公三十年，定公與吳王夫差爭長於黃池，趙簡子從晉定公，卒長吳．定公三十七</line>
</surface>
<surface xml:id='SHIJI_ZHSJ_43-1793a-z'>
<pb ed='ZHSJ' n='43-1793a' xml:id='SHIJI_ZHSJ_43-1793a'/><line xml:id='SHIJI_ZHSJ_43-1793a.01'>年卒，而簡子除三年之喪，期而已．是歲，越王句踐滅吳．</line>
<line xml:id='SHIJI_ZHSJ_43-1793a.02'>　　晉出公十一年，知伯伐鄭．趙簡子疾，使太子毋卹將而圍鄭．知伯醉，以酒灌擊毋卹．</line>
<line xml:id='SHIJI_ZHSJ_43-1793a.03'>毋卹羣臣請死之．毋卹曰：「君所以置毋卹，為能忍訽．」然亦慍知伯．知伯歸，因謂簡子，</line>
<line xml:id='SHIJI_ZHSJ_43-1793a.04'>使廢毋卹，簡子不聽．毋卹由此怨知伯．</line>
<line xml:id='SHIJI_ZHSJ_43-1793a.05'>　　晉出公十七年，簡子卒，〔一〕太子毋卹代立，是為襄子．</line>
<line xml:id='SHIJI_ZHSJ_43-1793a.06'>〔一〕　集解張華曰：「趙簡子冢在臨水界，二冢併，上氣成樓閣．」</line>
<line xml:id='SHIJI_ZHSJ_43-1793a.07'>　　趙襄子元年，越圍吳．〔一〕襄子降喪食，使楚隆問吳王．〔二〕</line>
<line xml:id='SHIJI_ZHSJ_43-1793a.08'>〔一〕　正義年表及（趙）【越】世家、（云）左傳越滅吳在簡子三十五年，已在襄子元年前十五年矣，何得更有越圍吳之</line>
<line xml:id='SHIJI_ZHSJ_43-1793a.09'>　　　　事？從此以下至「問吳王」是三十年事，文（說）【脫】誤在此耳．</line>
<line xml:id='SHIJI_ZHSJ_43-1793a.10'>〔二〕　正義左傳云哀公二十年，簡子死，襄子嗣立，以越圍吳故，降父之祭饌，而使楚隆慰問王，為哀公十三年．簡子</line>
<line xml:id='SHIJI_ZHSJ_43-1793a.11'>　　　　在黃池之役，與吳王質言曰「好惡同之」，故減祭饌及問吳王也．而趙世家及六國年表云此年晉定公卒，簡子除</line>
<line xml:id='SHIJI_ZHSJ_43-1793a.12'>　　　　三年之喪，服朞而已．按：簡子死及使吳年月皆誤，與左傳文不同．</line>
<line xml:id='SHIJI_ZHSJ_43-1793a.13'>　　襄子姊前為代王夫人．簡子既葬，未除服，北登夏屋，〔一〕請代王．使廚人操銅枓〔二〕</line>
<line xml:id='SHIJI_ZHSJ_43-1793a.14'>以食代王及從者，行斟，陰令宰人各〔三〕以枓擊殺代王及從官，遂興兵平代地．其姊聞之，</line>
</surface>
<surface xml:id='SHIJI_ZHSJ_43-1794a-z'>
<pb ed='ZHSJ' n='43-1794a' xml:id='SHIJI_ZHSJ_43-1794a'/><line xml:id='SHIJI_ZHSJ_43-1794a.01'>泣而呼天，摩筓自殺．代人憐之，所死地名之為摩筓之山．〔四〕遂以代封伯魯子周為代成君．</line>
<line xml:id='SHIJI_ZHSJ_43-1794a.02'>伯魯者，襄子兄，故太子．太子蚤死，故封其子．</line>
<line xml:id='SHIJI_ZHSJ_43-1794a.03'>〔一〕　集解徐廣曰：「山在廣武．」　正義括地志云：「夏屋山一名賈屋山，今名賈母山，在代州鴈門縣東北三十五</line>
<line xml:id='SHIJI_ZHSJ_43-1794a.04'>　　　　里．夏屋與句注山相接，蓋北方之險，亦天下之阻路，所以分別內外也．」</line>
<line xml:id='SHIJI_ZHSJ_43-1794a.05'>〔二〕　正義音斗．其形方，有柄，取斟水器．說文云勺也．</line>
<line xml:id='SHIJI_ZHSJ_43-1794a.06'>〔三〕　集解徐廣曰：「一作『雒』．」</line>
<line xml:id='SHIJI_ZHSJ_43-1794a.07'>〔四〕　正義筓，今簪也．括地志云：「摩筓山一名磨筓山，亦名為【鳴雞】山，在蔚州飛狐縣東北百五十里．魏土地記</line>
<line xml:id='SHIJI_ZHSJ_43-1794a.08'>　　　　云『代郡東南二十五里有馬頭山．趙襄子既殺代王，使人迎其婦．代王夫人曰：「以弟慢夫，非仁也；以夫怨</line>
<line xml:id='SHIJI_ZHSJ_43-1794a.09'>　　　　弟，非義也．」磨筓自刺而死．使者遂亦自殺』．」</line>
<line xml:id='SHIJI_ZHSJ_43-1794a.10'>　　襄子立四年，知伯與趙、韓、魏盡分其范、中行故地．晉出公怒，告齊、魯，欲以伐四卿．</line>
<line xml:id='SHIJI_ZHSJ_43-1794a.11'>四卿恐，遂共攻出公．出公奔齊，道死．知伯乃立昭公曾孫驕，是為晉懿公．〔一〕知伯益驕．</line>
<line xml:id='SHIJI_ZHSJ_43-1794a.12'>請地韓、魏，韓、魏與之．請地趙，趙不與，以其圍鄭之辱．知伯怒，遂率韓、魏攻趙．趙襄</line>
<line xml:id='SHIJI_ZHSJ_43-1794a.13'>子懼，乃奔保晉陽．</line>
<line xml:id='SHIJI_ZHSJ_43-1794a.14'>〔一〕　索隱或作「哀公」．其大父名雍，即昭公少子，號戴子也．</line>
<line xml:id='SHIJI_ZHSJ_43-1794a.15'>　　原過從，後，至於王澤，〔一〕見三人，自帶以上可見，自帶以下不可見．與原過竹二節，</line>
<line xml:id='SHIJI_ZHSJ_43-1794a.16'>莫通．曰：「為我以是遺趙毋卹．」原過既至，以告襄子．襄子齊三日，親自剖竹，有朱書曰：</line>
</surface>
<surface xml:id='SHIJI_ZHSJ_43-1795a-z'>
<pb ed='ZHSJ' n='43-1795a' xml:id='SHIJI_ZHSJ_43-1795a'/><line xml:id='SHIJI_ZHSJ_43-1795a.01'>「趙毋卹，余霍泰山〔二〕山陽侯天使也．三月丙戌，余將使女反滅知氏．女亦立我百邑，余</line>
<line xml:id='SHIJI_ZHSJ_43-1795a.02'>將賜女林胡之地．至于後世，且有伉王，赤黑，龍面而鳥噣，鬢麋髭，大膺大胸，脩下而</line>
<line xml:id='SHIJI_ZHSJ_43-1795a.03'>馮，左袵界乘，〔三〕奄有河宗，〔四〕至于休溷諸貉，〔五〕南伐晉別，〔六〕北滅黑姑．」〔七〕襄子再</line>
<line xml:id='SHIJI_ZHSJ_43-1795a.04'>拜，受三神之令．</line>
<line xml:id='SHIJI_ZHSJ_43-1795a.05'>〔一〕　正義括地志云：「王澤在絳州正平縣南七里也．」</line>
<line xml:id='SHIJI_ZHSJ_43-1795a.06'>〔二〕　集解徐廣曰：「在河東永安縣．」</line>
<line xml:id='SHIJI_ZHSJ_43-1795a.07'>〔三〕　集解徐廣曰：「脩，或作『隨』．界，一作『介』．」</line>
<line xml:id='SHIJI_ZHSJ_43-1795a.08'>〔四〕　正義穆天子傳云：「河宗之子孫（則）【󷍫】栢絮．」按：蓋在龍門河之上流，嵐、勝二州之地也．</line>
<line xml:id='SHIJI_ZHSJ_43-1795a.09'>〔五〕　正義音陌．自河宗、休溷諸貉，乃戎狄之地也．</line>
<line xml:id='SHIJI_ZHSJ_43-1795a.10'>〔六〕　正義趙南伐晉之別邑，謂韓、魏之邑也．</line>
<line xml:id='SHIJI_ZHSJ_43-1795a.11'>〔七〕　正義亦戎國．</line>
<line xml:id='SHIJI_ZHSJ_43-1795a.12'>　　三國攻晉陽，歲餘，引汾水灌其城，城不浸者三版．〔一〕城中懸釜而炊，易子而食．羣臣</line>
<line xml:id='SHIJI_ZHSJ_43-1795a.13'>皆有外心，禮益慢，唯高共〔二〕不敢失禮．襄子懼，乃夜使相張孟同〔三〕私於韓、魏．韓、魏</line>
<line xml:id='SHIJI_ZHSJ_43-1795a.14'>與合謀，以三月丙戌，三國反滅知氏，共分其地．於是襄子行賞，高共為上．張孟同曰：「晉</line>
<line xml:id='SHIJI_ZHSJ_43-1795a.15'>陽之難，唯共無功．」襄子曰：「方晉陽急，羣臣皆懈，惟共不敢失人臣禮，是以先之．」於是</line>
<line xml:id='SHIJI_ZHSJ_43-1795a.16'>趙北有代，南并知氏，彊於韓、魏．遂祠三神於百邑，使原過主霍泰山祠祀．〔四〕</line>
</surface>
<surface xml:id='SHIJI_ZHSJ_43-1796a-z'>
<pb ed='ZHSJ' n='43-1796a' xml:id='SHIJI_ZHSJ_43-1796a'/><line xml:id='SHIJI_ZHSJ_43-1796a.01'>〔一〕　正義何休云：「八尺曰版．」</line>
<line xml:id='SHIJI_ZHSJ_43-1796a.02'>〔二〕　集解徐廣曰：「一作『赫』．」</line>
<line xml:id='SHIJI_ZHSJ_43-1796a.03'>〔三〕　索隱按：戰國策作「張孟談」．談者，史遷之父名，遷例改為「同」．</line>
<line xml:id='SHIJI_ZHSJ_43-1796a.04'>〔四〕　正義括地志云：「三神祠今名原過祠，今在霍山側也．」</line>
<line xml:id='SHIJI_ZHSJ_43-1796a.05'>　　其後娶空同氏，〔一〕生五子．襄子為伯魯之不立也，不肯立子，且必欲傳位與伯魯子代</line>
<line xml:id='SHIJI_ZHSJ_43-1796a.06'>成君．成君先死，乃取代成君子浣立為太子．〔二〕襄子立三十三年卒，浣立，是為獻侯．</line>
<line xml:id='SHIJI_ZHSJ_43-1796a.07'>〔一〕　正義括地志云：「崆峒山在肅州福祿縣東南六十里，古西戎地．又原州平高縣西百里亦有崆峒山，即黃帝問廣</line>
<line xml:id='SHIJI_ZHSJ_43-1796a.08'>　　　　成子道處．」俱是西戎地，未知孰是．</line>
<line xml:id='SHIJI_ZHSJ_43-1796a.09'>〔二〕　索隱代成君名周，伯魯之子．系本云代成君子起即襄子之子，不云伯魯，非也．</line>
<line xml:id='SHIJI_ZHSJ_43-1796a.10'>　　獻侯少即位，治中牟．〔一〕</line>
<line xml:id='SHIJI_ZHSJ_43-1796a.11'>〔一〕　集解地理志曰河南中牟縣，趙獻侯自耿徙此．瓚曰：「中牟在春秋之時是鄭之疆內也，及三卿分晉，則在魏之</line>
<line xml:id='SHIJI_ZHSJ_43-1796a.12'>　　　　邦土也．趙界自漳水以北，不及此．春秋傳曰『衞侯如晉過中牟』，按中牟非衞適晉之次也．汲郡古文曰『齊師</line>
<line xml:id='SHIJI_ZHSJ_43-1796a.13'>　　　　伐趙東鄙，圍中牟』，此中牟不在趙之東也．按中牟當漯水之北．」　索隱此趙中牟在河北，非鄭之中牟．</line>
<line xml:id='SHIJI_ZHSJ_43-1796a.14'>　　　　正義按：五鹿在魏州元城縣東十二里，鄴即相州蕩陰縣西五十八里，有牟山，蓋中牟邑在此山側也．</line>
<line xml:id='SHIJI_ZHSJ_43-1796a.15'>　　襄子弟桓子〔一〕逐獻侯，自立於代，一年卒．國人曰桓子立非襄子意，乃共殺其子而</line>
</surface>
<surface xml:id='SHIJI_ZHSJ_43-1797a-z'>
<pb ed='ZHSJ' n='43-1797a' xml:id='SHIJI_ZHSJ_43-1797a'/><line xml:id='SHIJI_ZHSJ_43-1797a.01'>復迎立獻侯．</line>
<line xml:id='SHIJI_ZHSJ_43-1797a.02'>〔一〕　索隱系本云襄子子桓子，與此不同．</line>
<line xml:id='SHIJI_ZHSJ_43-1797a.03'>　　十年，中山武公初立．〔一〕十三年，城平邑．〔二〕十五年，獻侯卒，子烈侯籍立．</line>
<line xml:id='SHIJI_ZHSJ_43-1797a.04'>〔一〕　集解徐廣曰：「西周桓公之子．桓公者，孝王弟而定王子．」　索隱按：中山，古鮮虞國，姬姓也．系本云中</line>
<line xml:id='SHIJI_ZHSJ_43-1797a.05'>　　　　山武公居顧，桓公徙靈壽，為趙武靈王所滅，不言誰之子孫．徐廣云西周桓公之子，亦無所據，蓋未能得其實耳．</line>
<line xml:id='SHIJI_ZHSJ_43-1797a.06'>〔二〕　集解地理志曰代郡有平邑縣．</line>
<line xml:id='SHIJI_ZHSJ_43-1797a.07'>　　烈侯元年，魏文侯伐中山，使太子擊守之．六年，魏、韓、趙皆相立為諸侯，追尊獻子為</line>
<line xml:id='SHIJI_ZHSJ_43-1797a.08'>獻侯．</line>
<line xml:id='SHIJI_ZHSJ_43-1797a.09'>　　烈侯好音，謂相國公仲連曰：「寡人有愛，可以貴之乎？」公仲曰：「富之可，貴之則</line>
<line xml:id='SHIJI_ZHSJ_43-1797a.10'>否．」烈侯曰：「然．夫鄭歌者槍、石二人，〔一〕吾賜之田，人萬畝．」公仲曰：「諾．」不與．居</line>
<line xml:id='SHIJI_ZHSJ_43-1797a.11'>一月，烈侯從代來，問歌者田．公仲曰：「求，未有可者．」有頃，烈侯復問．公仲終不與，乃</line>
<line xml:id='SHIJI_ZHSJ_43-1797a.12'>稱疾不朝．番吾君〔二〕自代來，謂公仲曰：「君實好善，而未知所持．今公仲相趙，於今四</line>
<line xml:id='SHIJI_ZHSJ_43-1797a.13'>年，亦有進士乎？」公仲曰：「未也．」番吾君曰：「牛畜、荀欣、徐越皆可．」公仲乃進三人．</line>
<line xml:id='SHIJI_ZHSJ_43-1797a.14'>及朝，烈侯復問：「歌者田何如？」公仲曰：「方使擇其善者．」牛畜侍烈侯以仁義，約以王</line>
<line xml:id='SHIJI_ZHSJ_43-1797a.15'>道，烈侯逌然．〔三〕明日，荀欣侍，以選練舉賢，任官使能．明日，徐越侍，以節財儉用，察度</line>
</surface>
<surface xml:id='SHIJI_ZHSJ_43-1798a-z'>
<pb ed='ZHSJ' n='43-1798a' xml:id='SHIJI_ZHSJ_43-1798a'/><line xml:id='SHIJI_ZHSJ_43-1798a.01'>功德．所與無不充，君說．烈侯使使謂相國曰：「歌者之田且止．」官牛畜為師，荀欣為中</line>
<line xml:id='SHIJI_ZHSJ_43-1798a.02'>尉，徐越為內史，〔四〕賜相國衣二襲．〔五〕</line>
<line xml:id='SHIJI_ZHSJ_43-1798a.03'>〔一〕　索隱槍，七羊反．槍與石二人名．</line>
<line xml:id='SHIJI_ZHSJ_43-1798a.04'>〔二〕　集解徐廣曰：「番音盤．常山有番吾縣．」　正義括地志云：「番吾故城在恆州房山縣東二十里．」番蒲古今</line>
<line xml:id='SHIJI_ZHSJ_43-1798a.05'>　　　　音異耳．</line>
<line xml:id='SHIJI_ZHSJ_43-1798a.06'>〔三〕　正義逌音由，古字與「攸」同．言牛畜以仁義約以王道，故止歌者田．攸攸，氣行貌，寬緩也．</line>
<line xml:id='SHIJI_ZHSJ_43-1798a.07'>〔四〕　正義漢書百官公卿表云：「（少府）內史，周官，秦因之，掌治京師．」</line>
<line xml:id='SHIJI_ZHSJ_43-1798a.08'>〔五〕　集解單複具為一襲．</line>
<line xml:id='SHIJI_ZHSJ_43-1798a.09'>　　九年，烈侯卒，弟武公立．〔一〕武公十三年卒，趙復立烈侯太子章，是為敬侯．是歲，魏</line>
<line xml:id='SHIJI_ZHSJ_43-1798a.10'>文侯卒．</line>
<line xml:id='SHIJI_ZHSJ_43-1798a.11'>〔一〕　索隱譙周云：「系本及說趙語者並無其事，蓋別有所據．」</line>
<line xml:id='SHIJI_ZHSJ_43-1798a.12'>　　敬侯元年，武公子朝作亂，不克，出奔魏．趙始都邯鄲．</line>
<line xml:id='SHIJI_ZHSJ_43-1798a.13'>　　二年，敗齊于靈丘．〔一〕三年，救魏于廩丘，大敗齊人．四年，魏敗我兔臺．築剛平〔二〕</line>
<line xml:id='SHIJI_ZHSJ_43-1798a.14'>以侵衞．五年，齊、魏為衞攻趙，取我剛平．六年，借兵於楚伐魏，取棘蒲．〔三〕八年，拔魏黃</line>
<line xml:id='SHIJI_ZHSJ_43-1798a.15'>城．〔四〕九年，伐齊．齊伐燕，趙救燕．十年，與中山戰于房子．〔五〕</line>
<line xml:id='SHIJI_ZHSJ_43-1798a.16'>〔一〕　集解地理志曰代郡有靈丘縣．</line>
</surface>
<surface xml:id='SHIJI_ZHSJ_43-1799a-z'>
<pb ed='ZHSJ' n='43-1799a' xml:id='SHIJI_ZHSJ_43-1799a'/><line xml:id='SHIJI_ZHSJ_43-1799a.01'>〔二〕　正義兔臺、剛平並在河北．</line>
<line xml:id='SHIJI_ZHSJ_43-1799a.02'>〔三〕　正義今趙州平棘縣，古棘蒲邑．</line>
<line xml:id='SHIJI_ZHSJ_43-1799a.03'>〔四〕　集解杜預曰：「陳留外黃縣東有黃城．」　正義括地志云：「故黃城在魏州冠氏縣南十里，因黃溝為名．」按：</line>
<line xml:id='SHIJI_ZHSJ_43-1799a.04'>　　　　陳留外黃城非隨所別也．</line>
<line xml:id='SHIJI_ZHSJ_43-1799a.05'>〔五〕　正義趙州房子縣是．</line>
<line xml:id='SHIJI_ZHSJ_43-1799a.06'>　　十一年，魏、韓、趙共滅晉，分其地．伐中山，又戰於中人．〔一〕十二年，敬侯卒，子成侯</line>
<line xml:id='SHIJI_ZHSJ_43-1799a.07'>種立．</line>
<line xml:id='SHIJI_ZHSJ_43-1799a.08'>〔一〕　集解徐廣曰：「中山唐縣有中人亭．」　正義括地志云：「中山故城一名中人亭，在定州唐縣東北四十一里，春</line>
<line xml:id='SHIJI_ZHSJ_43-1799a.09'>　　　　秋時鮮虞國之中人邑也．」</line>
<line xml:id='SHIJI_ZHSJ_43-1799a.10'>　　成侯元年，公子勝與成侯爭立，為亂．二年六月，雨雪．三年，太戊午〔一〕為相．伐</line>
<line xml:id='SHIJI_ZHSJ_43-1799a.11'>衞，取鄉邑七十三．魏敗我藺．〔二〕四年，與秦戰高安，〔三〕敗之．五年，伐齊于鄄．〔四〕魏敗</line>
<line xml:id='SHIJI_ZHSJ_43-1799a.12'>我懷．攻鄭，敗之，以與韓，韓與我長子．〔五〕六年，中山築長城．伐魏，敗󷍬澤，〔六〕圍魏惠</line>
<line xml:id='SHIJI_ZHSJ_43-1799a.13'>王．七年，侵齊，至長城．〔七〕與韓攻周．八年，與韓分周以為兩．〔八〕九年，與齊戰阿下．〔九〕</line>
<line xml:id='SHIJI_ZHSJ_43-1799a.14'>十年，攻衞，取甄．十一年，秦攻魏，趙救之石阿．〔一０〕十二年，秦攻魏少梁，〔一一〕趙救之．十</line>
<line xml:id='SHIJI_ZHSJ_43-1799a.15'>三年，秦獻公使庶長國伐魏少梁，虜其太子、痤．魏敗我澮，取皮牢．〔一二〕成侯與韓昭侯遇上</line>
</surface>
<surface xml:id='SHIJI_ZHSJ_43-1800a-z'>
<pb ed='ZHSJ' n='43-1800a' xml:id='SHIJI_ZHSJ_43-1800a'/><line xml:id='SHIJI_ZHSJ_43-1800a.01'>黨．十四年，與韓攻秦．十五年，助魏攻齊．</line>
<line xml:id='SHIJI_ZHSJ_43-1800a.02'>〔一〕　集解徐廣曰：「戊，一作『成』．」</line>
<line xml:id='SHIJI_ZHSJ_43-1800a.03'>〔二〕　正義地理志云屬西河郡也．</line>
<line xml:id='SHIJI_ZHSJ_43-1800a.04'>〔三〕　正義蓋在河東．</line>
<line xml:id='SHIJI_ZHSJ_43-1800a.05'>〔四〕　正義濮州鄄城縣是也．</line>
<line xml:id='SHIJI_ZHSJ_43-1800a.06'>〔五〕　集解地理志曰上黨有長子縣．</line>
<line xml:id='SHIJI_ZHSJ_43-1800a.07'>〔六〕　正義󷍬音濁．徐廣云長杜有濁澤，非也．括地志云：「濁水源出蒲州解縣東北平地．」爾時魏都安邑，韓、趙伐</line>
<line xml:id='SHIJI_ZHSJ_43-1800a.08'>　　　　魏，豈河南至長杜也？解縣濁水近於魏都，當是也．</line>
<line xml:id='SHIJI_ZHSJ_43-1800a.09'>〔七〕　正義齊長城西頭在濟州平陰縣．太山記云：「太山西北有長城，緣河經太山千餘里，瑯邪入海．」括地志云：「所</line>
<line xml:id='SHIJI_ZHSJ_43-1800a.10'>　　　　侵處在密州南三十里．」</line>
<line xml:id='SHIJI_ZHSJ_43-1800a.11'>〔八〕　集解徐廣曰：「顯王二年．周紀無此．」　正義括地志云：「史記周顯二年，西周惠公封少子子班於鞏，為東</line>
<line xml:id='SHIJI_ZHSJ_43-1800a.12'>　　　　周．其子武公為秦所滅．郭緣生述征記云鞏縣本周鞏伯邑．」</line>
<line xml:id='SHIJI_ZHSJ_43-1800a.13'>〔九〕　集解徐廣曰：「戰，一作『會』也．」　正義阿，東阿也，今濟州東阿縣也．</line>
<line xml:id='SHIJI_ZHSJ_43-1800a.14'>〔一０〕正義蓋在石、隰等州界也．</line>
<line xml:id='SHIJI_ZHSJ_43-1800a.15'>〔一一〕正義少梁故城在同州韓城縣南二十二里，古少梁國也．</line>
<line xml:id='SHIJI_ZHSJ_43-1800a.16'>〔一二〕集解徐廣曰：「魏年表曰取趙皮牢．」　正義括地志云：「澮水縣在絳州翼城縣東南二十五里．」按：皮牢當在</line>
<line xml:id='SHIJI_ZHSJ_43-1800a.17'>　　　　澮之側．</line>
</surface>
<surface xml:id='SHIJI_ZHSJ_43-1801a-z'>
<pb ed='ZHSJ' n='43-1801a' xml:id='SHIJI_ZHSJ_43-1801a'/><line xml:id='SHIJI_ZHSJ_43-1801a.01'>　　十六年，與韓、魏分晉，封晉君以端氏．〔一〕</line>
<line xml:id='SHIJI_ZHSJ_43-1801a.02'>〔一〕　集解徐廣曰：「在平陽．」　正義端氏，澤州縣也．</line>
<line xml:id='SHIJI_ZHSJ_43-1801a.03'>　　十七年，成侯與魏惠王遇葛孼．〔一〕十九年，與齊、宋會平陸，〔二〕與燕會阿．〔三〕二十年，</line>
<line xml:id='SHIJI_ZHSJ_43-1801a.04'>魏獻榮椽，因以為檀臺．〔四〕二十一年，魏圍我邯鄲．二十二年，魏惠王拔我邯鄲，齊亦敗魏</line>
<line xml:id='SHIJI_ZHSJ_43-1801a.05'>於桂陵．〔五〕二十四年，魏歸我邯鄲，與魏盟漳水上．秦攻我藺．二十五年，成侯卒．公子</line>
<line xml:id='SHIJI_ZHSJ_43-1801a.06'>緤與太子肅侯〔六〕爭立，緤敗，亡奔韓．</line>
<line xml:id='SHIJI_ZHSJ_43-1801a.07'>〔一〕　集解徐廣曰：「在馬丘．年表曰十八年趙孟如齊．」</line>
<line xml:id='SHIJI_ZHSJ_43-1801a.08'>〔二〕　正義兗州縣也．平陸城（與）即古厥國．</line>
<line xml:id='SHIJI_ZHSJ_43-1801a.09'>〔三〕　正義括地志云：「故葛城一名依城，又名西阿城，在瀛州高陽縣西北五十里．以徐、（兗）【滱】二水並過其西，又</line>
<line xml:id='SHIJI_ZHSJ_43-1801a.10'>　　　　徂經其北．曲曰阿，以齊有東阿，故曰西阿城．地理志云瀛州屬河閒，趙分也．」按：燕會趙即此地．</line>
<line xml:id='SHIJI_ZHSJ_43-1801a.11'>〔四〕　集解徐廣曰：「襄國縣有檀臺．」　索隱劉氏云「榮椽蓋地名，其中有一高處，可以為臺」，非也．按：榮椽是</line>
<line xml:id='SHIJI_ZHSJ_43-1801a.12'>　　　　良材，可為椽，斲飾有光榮，所以魏獻之，故趙因用之以為檀臺．　正義鄭玄云：「榮，屋翼也．」說文云：「椽，</line>
<line xml:id='SHIJI_ZHSJ_43-1801a.13'>　　　　榱也．屋梠之兩頭起者為榮也．」括地志云：「檀臺在洺州臨洺縣北二里．」</line>
<line xml:id='SHIJI_ZHSJ_43-1801a.14'>〔五〕　正義括地志云：「故桂城在曹州乘氏縣東北二十一里，故老云此即桂陵也．」</line>
<line xml:id='SHIJI_ZHSJ_43-1801a.15'>〔六〕　索隱系本云名語．</line>
<line xml:id='SHIJI_ZHSJ_43-1801a.16'>　　肅侯元年，奪晉君端氏，徙處屯留．〔一〕二年，與魏惠王遇於陰晉．〔二〕三年，公子范襲邯</line>
</surface>
<surface xml:id='SHIJI_ZHSJ_43-1802a-z'>
<pb ed='ZHSJ' n='43-1802a' xml:id='SHIJI_ZHSJ_43-1802a'/><line xml:id='SHIJI_ZHSJ_43-1802a.01'>鄲，不勝而死．四年，朝天子．六年，攻齊，拔高唐．七年，公子刻攻魏首垣．〔三〕十一年，秦</line>
<line xml:id='SHIJI_ZHSJ_43-1802a.02'>孝公使商君伐魏，虜其將公子卬．趙伐魏．十二年，秦孝公卒，商君死．十五年，起壽陵．〔四〕</line>
<line xml:id='SHIJI_ZHSJ_43-1802a.03'>魏惠王卒．</line>
<line xml:id='SHIJI_ZHSJ_43-1802a.04'>〔一〕　正義括地志云：「屯留故城在潞州長子縣東󼩡三十里，本漢屯留縣城也．」</line>
<line xml:id='SHIJI_ZHSJ_43-1802a.05'>〔二〕　正義地理志云華陰縣，魏之陰晉，秦惠文王更名寧秦，高帝更名華陰．今屬華州．</line>
<line xml:id='SHIJI_ZHSJ_43-1802a.06'>〔三〕　正義蓋在河北也．</line>
<line xml:id='SHIJI_ZHSJ_43-1802a.07'>〔四〕　正義徐廣云：「在常山．」</line>
<line xml:id='SHIJI_ZHSJ_43-1802a.08'>　　十六年，肅侯游大陵，〔一〕出於鹿門，〔二〕大戊午扣馬〔三〕曰：「耕事方急，一日不作，百日</line>
<line xml:id='SHIJI_ZHSJ_43-1802a.09'>不食．」肅侯下車謝．</line>
<line xml:id='SHIJI_ZHSJ_43-1802a.10'>〔一〕　集解徐廣曰：「太原有大陵縣，亦曰陸．」　正義括地志云：「大陵城在并州文水縣北十三里，漢大陵縣城．」</line>
<line xml:id='SHIJI_ZHSJ_43-1802a.11'>〔二〕　正義并州盂縣西有白鹿泓，源出白鹿山南渚，蓋鹿門在北山水之側也．</line>
<line xml:id='SHIJI_ZHSJ_43-1802a.12'>〔三〕　集解呂忱曰：「扣，牽馬．」</line>
<line xml:id='SHIJI_ZHSJ_43-1802a.13'>　　十七年，圍魏黃，不克．〔一〕築長城．〔二〕</line>
<line xml:id='SHIJI_ZHSJ_43-1802a.14'>〔一〕　集解地理志曰山陽有黃縣．　正義黃城在魏州，前拔之，卻為魏，今趙圍之矣．</line>
<line xml:id='SHIJI_ZHSJ_43-1802a.15'>〔二〕　正義劉伯莊云「蓋從雲中以北至代」．按：趙長城從蔚州北西至嵐州北，盡趙界．又疑此長城在（潭）〔漳〕水</line>
<line xml:id='SHIJI_ZHSJ_43-1802a.16'>　　　　之北，趙南界．</line>
</surface>
<surface xml:id='SHIJI_ZHSJ_43-1803a-z'>
<pb ed='ZHSJ' n='43-1803a' xml:id='SHIJI_ZHSJ_43-1803a'/><line xml:id='SHIJI_ZHSJ_43-1803a.01'>　　十八年，齊､魏伐我，我決河水灌之，兵去．二十二年，張儀相秦．趙疵與秦戰，敗，秦</line>
<line xml:id='SHIJI_ZHSJ_43-1803a.02'>殺疵河西，取我藺､離石．二十三年，韓舉〔一〕與齊､魏戰，死于桑丘．〔二〕</line>
<line xml:id='SHIJI_ZHSJ_43-1803a.03'>〔一〕　集解徐廣曰：「韓將．」</line>
<line xml:id='SHIJI_ZHSJ_43-1803a.04'>〔二〕　集解地理志云泰山有桑丘縣．　正義括地志云：「桑丘城在易州遂城縣界．」或云在泰山，非也．此時齊伐</line>
<line xml:id='SHIJI_ZHSJ_43-1803a.05'>　　　　燕桑丘，三晉皆來救之，不得在泰山（有）【之】桑丘縣，此說甚誤也．</line>
<line xml:id='SHIJI_ZHSJ_43-1803a.06'>　　二十四年，肅侯卒．秦､楚､燕､齊､魏出銳師各萬人來會葬．子武靈王立．〔一〕</line>
<line xml:id='SHIJI_ZHSJ_43-1803a.07'>〔一〕　索隱名雍．</line>
<line xml:id='SHIJI_ZHSJ_43-1803a.08'>　　武靈王元年，〔一〕陽文君趙豹相．梁襄王與太子嗣，韓宣王與太子倉來朝信宮．〔二〕武</line>
<line xml:id='SHIJI_ZHSJ_43-1803a.09'>靈王少，未能聽政，博聞師三人，左右司過三人．及聽政，先問先王貴臣肥義，加其秩；國</line>
<line xml:id='SHIJI_ZHSJ_43-1803a.10'>三老年八十，月致其禮．</line>
<line xml:id='SHIJI_ZHSJ_43-1803a.11'>〔一〕　集解徐廣曰：「年表云魏敗我趙護．」</line>
<line xml:id='SHIJI_ZHSJ_43-1803a.12'>〔二〕　正義在洺州臨洺縣也．</line>
<line xml:id='SHIJI_ZHSJ_43-1803a.13'>　　三年，城鄗．四年，與韓會于區鼠．〔一〕五年，娶韓女為夫人．</line>
<line xml:id='SHIJI_ZHSJ_43-1803a.14'>〔一〕　正義蓋在河北．</line>
</surface>
<surface xml:id='SHIJI_ZHSJ_43-1804a-z'>
<pb ed='ZHSJ' n='43-1804a' xml:id='SHIJI_ZHSJ_43-1804a'/><line xml:id='SHIJI_ZHSJ_43-1804a.01'>　　八年，韓擊秦，不勝而去．五國相王，趙獨否，曰：「無其實，敢處其名乎！」令國人謂</line>
<line xml:id='SHIJI_ZHSJ_43-1804a.02'>已曰「君」．</line>
<line xml:id='SHIJI_ZHSJ_43-1804a.03'>　　九年，與韓､魏共擊秦，秦敗我，斬首八萬級．齊敗我觀澤．〔一〕十年，秦取我中都及西</line>
<line xml:id='SHIJI_ZHSJ_43-1804a.04'>陽．〔二〕齊破燕．燕相子之為君，君反為臣．十一年，王召公子職於韓，立以為燕王，〔三〕使</line>
<line xml:id='SHIJI_ZHSJ_43-1804a.05'>樂池送之．〔四〕十三年，秦拔我藺，虜將軍趙莊．〔五〕楚､魏王來，過邯鄲．十四年，趙何攻魏．</line>
<line xml:id='SHIJI_ZHSJ_43-1804a.06'>〔一〕　正義括地志云：「觀澤故城在魏州頓丘縣東十八里也．」</line>
<line xml:id='SHIJI_ZHSJ_43-1804a.07'>〔二〕　集解徐廣曰：「年表云『秦取中都､西陽､安邑．十一年，秦敗我將軍英』．太原有中都縣，西河有中陽縣．」</line>
<line xml:id='SHIJI_ZHSJ_43-1804a.08'>〔三〕　集解徐廣曰：「紀年亦云爾．」</line>
<line xml:id='SHIJI_ZHSJ_43-1804a.09'>〔四〕　集解按燕世家，子之死後，燕人共立太子平，是為燕昭王，無趙送公子職為燕王之事，當是趙聞燕亂，遙立職為</line>
<line xml:id='SHIJI_ZHSJ_43-1804a.10'>　　　　燕王，雖使樂池送之，竟不能就．　索隱燕系家無其事，蓋是疏也．今此云「使樂池送之」，必是憑舊史為說．</line>
<line xml:id='SHIJI_ZHSJ_43-1804a.11'>　　　　且紀年之書，其說又同，則裴駰之解得其旨矣．</line>
<line xml:id='SHIJI_ZHSJ_43-1804a.12'>〔五〕　正義本一作「芘」，音疋婢反．</line>
<line xml:id='SHIJI_ZHSJ_43-1804a.13'>　　十六年，秦惠王卒．王遊大陵．他日，王夢見處女鼓琴而歌詩曰：「美人熒熒兮，顏若</line>
<line xml:id='SHIJI_ZHSJ_43-1804a.14'>苕之榮．〔一〕命乎命乎，曾無我嬴！」〔二〕異日，王飲酒樂，數言所夢，想見其狀．吳廣聞之，</line>
<line xml:id='SHIJI_ZHSJ_43-1804a.15'>因夫人而內其女娃嬴．〔三〕孟姚也．〔四〕孟姚甚有寵於王，是為惠后．</line>
<line xml:id='SHIJI_ZHSJ_43-1804a.16'>〔一〕　集解綦毋邃曰：「陵苕之草其華紫．」　正義苕音條．毛詩疏云：「苕，饒也．幽州謂之翹饒．蔓似󷍭豆而細，</line>
</surface>
<surface xml:id='SHIJI_ZHSJ_43-1805a-z'>
<pb ed='ZHSJ' n='43-1805a' xml:id='SHIJI_ZHSJ_43-1805a'/><line xml:id='SHIJI_ZHSJ_43-1805a.01'>　　　　葉似蒺[⿳艹利木]而青，其華細綠色，可生食，味如小豆藿也．」又本草經云：「陵苕生下溼水中，七八月生，華紫，草可以</line>
<line xml:id='SHIJI_ZHSJ_43-1805a.02'>　　　　染帛，煮沐頭，髮即黑也．」</line>
<line xml:id='SHIJI_ZHSJ_43-1805a.03'>〔二〕　集解綦毋邃曰：「言有命祿，生遇其時，人莫知己貴盛盈滿也．」　正義按：命，名也．嬴，姓嬴也．言世衆名</line>
<line xml:id='SHIJI_ZHSJ_43-1805a.04'>　　　　其美好，曾無我好嬴也．重言「名乎」者，以談說衆也．</line>
<line xml:id='SHIJI_ZHSJ_43-1805a.05'>〔三〕　集解方言曰：「娃，美也．吳有館娃之宮．」</line>
<line xml:id='SHIJI_ZHSJ_43-1805a.06'>〔四〕　集解徐廣曰；「古史考云內其女曰娃．」　索隱孟姚，吳廣女也．廣，舜之後，故上文云「余思虞舜之勳，故命</line>
<line xml:id='SHIJI_ZHSJ_43-1805a.07'>　　　　其冑女孟姚以配而七代之孫」是已．然舜後封虞，在河東大陽山西上虞城是，亦曰吳城．虞吳音相近，故舜後亦</line>
<line xml:id='SHIJI_ZHSJ_43-1805a.08'>　　　　姓吳，非獨太伯､虞仲之裔．</line>
<line xml:id='SHIJI_ZHSJ_43-1805a.09'>　　十七年，王出九門，〔一〕為野臺，〔二〕以望齊､中山之境．</line>
<line xml:id='SHIJI_ZHSJ_43-1805a.10'>〔一〕　集解徐廣曰：「在常山．」　正義本戰國時趙邑．戰國策云：「本有宮室而居，趙武靈王改為九門．」</line>
<line xml:id='SHIJI_ZHSJ_43-1805a.11'>〔二〕　集解徐廣曰：「野，一作『望』．」　正義括地志云：「野臺一名義臺，在定州新樂縣西南六十三里．」</line>
<line xml:id='SHIJI_ZHSJ_43-1805a.12'>　　十八年，秦武王與孟說舉龍文赤鼎，絕臏〔一〕而死．趙王使代相趙固迎公子稷於燕，送</line>
<line xml:id='SHIJI_ZHSJ_43-1805a.13'>歸，立為秦王，是為昭王．</line>
<line xml:id='SHIJI_ZHSJ_43-1805a.14'>〔一〕　集解徐廣曰：「一作『絕瞑』．音亡丁反．」</line>
<line xml:id='SHIJI_ZHSJ_43-1805a.15'>　　十九年春正月，大朝信宮．召肥義與議天下，五日而畢．王北略中山之地，至於房</line>
</surface>
<surface xml:id='SHIJI_ZHSJ_43-1806a-z'>
<pb ed='ZHSJ' n='43-1806a' xml:id='SHIJI_ZHSJ_43-1806a'/><line xml:id='SHIJI_ZHSJ_43-1806a.01'>子，〔一〕遂之代，北至無窮，西至河，登黃華之上．〔二〕召樓緩謀曰：「我先王因世之變，以長南</line>
<line xml:id='SHIJI_ZHSJ_43-1806a.02'>藩之地，屬阻漳､滏之險，立長城，又取藺､郭狼，敗林人〔三〕於荏，而功未遂．今中山在我</line>
<line xml:id='SHIJI_ZHSJ_43-1806a.03'>腹心，北有燕，〔四〕東有胡，〔五〕西有林胡､樓煩､秦､韓之邊，〔六〕而無彊兵之救，是亡社稷，柰</line>
<line xml:id='SHIJI_ZHSJ_43-1806a.04'>何？夫有高世之名，必有遺俗之累．吾欲胡服．」樓緩曰：「善．」羣臣皆不欲．</line>
<line xml:id='SHIJI_ZHSJ_43-1806a.05'>〔一〕　正義趙州縣也．</line>
<line xml:id='SHIJI_ZHSJ_43-1806a.06'>〔二〕　正義黃華蓋西河側之山名也．</line>
<line xml:id='SHIJI_ZHSJ_43-1806a.07'>〔三〕　正義即林胡也．</line>
<line xml:id='SHIJI_ZHSJ_43-1806a.08'>〔四〕　正義地理志云趙分晉，北有信都､中山，又得涿郡之高陽､鄚州鄉；東有清河､河閒，又得渤海郡東平舒等七</line>
<line xml:id='SHIJI_ZHSJ_43-1806a.09'>　　　　縣．在河以北，故言「北有燕」．</line>
<line xml:id='SHIJI_ZHSJ_43-1806a.10'>〔五〕　正義趙東有瀛州之東北．營州之境即東胡､烏丸之地．服虔云：「東胡，烏丸之先，後為鮮卑也．」</line>
<line xml:id='SHIJI_ZHSJ_43-1806a.11'>〔六〕　正義林胡､樓煩即嵐､勝之北也．嵐､勝以南石州､離石､藺等，七國時趙邊邑也．秦隔河也．晉､洺､潞､澤等</line>
<line xml:id='SHIJI_ZHSJ_43-1806a.12'>　　　　州皆七國時韓地，為並趙西境也．</line>
<line xml:id='SHIJI_ZHSJ_43-1806a.13'>　　於是肥義侍，王曰：「簡､襄主之烈，計胡､翟之利．為人臣者，寵有孝弟長幼順明之節，</line>
<line xml:id='SHIJI_ZHSJ_43-1806a.14'>通有補民益主之業，〔一〕此兩者臣之分也．今吾欲繼襄主之跡，開於胡､翟之鄉，而卒世不</line>
<line xml:id='SHIJI_ZHSJ_43-1806a.15'>見也．〔二〕為敵弱，〔三〕用力少而功多，　可以毋盡百姓之勞，而序往古之勳．〔四〕夫有高世之功</line>
<line xml:id='SHIJI_ZHSJ_43-1806a.16'>者，負遺俗之累；〔五〕有獨智之慮者，任驁民之怨．〔六〕今吾將胡服騎射以教百姓，而世必議</line>
</surface>
<surface xml:id='SHIJI_ZHSJ_43-1807a-z'>
<pb ed='ZHSJ' n='43-1807a' xml:id='SHIJI_ZHSJ_43-1807a'/><line xml:id='SHIJI_ZHSJ_43-1807a.01'>寡人，柰何？」肥義曰：「臣聞疑事無功，疑行無名．王既定負遺俗之慮，殆無顧天下之議</line>
<line xml:id='SHIJI_ZHSJ_43-1807a.02'>矣．夫論至德者不和於俗，成大功者不謀於衆．昔者舜舞有苗，禹袒裸國，非以養欲而樂</line>
<line xml:id='SHIJI_ZHSJ_43-1807a.03'>志也，務以論德而約功也．愚者闇成事，智者覩未形，則王何疑焉．」王曰：「吾不疑胡服</line>
<line xml:id='SHIJI_ZHSJ_43-1807a.04'>也，吾恐天下笑我也．狂夫之樂，智者哀焉；愚者所笑，賢者察焉．世有順我者，胡服之功</line>
<line xml:id='SHIJI_ZHSJ_43-1807a.05'>未可知也．雖驅世以笑我，胡地中山吾必有之．」於是遂胡服矣．</line>
<line xml:id='SHIJI_ZHSJ_43-1807a.06'>〔一〕　正義寵，貴寵也．通，達理也．凡為人臣，有孝弟長幼順明之節制者，得貴寵也；有補民益主之功業者，為達</line>
<line xml:id='SHIJI_ZHSJ_43-1807a.07'>　　　　理也．</line>
<line xml:id='SHIJI_ZHSJ_43-1807a.08'>〔二〕　正義卒，子律反，盡也．言盡世閒不見補民益主之忠臣也．</line>
<line xml:id='SHIJI_ZHSJ_43-1807a.09'>〔三〕　正義我為胡服，敵人必困弱也．</line>
<line xml:id='SHIJI_ZHSJ_43-1807a.10'>〔四〕　正義厚，重也．往古謂趙簡子､襄子也．</line>
<line xml:id='SHIJI_ZHSJ_43-1807a.11'>〔五〕　正義負，留也．言古周公､孔子留衣冠禮義之俗，今變為胡服，是負留風俗之譴累也．</line>
<line xml:id='SHIJI_ZHSJ_43-1807a.12'>〔六〕　正義言世有獨計智之思慮者，必任隱逸敖慢之民怨望也．</line>
<line xml:id='SHIJI_ZHSJ_43-1807a.13'>　　使王緤告公子成曰：「寡人胡服，將以朝也，亦欲叔服之．家聽於親而國聽於君，古今</line>
<line xml:id='SHIJI_ZHSJ_43-1807a.14'>之公行也．子不反親，臣不逆君，兄弟之通義也．〔一〕今寡人作教易服而叔不服，吾恐天下</line>
<line xml:id='SHIJI_ZHSJ_43-1807a.15'>議之也．制國有常，利民為本；從政有經，令行為上．明德先論於賤，而行政先信於貴．</line>
<line xml:id='SHIJI_ZHSJ_43-1807a.16'>今胡服之意，非以養欲而樂志也；事有所止而功有所出，〔二〕事成功立，然后善也．今寡人</line>
</surface>
<surface xml:id='SHIJI_ZHSJ_43-1808a-z'>
<pb ed='ZHSJ' n='43-1808a' xml:id='SHIJI_ZHSJ_43-1808a'/><line xml:id='SHIJI_ZHSJ_43-1808a.01'>恐叔之逆從政之經，以輔叔之議．且寡人聞之，事利國者行無邪，因貴戚者名不累，故願慕</line>
<line xml:id='SHIJI_ZHSJ_43-1808a.02'>公叔之義，以成胡服之功．使緤謁之叔，〔三〕請服焉．」公子成再拜稽首曰：「臣固聞王之胡服</line>
<line xml:id='SHIJI_ZHSJ_43-1808a.03'>也．臣不佞，寢疾，未能趨走以滋進也．王命之，臣敢對，因竭其愚忠．曰：臣聞中國者，蓋</line>
<line xml:id='SHIJI_ZHSJ_43-1808a.04'>聰明徇智之所居也，〔四〕萬物財用之所聚也，賢聖之所教也，仁義之所施也，詩書禮樂之所</line>
<line xml:id='SHIJI_ZHSJ_43-1808a.05'>用也，異敏技能之所試也，遠方之所觀赴也，蠻夷之所義行也．今王舍此而襲遠方之服，變</line>
<line xml:id='SHIJI_ZHSJ_43-1808a.06'>古之教，易古人道，逆人之心，而怫學者，離中國，故臣願王圖之也．」使者以報．王曰：「吾</line>
<line xml:id='SHIJI_ZHSJ_43-1808a.07'>固聞叔之疾也，我將自往請之．」</line>
<line xml:id='SHIJI_ZHSJ_43-1808a.08'>〔一〕　集解徐廣曰：「兄弟，一作『元夷』．元，始也；夷，平也．」</line>
<line xml:id='SHIJI_ZHSJ_43-1808a.09'>〔二〕　正義鄭玄云：「止，至也．為人君止於仁，為人臣止於敬，為人子止於孝，為人父止於慈，與國人交止於信．」</line>
<line xml:id='SHIJI_ZHSJ_43-1808a.10'>　　　　按：出猶成也．</line>
<line xml:id='SHIJI_ZHSJ_43-1808a.11'>〔三〕　索隱為句．</line>
<line xml:id='SHIJI_ZHSJ_43-1808a.12'>〔四〕　集解徐廣曰：「五帝本紀云幼而徇齊．」</line>
<line xml:id='SHIJI_ZHSJ_43-1808a.13'>　　王遂往之公子成家，因自請之，曰：「夫服者，所以便用也；禮者，所以便事也．聖人觀</line>
<line xml:id='SHIJI_ZHSJ_43-1808a.14'>鄉而順宜，因事而制禮，所以利其民而厚其國也．夫翦髮文身，錯臂左衽，〔一〕甌越之民</line>
<line xml:id='SHIJI_ZHSJ_43-1808a.15'>也．〔二〕黑齒雕題，〔三〕卻冠秫絀，〔四〕大吳之國也．故禮服莫同，其便一也．鄉異而用變，事</line>
</surface>
<surface xml:id='SHIJI_ZHSJ_43-1809a-z'>
<pb ed='ZHSJ' n='43-1809a' xml:id='SHIJI_ZHSJ_43-1809a'/><line xml:id='SHIJI_ZHSJ_43-1809a.01'>異而禮易．是以聖人果可以利其國，不一其用；果可以便其事，不同其禮．儒者一師而俗</line>
<line xml:id='SHIJI_ZHSJ_43-1809a.02'>異，中國同禮而教離，況於山谷之便乎？故去就之變，智者不能一；遠近之服，賢聖不能</line>
<line xml:id='SHIJI_ZHSJ_43-1809a.03'>同．窮鄉多異，曲學多辯．不知而不疑，異於己而不非者，公焉而衆求盡善也．今叔之所</line>
<line xml:id='SHIJI_ZHSJ_43-1809a.04'>言者俗也，吾所言者所以制俗也．吾國東有河､薄洛之水，〔五〕與齊､中山同之，〔六〕無舟楫</line>
<line xml:id='SHIJI_ZHSJ_43-1809a.05'>之用．自常山以至代､上黨，〔七〕東有燕､東胡之境，而西有樓煩､秦､韓之邊，今無騎射之</line>
<line xml:id='SHIJI_ZHSJ_43-1809a.06'>備．故寡人無舟楫之用，夾水居之民，將何以守河､薄洛之水；變服騎射，以備燕､三胡､〔八〕</line>
<line xml:id='SHIJI_ZHSJ_43-1809a.07'>秦､韓之邊．且昔者簡主不塞晉陽以及上黨，而襄主并戎取代以攘諸胡，此愚智所明也．</line>
<line xml:id='SHIJI_ZHSJ_43-1809a.08'>先時中山負齊之彊兵，侵暴吾地，係累〔九〕吾民，引水圍鄗，微社稷之神靈，則鄗幾於不守</line>
<line xml:id='SHIJI_ZHSJ_43-1809a.09'>也．先王醜之，而怨未能報也．今騎射之備，近可以便上黨之形，而遠可以報中山之怨．</line>
<line xml:id='SHIJI_ZHSJ_43-1809a.10'>而叔順中國之俗以逆簡､襄之意，惡變服之名以忘鄗事之醜，非寡人之所望也．」公字成再</line>
<line xml:id='SHIJI_ZHSJ_43-1809a.11'>拜稽首曰：「臣愚，不達於王之義，敢道世俗之聞，臣之辠也．今王將󺯇簡､襄之意以順先王</line>
<line xml:id='SHIJI_ZHSJ_43-1809a.12'>之志，臣敢不聽命乎！」再拜稽首．乃賜胡服．明日，服而朝．於是始出胡服令也．</line>
<line xml:id='SHIJI_ZHSJ_43-1809a.13'>〔一〕　索隱錯臂亦文身，謂以丹青錯畫其臂．孔衍作「右臂左衽」，謂右袒其臂也．</line>
<line xml:id='SHIJI_ZHSJ_43-1809a.14'>〔二〕　索隱劉氏云：「今珠崖､儋耳謂之甌人，是有甌越．」　正義按：屬南越，故言甌越也．輿地志云「交阯，周時為</line>
<line xml:id='SHIJI_ZHSJ_43-1809a.15'>　　　　駱越，秦時曰西甌，文身斷髮避龍」．則西甌駱又在番吾之西．南越及甌駱皆姓也．世本云「越，姓也，與楚</line>
</surface>
<surface xml:id='SHIJI_ZHSJ_43-1810a-z'>
<pb ed='ZHSJ' n='43-1810a' xml:id='SHIJI_ZHSJ_43-1810a'/><line xml:id='SHIJI_ZHSJ_43-1810a.01'>　　　　同祖」是也．</line>
<line xml:id='SHIJI_ZHSJ_43-1810a.02'>〔三〕　集解劉逵曰：「以草染齒，用白作黑．」鄭玄曰：「雕文謂刻其肌，以青丹涅之．」</line>
<line xml:id='SHIJI_ZHSJ_43-1810a.03'>〔四〕　集解徐廣曰：「戰國策作『秫縫』，絀亦縫紩之別名也．秫者，綦鍼也．古字多假借，故作『秫絀』耳．此蓋言其</line>
<line xml:id='SHIJI_ZHSJ_43-1810a.04'>　　　　女功鍼縷之麤拙也．又一本作『鮭冠黎緤』也．」</line>
<line xml:id='SHIJI_ZHSJ_43-1810a.05'>〔五〕　集解徐廣曰：「安平經縣西有漳水，津名薄洛津．」　正義按：安平縣屬定州也．</line>
<line xml:id='SHIJI_ZHSJ_43-1810a.06'>〔六〕　正義爾時齊與中山相親，中山､趙共薄洛水，故言「與齊､中山同之」，須有舟楫之備．</line>
<line xml:id='SHIJI_ZHSJ_43-1810a.07'>〔七〕　集解徐廣曰：「一云『自常山以下，代､上黨以東』．」</line>
<line xml:id='SHIJI_ZHSJ_43-1810a.08'>〔八〕　索隱林胡，樓煩，東胡，是三胡也．</line>
<line xml:id='SHIJI_ZHSJ_43-1810a.09'>〔九〕　正義上音計，下力追反．</line>
<line xml:id='SHIJI_ZHSJ_43-1810a.10'>　　趙文､趙造､周袑､〔一〕趙俊皆諫止王毋胡服，如故法便．王曰：「先王不同俗，何古之</line>
<line xml:id='SHIJI_ZHSJ_43-1810a.11'>法？帝王不相襲，何禮之循？虙戲､神農教而不誅，黃帝､堯､舜誅而不怒．及至三王，隨時</line>
<line xml:id='SHIJI_ZHSJ_43-1810a.12'>制法，因事制禮．法度制令各順其宜，衣服器械各便其用．故禮也不必一道，而便國不必</line>
<line xml:id='SHIJI_ZHSJ_43-1810a.13'>古．聖人之興也不相襲而王，夏､殷之衰也不易禮而滅．然則反古未可非，而循禮未足多</line>
<line xml:id='SHIJI_ZHSJ_43-1810a.14'>也．且服奇者志淫，則是鄒､魯無奇行也；〔二〕俗辟者民易，則是吳､越無秀士也．〔三〕且聖</line>
<line xml:id='SHIJI_ZHSJ_43-1810a.15'>人利身謂之服，便事謂之禮．夫進退之節，衣服之制者，所以齊常民也，非所以論賢者也．</line>
<line xml:id='SHIJI_ZHSJ_43-1810a.16'>故齊民與俗流，賢者與變俱．故諺曰『以書御者不盡馬之情，以古制今者不達事之變』．循</line>
</surface>
<surface xml:id='SHIJI_ZHSJ_43-1811a-z'>
<pb ed='ZHSJ' n='43-1811a' xml:id='SHIJI_ZHSJ_43-1811a'/><line xml:id='SHIJI_ZHSJ_43-1811a.01'>法之功，不足以高世；法古之學，不足以制今．子不及也．」遂胡服招騎射．</line>
<line xml:id='SHIJI_ZHSJ_43-1811a.02'>〔一〕　集解徐廣曰：「戰國策作『紹』．袑音紹．」</line>
<line xml:id='SHIJI_ZHSJ_43-1811a.03'>〔二〕　索隱按：鄒､魯好長纓，是奇服，非其志皆淫僻也，而有孔門顏､之屬，豈是無奇行哉！</line>
<line xml:id='SHIJI_ZHSJ_43-1811a.04'>〔三〕　索隱言方俗僻處山谷，而人皆改易不通大化，則是吳､越無秀士，何得有延州來及大夫種之屬哉！</line>
<line xml:id='SHIJI_ZHSJ_43-1811a.05'>　　二十年，王略中山地，至寧葭；〔一〕西略胡地，至榆中．〔二〕林胡王獻馬．歸，使樓緩之</line>
<line xml:id='SHIJI_ZHSJ_43-1811a.06'>秦，仇液之韓，王賁之楚，富丁之魏，趙爵之齊．代相趙固主胡，致其兵．</line>
<line xml:id='SHIJI_ZHSJ_43-1811a.07'>〔一〕　索隱一作「蔓葭」，縣名，在中山．</line>
<line xml:id='SHIJI_ZHSJ_43-1811a.08'>〔二〕　正義勝州北河北岸也．</line>
<line xml:id='SHIJI_ZHSJ_43-1811a.09'>　　二十一年，攻中山．趙袑為右軍，許鈞為左軍，公子章為中軍，王并將之．牛翦將車騎，</line>
<line xml:id='SHIJI_ZHSJ_43-1811a.10'>趙希并將胡､代．趙與之陘，〔一〕合軍曲陽，〔二〕攻取丹丘､〔三〕華陽､〔四〕鴟之塞．〔五〕王軍取</line>
<line xml:id='SHIJI_ZHSJ_43-1811a.11'>鄗､石邑､〔六〕封龍､〔七〕東垣．中山獻四邑和，王許之，罷兵．二十三年，攻中山．二十五年，</line>
<line xml:id='SHIJI_ZHSJ_43-1811a.12'>惠后卒．〔八〕使周袑胡服傅王子何．二十六年，復攻中山，攘地北至燕､代，西至雲中､九原．</line>
<line xml:id='SHIJI_ZHSJ_43-1811a.13'>〔一〕　集解徐廣曰：「一作『陸』，又作『陘』．或宜言『趙與之陘』．陘者山絕之名．常山有井陘，中山有苦陘，上黨有閼</line>
<line xml:id='SHIJI_ZHSJ_43-1811a.14'>　　　　與．」　正義與音與．陘音荊．陘，陘山也，在并州陘縣東南十八里．然趙希并將代､趙之兵，與諸軍向井陘之</line>
<line xml:id='SHIJI_ZHSJ_43-1811a.15'>　　　　側，共出定州上曲陽縣，合軍攻取丹丘､華陽､鴟上之關．</line>
</surface>
<surface xml:id='SHIJI_ZHSJ_43-1812a-z'>
<pb ed='ZHSJ' n='43-1812a' xml:id='SHIJI_ZHSJ_43-1812a'/><line xml:id='SHIJI_ZHSJ_43-1812a.01'>〔二〕　集解徐廣曰：「上曲陽在常山，下曲陽在鉅鹿．」　正義括地志云：「上曲陽故城在定州曲陽縣西五里．」按：</line>
<line xml:id='SHIJI_ZHSJ_43-1812a.02'>　　　　合軍曲陽，即上曲陽也，以在常山郡也．</line>
<line xml:id='SHIJI_ZHSJ_43-1812a.03'>〔三〕　正義蓋邢州丹丘縣也．</line>
<line xml:id='SHIJI_ZHSJ_43-1812a.04'>〔四〕　集解徐廣曰：「華，一作『爽』．」　正義括地志云：「北岳有五別名，一曰蘭臺府，二曰列女宮，三曰華陽臺，四</line>
<line xml:id='SHIJI_ZHSJ_43-1812a.05'>　　　　曰紫臺，五曰太一宮．」按：北岳恆山在定州恆陽縣北百四十里．</line>
<line xml:id='SHIJI_ZHSJ_43-1812a.06'>〔五〕　集解徐廣曰：「鴟，一作『鴻』．」　正義上昌之反，下先代反．徐廣曰「鴟，一作『鴻』」，鴻上故關今名汝城，在</line>
<line xml:id='SHIJI_ZHSJ_43-1812a.07'>　　　　定州唐縣東北六十里，本晉鴻上關城也．又有鴻上水，源出唐縣北葛洪山，接北岳恆山，與鴻上塞皆在定州．然</line>
<line xml:id='SHIJI_ZHSJ_43-1812a.08'>　　　　一本作「鳴」字，誤也．</line>
<line xml:id='SHIJI_ZHSJ_43-1812a.09'>〔六〕　集解徐廣曰：「在常山．」　正義括地志云：「石邑故城在恆州鹿泉縣南三十五里，六國時舊邑．」</line>
<line xml:id='SHIJI_ZHSJ_43-1812a.10'>〔七〕　正義括地志云：「封龍山一名飛龍山，在恆州鹿泉縣南四十五里．邑因山為名．」</line>
<line xml:id='SHIJI_ZHSJ_43-1812a.11'>〔八〕　索隱按：謂武靈王之前后，太子章之母，惠文王之嫡母也．惠后卒後，吳娃始當正室，至孝成二年稱「惠文后</line>
<line xml:id='SHIJI_ZHSJ_43-1812a.12'>　　　　卒」是也．而下文又云「孟姚卒後，何寵衰，欲并立」，亦誤也．</line>
<line xml:id='SHIJI_ZHSJ_43-1812a.13'>　</line>
<line xml:id='SHIJI_ZHSJ_43-1812a.14'>　　二十七年五月戊申，大朝於東宮，傳國，立王子何以為王．王廟見禮畢，出臨朝．大夫</line>
<line xml:id='SHIJI_ZHSJ_43-1812a.15'>悉為臣，肥義為相國，并傅王．是為惠文王．惠文王，惠后吳娃子也．武靈王自號為主父．</line>
<line xml:id='SHIJI_ZHSJ_43-1812a.16'>　　主父欲令子主治國，而身胡服將士大夫西北略胡地，而欲從雲中､九原直南襲秦，於是</line>
</surface>
<surface xml:id='SHIJI_ZHSJ_43-1813a-z'>
<pb ed='ZHSJ' n='43-1813a' xml:id='SHIJI_ZHSJ_43-1813a'/><line xml:id='SHIJI_ZHSJ_43-1813a.01'>詐自為使者入秦．秦昭王不知，已而怪其狀甚偉，非人臣之度，使人逐之，而主父馳已脫關</line>
<line xml:id='SHIJI_ZHSJ_43-1813a.02'>矣．審問之，乃主父也．秦人大驚．主父所以入秦者，欲自略地形，因觀秦王之為人也．</line>
<line xml:id='SHIJI_ZHSJ_43-1813a.03'>　　惠文王〔一〕二年，主父行新地，遂出代，西遇樓煩王於西河而致其兵．</line>
<line xml:id='SHIJI_ZHSJ_43-1813a.04'>〔一〕　集解徐廣曰：「元年，以公子勝為相，封平原．」</line>
<line xml:id='SHIJI_ZHSJ_43-1813a.05'>　　三年，滅中山，遷其王於膚施．〔一〕起靈壽，〔二〕北地方從，代道大通．還歸，行賞，大赦，</line>
<line xml:id='SHIJI_ZHSJ_43-1813a.06'>置酒酺五日，封長子章為代安陽君．〔三〕章素侈，心不服其弟所立．主父又使田不禮相章</line>
<line xml:id='SHIJI_ZHSJ_43-1813a.07'>也．</line>
<line xml:id='SHIJI_ZHSJ_43-1813a.08'>〔一〕　集解徐廣曰：「在上郡．」　正義今延州膚施縣也．</line>
<line xml:id='SHIJI_ZHSJ_43-1813a.09'>〔二〕　集解徐廣曰：「在常山．」</line>
<line xml:id='SHIJI_ZHSJ_43-1813a.10'>〔三〕　正義括地志云：「東安陽故城在朔州定襄縣界．地志云東安陽縣屬代郡．」</line>
<line xml:id='SHIJI_ZHSJ_43-1813a.11'>　　李兌謂肥義曰：「公子章彊壯而志驕，黨衆而欲大，殆有私乎？田不禮之為人也，忍殺</line>
<line xml:id='SHIJI_ZHSJ_43-1813a.12'>而驕．二人相得，必有謀陰賊起，一出身徼幸．夫小人有欲，輕慮淺謀，徒見其利而不顧其</line>
<line xml:id='SHIJI_ZHSJ_43-1813a.13'>害，同類相推，俱入禍門．以吾觀之，必不久矣．子任重而勢大，亂之所始，禍之所集也，子</line>
<line xml:id='SHIJI_ZHSJ_43-1813a.14'>必先患．仁者愛萬物而智者備禍於未形，不仁不智，何以為國？子奚不稱疾毋出，傳政於</line>
<line xml:id='SHIJI_ZHSJ_43-1813a.15'>公子成？毋為怨府，毋為禍梯．」肥義曰：「不可，昔者主父以王屬義也，曰：『毋變而度，</line>
</surface>
<surface xml:id='SHIJI_ZHSJ_43-1814a-z'>
<pb ed='ZHSJ' n='43-1814a' xml:id='SHIJI_ZHSJ_43-1814a'/><line xml:id='SHIJI_ZHSJ_43-1814a.01'>毋異而慮，堅守一心，以歿而世．』義再拜受命而籍之．〔一〕今畏不禮之難而忘吾籍，變孰</line>
<line xml:id='SHIJI_ZHSJ_43-1814a.02'>大焉．進受嚴命，退而不全，負孰甚焉．變負之臣，不容於刑．諺曰『死者復生，生者不</line>
<line xml:id='SHIJI_ZHSJ_43-1814a.03'>愧』．〔二〕吾言已在前矣，吾欲全吾言，安得全吾身！且夫貞臣也難至而節見，忠臣也累至而</line>
<line xml:id='SHIJI_ZHSJ_43-1814a.04'>行明．子則有賜而忠我矣，雖然，吾有語在前者也，終不敢失．」李兌曰：「諾，子勉之矣！</line>
<line xml:id='SHIJI_ZHSJ_43-1814a.05'>吾見子已今年耳．」涕泣而出．李兌數見公子成，以備田不禮之事．</line>
<line xml:id='SHIJI_ZHSJ_43-1814a.06'>〔一〕　索隱籍，錄也．謂當時即記錄，書之於籍．</line>
<line xml:id='SHIJI_ZHSJ_43-1814a.07'>〔二〕　正義肥義報李兌云：必盡【力】傅何為王，不可懼章及田不禮而生異心．使死者復更變生，并見在生者（並見）傅</line>
<line xml:id='SHIJI_ZHSJ_43-1814a.08'>　　　　王無變，令我不愧之，若荀息也．</line>
<line xml:id='SHIJI_ZHSJ_43-1814a.09'>　　異日肥義謂信期〔一〕曰：「公子與田不禮甚可憂也．其於義也聲善而實惡，此為人也</line>
<line xml:id='SHIJI_ZHSJ_43-1814a.10'>不子不臣．吾聞之也，姦臣在朝，國之殘也；讒臣在中，主之蠹也．此人貪而欲大，內得主</line>
<line xml:id='SHIJI_ZHSJ_43-1814a.11'>而外為暴．矯令為慢，以擅一旦之命，不難為也，禍且逮國．今吾憂之，夜而忘寐，飢而忘</line>
<line xml:id='SHIJI_ZHSJ_43-1814a.12'>食．盜賊出入不可不備．自今以來，若有召王者必見吾面，我將先以身當之，無故而王乃</line>
<line xml:id='SHIJI_ZHSJ_43-1814a.13'>入．」信期曰：「善哉，吾得聞此也！」</line>
<line xml:id='SHIJI_ZHSJ_43-1814a.14'>〔一〕　索隱即下文高信也．　正義上音申也．</line>
</surface>
<surface xml:id='SHIJI_ZHSJ_43-1815a-z'>
<pb ed='ZHSJ' n='43-1815a' xml:id='SHIJI_ZHSJ_43-1815a'/><line xml:id='SHIJI_ZHSJ_43-1815a.02'>　　四年，朝羣臣，安陽君亦來朝．主父令王聽朝，而自從旁觀窺羣臣宗室之禮．見其長</line>
<line xml:id='SHIJI_ZHSJ_43-1815a.03'>子章傫然也，反北面為臣，詘於其弟，心憐之，於是乃欲分趙而王章於代，計未決而輟．</line>
<line xml:id='SHIJI_ZHSJ_43-1815a.04'>　　主父及王游沙丘，異宮，〔一〕公子章即以其徒與田不禮作亂，詐以主父令召王．肥義先</line>
<line xml:id='SHIJI_ZHSJ_43-1815a.05'>入，殺之．高信即與王戰．公子成與李兌自國至，乃起四邑之兵入距難，殺公子章及田不</line>
<line xml:id='SHIJI_ZHSJ_43-1815a.06'>禮，滅其黨賊而定王室．公子成為相，號安平君，李兌為司寇．公子章之敗，往走主父，主</line>
<line xml:id='SHIJI_ZHSJ_43-1815a.07'>主開之，〔二〕成､兌因圍主父宮．公子章死，公子成､李兌謀曰：「以章故圍主父，即解兵，吾</line>
<line xml:id='SHIJI_ZHSJ_43-1815a.08'>屬夷矣．」乃遂圍主父．令宮中人「後出者夷」，宮中人悉出．主父欲出不得，又不得食，探</line>
<line xml:id='SHIJI_ZHSJ_43-1815a.09'>爵鷇而食之，〔三〕三月餘而餓死沙丘宮．〔四〕主父定死，乃發喪赴諸侯．</line>
<line xml:id='SHIJI_ZHSJ_43-1815a.10'>〔一〕　正義在邢州平鄉縣東北二十里（矣）也．</line>
<line xml:id='SHIJI_ZHSJ_43-1815a.11'>〔二〕　索隱開謂開門而納之．俗本亦作「聞」字者，非也．譙周及孔衍皆作「閉之」，閉謂藏之也．　正義謂不責其</line>
<line xml:id='SHIJI_ZHSJ_43-1815a.12'>　　　　反叛之罪，容其入宮藏也．</line>
<line xml:id='SHIJI_ZHSJ_43-1815a.13'>〔三〕　集解綦毋邃曰：「鷇，爵子也．」　索隱按：曹大家云「鷇，雀子也．生受哺者謂之鷇」．</line>
<line xml:id='SHIJI_ZHSJ_43-1815a.14'>〔四〕　集解應劭曰：「武靈王葬代郡靈丘縣．」　正義括地志云：「趙武靈王墓在蔚州靈丘縣東三十里．」應說是也．</line>
<line xml:id='SHIJI_ZHSJ_43-1815a.15'>　　是時王少，成､兌專政，畏誅，故圍主父．主父初以長子章為太子，後得吳娃，愛之，為</line>
</surface>
<surface xml:id='SHIJI_ZHSJ_43-1816a-z'>
<pb ed='ZHSJ' n='43-1816a' xml:id='SHIJI_ZHSJ_43-1816a'/><line xml:id='SHIJI_ZHSJ_43-1816a.01'>不出者數歲，生子何，乃廢太子章而立何為王．吳娃死，愛弛，憐故太子，欲兩王之，猶豫未</line>
<line xml:id='SHIJI_ZHSJ_43-1816a.02'>決，故亂起，以至父子俱死，為天下笑，豈不痛乎！〔一〕</line>
<line xml:id='SHIJI_ZHSJ_43-1816a.03'>〔一〕　集解徐廣曰：「或無此十四字．」</line>
<line xml:id='SHIJI_ZHSJ_43-1816a.04'>　　（<note>主父死惠文王立立</note>）五年，與燕鄚､易．〔一〕八年，城南行唐．〔二〕九年，趙梁將，與齊合軍攻</line>
<line xml:id='SHIJI_ZHSJ_43-1816a.05'>韓，至魯關下．〔三〕及十年，秦自置為西帝．十一年，董叔與魏氏伐宋，得河陽於魏．秦取梗</line>
<line xml:id='SHIJI_ZHSJ_43-1816a.06'>陽．〔四〕十二年，趙梁將攻齊．十三年，韓徐為將，攻齊．公主死．〔五〕十四年，相國樂毅將</line>
<line xml:id='SHIJI_ZHSJ_43-1816a.07'>趙､秦､韓､魏､燕攻齊，〔六〕取靈丘．〔七〕與秦會中陽．〔八〕十五年，燕昭王來見．趙與韓､魏､</line>
<line xml:id='SHIJI_ZHSJ_43-1816a.08'>秦共擊齊，齊王敗走，燕獨深入，取臨菑．</line>
<line xml:id='SHIJI_ZHSJ_43-1816a.09'>〔一〕　集解徐廣曰：「皆屬涿郡．鄚音莫．」</line>
<line xml:id='SHIJI_ZHSJ_43-1816a.10'>〔二〕　集解徐廣曰：「在常山．」　正義行，寒庚反．括地志云：「行唐縣屬冀州．」為南行唐築城．</line>
<line xml:id='SHIJI_ZHSJ_43-1816a.11'>〔三〕　正義劉伯莊云：「蓋在南陽魯陽關．」按：汝州魯山縣，古穀陽縣．</line>
<line xml:id='SHIJI_ZHSJ_43-1816a.12'>〔四〕　集解杜預曰：「太原晉陽縣南梗陽城也．」　索隱地理志云太原榆次有梗陽鄉．與杜預所據小別也．　正義</line>
<line xml:id='SHIJI_ZHSJ_43-1816a.13'>　　　　括地志云：「梗陽故城在并州清源縣南百二十步，分晉陽縣置，本漢榆次縣地，春秋晉大夫祁氏邑也．」</line>
<line xml:id='SHIJI_ZHSJ_43-1816a.14'>〔五〕　索隱蓋吳娃女，惠文王之姊．</line>
<line xml:id='SHIJI_ZHSJ_43-1816a.15'>〔六〕　按年表及韓魏等系家，五國攻齊在明年，然此下文十五年重擊齊，是此文為得，蓋此年同伐齊耳．</line>
</surface>
<surface xml:id='SHIJI_ZHSJ_43-1817a-z'>
<pb ed='ZHSJ' n='43-1817a' xml:id='SHIJI_ZHSJ_43-1817a'/><line xml:id='SHIJI_ZHSJ_43-1817a.01'>〔七〕　正義蔚（丘）〔州〕縣也．</line>
<line xml:id='SHIJI_ZHSJ_43-1817a.02'>〔八〕　正義括地志云：「中陽故縣在汾州隰城縣南十里，漢中陽縣也．」</line>
<line xml:id='SHIJI_ZHSJ_43-1817a.03'>　　十六年，秦復與趙數擊齊，齊人患之．蘇厲為齊遺趙王書曰：</line>
<line xml:id='SHIJI_ZHSJ_43-1817a.04'>　　　　臣聞古之賢君，其德行非布於海內也，教順非洽於民人也，祭祀時享非數常於鬼</line>
<line xml:id='SHIJI_ZHSJ_43-1817a.05'>　　神也．甘露降，時雨至，年穀豐孰，民不疾疫，衆人善之，然而賢主圖之．</line>
<line xml:id='SHIJI_ZHSJ_43-1817a.06'>　　　　今足下之賢行功力，非數加於秦也；怨毒積怒，非素深於齊也．秦趙與國，以彊</line>
<line xml:id='SHIJI_ZHSJ_43-1817a.07'>　　徵兵於韓，秦誠愛趙乎？其實憎齊乎？物之甚者，賢主察之．秦非愛趙而憎齊也，欲</line>
<line xml:id='SHIJI_ZHSJ_43-1817a.08'>　　亡韓而吞二周，故以齊餤天下．恐事之不合，故出兵以劫魏､趙．恐天下畏己也，故出</line>
<line xml:id='SHIJI_ZHSJ_43-1817a.09'>　　質以為信．恐天下亟反也，故徵兵於韓以威之．聲以德與國，〔一〕實而伐空韓，臣以秦</line>
<line xml:id='SHIJI_ZHSJ_43-1817a.10'>　　計為必出於此．夫物固有勢異而患同者，楚久伐而中山亡，今齊久伐而韓必亡．破齊，</line>
<line xml:id='SHIJI_ZHSJ_43-1817a.11'>　　王與六國分其利也．亡韓，秦獨擅之．收二周，西取祭器，秦獨私之．賦田計功，王之</line>
<line xml:id='SHIJI_ZHSJ_43-1817a.12'>　　獲利孰與秦多？</line>
<line xml:id='SHIJI_ZHSJ_43-1817a.13'>〔一〕　索隱與國，趙也．秦趙今為與國，秦徵兵於韓，帥之共趙伐齊，以威聲和趙，是以德與國也．</line>
<line xml:id='SHIJI_ZHSJ_43-1817a.14'>　　　　說士之計曰：「韓亡三川，〔一〕魏亡晉國，〔二〕市朝未變而禍已及矣．」燕盡齊之北</line>
<line xml:id='SHIJI_ZHSJ_43-1817a.15'>　　地，去沙丘､鉅鹿斂三百里，〔三〕韓之上黨去邯鄲百里，燕､秦謀王之河山，閒三百里而</line>
</surface>
<surface xml:id='SHIJI_ZHSJ_43-1818a-z'>
<pb ed='ZHSJ' n='43-1818a' xml:id='SHIJI_ZHSJ_43-1818a'/><line xml:id='SHIJI_ZHSJ_43-1818a.01'>　　通矣．秦之上郡〔四〕近挺關，至於榆中者千五百里，秦以三郡攻王之上黨，〔五〕羊腸之</line>
<line xml:id='SHIJI_ZHSJ_43-1818a.02'>　　西，〔六〕句注之南，〔七〕非王有已．踰句注，斬常山而守之，三百里而通於燕，代馬胡犬</line>
<line xml:id='SHIJI_ZHSJ_43-1818a.03'>　　不東下，〔八〕昆山之玉不出，此三寶者亦非王有已．王久伐齊，從彊秦攻韓，其禍必至</line>
<line xml:id='SHIJI_ZHSJ_43-1818a.04'>　　於此．願王孰慮之．</line>
<line xml:id='SHIJI_ZHSJ_43-1818a.05'>〔一〕　正義河南之地，兩川之閒．</line>
<line xml:id='SHIJI_ZHSJ_43-1818a.06'>〔二〕　正義河北之地，安邑､河內．</line>
<line xml:id='SHIJI_ZHSJ_43-1818a.07'>〔三〕　正義沙丘，邢州也．鉅鹿，冀州也．齊北界，貝州也．斂，減也．言破齊滅韓之後，燕之南界，秦之東界，相去</line>
<line xml:id='SHIJI_ZHSJ_43-1818a.08'>　　　　減三百里，趙國在中閒也．</line>
<line xml:id='SHIJI_ZHSJ_43-1818a.09'>〔四〕　正義鄜､延等州也．</line>
<line xml:id='SHIJI_ZHSJ_43-1818a.10'>〔五〕　正義秦上黨郡今澤､潞､儀､沁等四州之地，兼相州之半，韓總有之．至七國時，趙得儀､沁二州之地，韓猶有潞</line>
<line xml:id='SHIJI_ZHSJ_43-1818a.11'>　　　　州及澤州之半，半屬趙､魏．沁州在羊腸坡之西，儀､并､代三州在句注山之南．秦以三郡攻趙之澤､潞，則句注</line>
<line xml:id='SHIJI_ZHSJ_43-1818a.12'>　　　　之南趙無地．然秦始皇置上黨郡，此言之者，太史公郤引前書也．他皆倣此．</line>
<line xml:id='SHIJI_ZHSJ_43-1818a.13'>〔六〕　正義太行山坂道名，南屬懷州，北屬澤州．</line>
<line xml:id='SHIJI_ZHSJ_43-1818a.14'>〔七〕　正義句注山在代州西北也．</line>
<line xml:id='SHIJI_ZHSJ_43-1818a.15'>〔八〕　正義言秦踰句注山，斬常山而守之，西北代馬胡犬不東入趙，沙州崑山之玉亦不出至趙矣．郭璞云：「胡地野</line>
<line xml:id='SHIJI_ZHSJ_43-1818a.16'>　　　　犬似狐而小．」</line>
</surface>
<surface xml:id='SHIJI_ZHSJ_43-1819a-z'>
<pb ed='ZHSJ' n='43-1819a' xml:id='SHIJI_ZHSJ_43-1819a'/><line xml:id='SHIJI_ZHSJ_43-1819a.01'>　　　　且齊之所以伐者，以事王也；〔一〕天下屬行，〔二〕以謀王也．燕秦之約成而兵出有</line>
<line xml:id='SHIJI_ZHSJ_43-1819a.02'>　　日矣．五國三分王之地，〔三〕齊倍五國之約而殉王之患，〔四〕西兵以禁彊秦，秦廢帝請</line>
<line xml:id='SHIJI_ZHSJ_43-1819a.03'>　　服，〔五〕反高平､根柔於魏，〔六〕反巠分､〔七〕先俞於趙．〔八〕齊之事王，宜為上佼，〔九〕而今</line>
<line xml:id='SHIJI_ZHSJ_43-1819a.04'>　　乃抵辠，〔一０〕臣恐天下後事王者之不敢自必也．願王孰計之也．</line>
<line xml:id='SHIJI_ZHSJ_43-1819a.05'>〔一〕　正義以趙王為事也，而秦必伐之也．</line>
<line xml:id='SHIJI_ZHSJ_43-1819a.06'>〔二〕　正義上音燭，下胡郎反．言秦欲令齊稱帝，與約五國共滅趙，三分趙地．</line>
<line xml:id='SHIJI_ZHSJ_43-1819a.07'>〔三〕　正義謂秦､齊､韓､魏､燕三分趙之地也．</line>
<line xml:id='SHIJI_ZHSJ_43-1819a.08'>〔四〕　正義齊王以身從趙王之患也．</line>
<line xml:id='SHIJI_ZHSJ_43-1819a.09'>〔五〕　正義言秦齊相約，欲更重稱帝，故言「廢帝」也．</line>
<line xml:id='SHIJI_ZHSJ_43-1819a.10'>〔六〕　集解徐廣曰：「紀年云魏哀王四年改陽曰河雍，向曰高平．根柔，一作『󷍯柔』，一作『平柔』．」　正義返，還</line>
<line xml:id='SHIJI_ZHSJ_43-1819a.11'>　　　　也．括地志云：「高平故城在懷州河陽縣西四十里．紀年云魏哀王改向曰高平也．」根柔未詳．兩邑，魏地也．</line>
<line xml:id='SHIJI_ZHSJ_43-1819a.12'>〔七〕　集解徐廣曰：「一作『王公』．巠音胡鼎反．」　正義巠音邢．分字誤，當作「山」字耳．括地志云：「句注山一</line>
<line xml:id='SHIJI_ZHSJ_43-1819a.13'>　　　　名西陘山，在代州鴈門縣西北四十里．」</line>
<line xml:id='SHIJI_ZHSJ_43-1819a.14'>〔八〕　集解徐廣曰：「爾雅曰西俞，鴈門是．」　正義俞音戍．郭注云：「西隃即鴈門山也．」按：西先聲相近，蓋陘</line>
<line xml:id='SHIJI_ZHSJ_43-1819a.15'>　　　　山､西隃二山之地並在代州鴈門縣，皆趙地也．</line>
<line xml:id='SHIJI_ZHSJ_43-1819a.16'>〔九〕　索隱佼猶行也．</line>
<line xml:id='SHIJI_ZHSJ_43-1819a.17'>〔一０〕謂共秦伐齊也．</line>
</surface>
<surface xml:id='SHIJI_ZHSJ_43-1820a-z'>
<pb ed='ZHSJ' n='43-1820a' xml:id='SHIJI_ZHSJ_43-1820a'/><line xml:id='SHIJI_ZHSJ_43-1820a.01'>　　　　今王毋與天下攻齊，天下必以王為義．齊抱社稷而厚事王，天下必盡重王義．王</line>
<line xml:id='SHIJI_ZHSJ_43-1820a.02'>　　以天下善秦，秦暴，王以天下禁之，是一世之名寵制於王也．</line>
<line xml:id='SHIJI_ZHSJ_43-1820a.03'>於是趙乃輟，謝秦不擊齊．</line>
<line xml:id='SHIJI_ZHSJ_43-1820a.04'>　　王與燕王遇．廉頗將，攻齊昔陽，〔一〕取之．〔二〕</line>
<line xml:id='SHIJI_ZHSJ_43-1820a.05'>〔一〕　正義括地志云：「昔陽故城一名陽城，在并州樂平縣東．春秋釋地名云『昔陽，肥國所都也．樂平城沾縣東【有】</line>
<line xml:id='SHIJI_ZHSJ_43-1820a.06'>　　　　昔陽城．肥國，白狄別種也．樂平縣城，漢沾縣城也』．」</line>
<line xml:id='SHIJI_ZHSJ_43-1820a.07'>〔二〕　集解杜預曰：「樂平沾縣有昔陽城．」</line>
<line xml:id='SHIJI_ZHSJ_43-1820a.08'>　　十七年，樂毅將趙師攻魏伯陽．〔一〕而秦怨趙不與己擊齊，伐趙，拔我兩城．十八年，秦</line>
<line xml:id='SHIJI_ZHSJ_43-1820a.09'>拔我石城．〔二〕王再之衞東陽，決河水，〔三〕伐魏氏．大潦，漳水出．魏來相趙．十九年，</line>
<line xml:id='SHIJI_ZHSJ_43-1820a.10'>秦（<note>敗</note>）【取】我二城．趙與魏伯陽．趙奢將，攻齊麥丘，取之．</line>
<line xml:id='SHIJI_ZHSJ_43-1820a.11'>〔一〕　正義括地志云：「伯陽故城一名邯會城，在相州鄴縣西五十五里，七國時魏邑，漢邯會城．」</line>
<line xml:id='SHIJI_ZHSJ_43-1820a.12'>〔二〕　集解地理志云右北平有石城縣．　正義括地志云：「石城在相州林慮縣西南九十里．」疑相州石城是．</line>
<line xml:id='SHIJI_ZHSJ_43-1820a.13'>〔三〕　正義括地志云：「東陽故城在貝州歷亭縣界．」　按：東陽先屬衞，今屬趙．河歷貝州南，東北流，過河南岸即魏</line>
<line xml:id='SHIJI_ZHSJ_43-1820a.14'>　　　　地也．故言王再之衞東陽伐魏氏也．</line>
<line xml:id='SHIJI_ZHSJ_43-1820a.15'>　　二十年，廉頗將，攻齊．王與秦昭王遇西河外．〔一〕</line>
</surface>
<surface xml:id='SHIJI_ZHSJ_43-1821a-z'>
<pb ed='ZHSJ' n='43-1821a' xml:id='SHIJI_ZHSJ_43-1821a'/><line xml:id='SHIJI_ZHSJ_43-1821a.01'>〔一〕　集解徐廣曰：「年表云與秦會澠池．」</line>
<line xml:id='SHIJI_ZHSJ_43-1821a.02'>　　二十一年，趙徙漳水武平西．〔一〕二十二年，大疫．置公子丹為太子．</line>
<line xml:id='SHIJI_ZHSJ_43-1821a.03'>〔一〕　正義括地志云：「武平亭今名渭城，在瀛州文安縣北七十二里．」按：二十七年又徙漳水武平南．</line>
<line xml:id='SHIJI_ZHSJ_43-1821a.04'>　　二十三年，樓昌將，攻魏幾，〔一〕不能取．十二月，廉頗將，攻幾，取之．二十四年，廉頗</line>
<line xml:id='SHIJI_ZHSJ_43-1821a.05'>將，攻魏房子，〔二〕拔之，因城而還．又攻安陽，取之．二十五年，燕周〔三〕將，攻昌城､〔四〕</line>
<line xml:id='SHIJI_ZHSJ_43-1821a.06'>高唐，取之．與魏共擊秦．秦將白起破我華陽，〔五〕得一將軍．二十六年，取東胡歐代地．〔六〕</line>
<line xml:id='SHIJI_ZHSJ_43-1821a.07'>〔一〕　正義音祁．傳云伐齊幾，幾拔之．又戰國策云秦敗閼與，及攻魏幾．按：幾邑或屬齊，或屬魏，當在相潞之閒也．</line>
<line xml:id='SHIJI_ZHSJ_43-1821a.08'>〔二〕　集解徐廣曰：「屬常山．」</line>
<line xml:id='SHIJI_ZHSJ_43-1821a.09'>〔三〕　索隱趙人，為趙將．</line>
<line xml:id='SHIJI_ZHSJ_43-1821a.10'>〔四〕　集解徐廣曰：「屬齊郡．」　正義括地志云：「故昌城在淄州淄川縣東北四十里也．」</line>
<line xml:id='SHIJI_ZHSJ_43-1821a.11'>〔五〕　正義括地志云：「故華陽城在鄭州管城縣南四十里．司馬彪云華陽亭在今洛州密縣．」　是時魏､韓､趙聚兵於</line>
<line xml:id='SHIJI_ZHSJ_43-1821a.12'>　　　　華陽．西攻秦．</line>
<line xml:id='SHIJI_ZHSJ_43-1821a.13'>〔六〕　正義今營州也．　索隱東胡叛趙，驅略代地人衆以叛，故取之也．</line>
<line xml:id='SHIJI_ZHSJ_43-1821a.14'>　　二十七年，徙漳水武平南．封趙豹為平陽君．〔一〕河水出，大潦．</line>
<line xml:id='SHIJI_ZHSJ_43-1821a.15'>〔一〕　集解戰國策曰趙豹，平陽君，惠文王母弟．</line>
<line xml:id='SHIJI_ZHSJ_43-1821a.16'>　　二十八年，藺相如伐齊，至平邑．〔一〕罷城北九門大城．〔二〕燕將成安君公孫操弒其</line>
</surface>
<surface xml:id='SHIJI_ZHSJ_43-1822a-z'>
<pb ed='ZHSJ' n='43-1822a' xml:id='SHIJI_ZHSJ_43-1822a'/><line xml:id='SHIJI_ZHSJ_43-1822a.01'>王．〔三〕二十九年，秦､韓相攻，而圍閼與．〔四〕趙使趙奢將，擊秦，大破秦軍閼與下，賜號為馬</line>
<line xml:id='SHIJI_ZHSJ_43-1822a.02'>服君．〔五〕</line>
<line xml:id='SHIJI_ZHSJ_43-1822a.03'>〔一〕　正義括地志云：「平邑故城在魏州昌樂縣東北四十里也．」</line>
<line xml:id='SHIJI_ZHSJ_43-1822a.04'>〔二〕　正義恆州九門縣城．</line>
<line xml:id='SHIJI_ZHSJ_43-1822a.05'>〔三〕　集解徐廣曰：「年表云是燕武成王元年．」　索隱按：樂資云其王即惠王．</line>
<line xml:id='SHIJI_ZHSJ_43-1822a.06'>〔四〕　正義上於連反，下音預．括地志云：「閼與，聚落，今名烏蘇城，在潞州銅鞮縣西北二十里．又儀州和順縣城，</line>
<line xml:id='SHIJI_ZHSJ_43-1822a.07'>　　　　亦云韓閼與邑．二所未詳．又有閼與山在洺州武安縣西五十里，蓋是也．」</line>
<line xml:id='SHIJI_ZHSJ_43-1822a.08'>〔五〕　正義因馬服山為號也，虞喜志林云「馬，兵之首也．號曰馬服者，言能服馬也」．括地志云：「馬服山，邯鄲縣西北</line>
<line xml:id='SHIJI_ZHSJ_43-1822a.09'>　　　　十里也．」</line>
<line xml:id='SHIJI_ZHSJ_43-1822a.10'>　　三十三年，惠文王卒，太子丹立，是為孝成王．</line>
<line xml:id='SHIJI_ZHSJ_43-1822a.11'>　　孝成王元年，〔一〕秦伐我，拔三城．趙王新立，太后用事，秦急攻之．趙氏求救於齊，齊</line>
<line xml:id='SHIJI_ZHSJ_43-1822a.12'>曰：「必以長安君〔二〕為質，兵乃出．」太后不肯，大臣彊諫．太后明謂左右曰：「復言長安</line>
<line xml:id='SHIJI_ZHSJ_43-1822a.13'>君為質者，老婦必唾其面．」左師觸龍言願見太后，太后盛氣而胥之．入，〔三〕徐趨而坐，自</line>
<line xml:id='SHIJI_ZHSJ_43-1822a.14'>謝曰：「老臣病足，曾不能疾走，不得見久矣．竊自恕，而恐太后體之有所苦也，故願望見太</line>
<line xml:id='SHIJI_ZHSJ_43-1822a.15'>后．」太后曰：「老婦恃輦而行耳．」〔四〕曰：「食得毋衰乎？」曰：「恃粥耳．」曰：「老臣閒者</line>
</surface>
<surface xml:id='SHIJI_ZHSJ_43-1823a-z'>
<pb ed='ZHSJ' n='43-1823a' xml:id='SHIJI_ZHSJ_43-1823a'/><line xml:id='SHIJI_ZHSJ_43-1823a.01'>殊不欲食，乃彊步，日三四里，少益嗜食，和於身也．」太后曰：「老婦不能．」太后不和之色</line>
<line xml:id='SHIJI_ZHSJ_43-1823a.02'>少解．左師公曰：「老臣賤息舒祺最少，不肖，而臣衰，竊憐愛之，願得補黑衣之缺以衞王</line>
<line xml:id='SHIJI_ZHSJ_43-1823a.03'>宮，昧死以聞．」太后曰：「敬諾．年幾何矣？」對曰：「十五歲矣．雖少，願及未填溝壑而</line>
<line xml:id='SHIJI_ZHSJ_43-1823a.04'>託之．」太后曰：「丈夫亦愛憐少子乎？」對曰：「甚於婦人．」太后笑曰：「婦人異甚．」對</line>
<line xml:id='SHIJI_ZHSJ_43-1823a.05'>曰：「老臣竊以為媼之愛燕后賢於長安君．」太后曰：「君過矣，不若長安君之甚．」左師公</line>
<line xml:id='SHIJI_ZHSJ_43-1823a.06'>曰：「父母愛子則為之計深遠．媼之送燕后也，持其踵，為之泣，念其遠也，亦哀之矣．已</line>
<line xml:id='SHIJI_ZHSJ_43-1823a.07'>行，非不思也，祭祀則祝之曰『必勿使反』，豈非計長久，為子孫相繼為王也哉？」太后曰：</line>
<line xml:id='SHIJI_ZHSJ_43-1823a.08'>「然．」左師公曰：「今三世以前，至於趙主之子孫為侯者，其繼有在者乎？」曰：「無有．」</line>
<line xml:id='SHIJI_ZHSJ_43-1823a.09'>曰：「微獨趙，諸侯有在者乎？」曰：「老婦不聞也．」曰：「此其近者禍及其身，遠者及其子</line>
<line xml:id='SHIJI_ZHSJ_43-1823a.10'>孫．豈人主之子侯則不善哉？位尊而無功，奉厚而無勞，而挾重器多也．今媼尊長安君之</line>
<line xml:id='SHIJI_ZHSJ_43-1823a.11'>位，而封之以膏腴之地，多與之重器，而不及今令有功於國，一旦山陵崩，長安君何以自託</line>
<line xml:id='SHIJI_ZHSJ_43-1823a.12'>於趙？老臣以媼為長安君之計短也，故以為愛之不若燕后．」太后曰：「諾，恣君之所使之．」</line>
<line xml:id='SHIJI_ZHSJ_43-1823a.13'>於是為長安君約車百乘，質於齊，齊兵乃出．</line>
<line xml:id='SHIJI_ZHSJ_43-1823a.14'>〔一〕　集解徐廣曰：「平原君相也．」</line>
<line xml:id='SHIJI_ZHSJ_43-1823a.15'>〔二〕　索隱孔衍云：「惠文后之少子也．趙亦有長安，今其地闕．」　正義長安君者，以長安善，故名也．</line>
</surface>
<surface xml:id='SHIJI_ZHSJ_43-1824a-z'>
<pb ed='ZHSJ' n='43-1824a' xml:id='SHIJI_ZHSJ_43-1824a'/><line xml:id='SHIJI_ZHSJ_43-1824a.01'>〔三〕　集解胥猶須也．穀梁傳曰：「胥其出也．」</line>
<line xml:id='SHIJI_ZHSJ_43-1824a.02'>〔四〕　索隱按：束皙云「趙惠文王子何者，吳廣之甥，娃嬴之子也」．如系家計之，則武靈王十六年夢吳娃而納之，至</line>
<line xml:id='SHIJI_ZHSJ_43-1824a.03'>　　　　二十七年王薨，及惠文王三十二年卒，孝成王元年遣長安君質於齊，若娃年二十入王宮，至此亦年六十左側，亦</line>
<line xml:id='SHIJI_ZHSJ_43-1824a.04'>　　　　可稱老．而束廣微言太后纔三十有奇者，誤也．</line>
<line xml:id='SHIJI_ZHSJ_43-1824a.05'>　　子義聞之，〔一〕曰：「人主之子，骨肉之親也，猶不能持無功之尊，無勞之奉，而守金玉之</line>
<line xml:id='SHIJI_ZHSJ_43-1824a.06'>重也，而況於予乎？」</line>
<line xml:id='SHIJI_ZHSJ_43-1824a.07'>〔一〕　索隱子義，趙之賢人．</line>
<line xml:id='SHIJI_ZHSJ_43-1824a.08'>　　齊安平君〔一〕田單將趙師而攻燕中陽，〔二〕拔之．又攻韓注人，〔三〕拔之．二年，惠文后</line>
<line xml:id='SHIJI_ZHSJ_43-1824a.09'>卒．田單為相．</line>
<line xml:id='SHIJI_ZHSJ_43-1824a.10'>〔一〕　正義括地志云：「安平城在青州臨淄縣東十九里，古紀之酅邑也．」</line>
<line xml:id='SHIJI_ZHSJ_43-1824a.11'>〔二〕　集解徐廣曰：「一作『人』．」　正義燕無中陽．括地志云：「中山故城一名中人亭，在定州唐縣東北四十一里，</line>
<line xml:id='SHIJI_ZHSJ_43-1824a.12'>　　　　爾時屬燕國也．」</line>
<line xml:id='SHIJI_ZHSJ_43-1824a.13'>〔三〕　正義邑名也．括地志云「注城在汝州梁縣西十五里」，蓋是其地也．</line>
<line xml:id='SHIJI_ZHSJ_43-1824a.14'>　　四年，王夢衣偏裻之衣，〔一〕乘飛龍上天，不至而墜，見金玉之積如山．明日，王召筮史</line>
<line xml:id='SHIJI_ZHSJ_43-1824a.15'>敢占之，曰：「夢衣偏裻之衣者，殘也．乘飛龍上天不至而墜者，有氣而無實也．見金玉之</line>
</surface>
<surface xml:id='SHIJI_ZHSJ_43-1825a-z'>
<pb ed='ZHSJ' n='43-1825a' xml:id='SHIJI_ZHSJ_43-1825a'/><line xml:id='SHIJI_ZHSJ_43-1825a.01'>積如山者，憂也．」</line>
<line xml:id='SHIJI_ZHSJ_43-1825a.02'>〔一〕　正義杜預云：「偏，左右異色．裻在中，左右異，故曰偏．」按：裻，衣背縫也．</line>
<line xml:id='SHIJI_ZHSJ_43-1825a.03'>　　後三日，韓氏上黨守馮亭使者至，曰：「韓不能守上黨，入之於秦．其吏民皆安為趙，不</line>
<line xml:id='SHIJI_ZHSJ_43-1825a.04'>欲為秦．有城市邑十七，願再拜入之趙，財王所以賜吏民．」王大喜，召平陽君豹告之曰：</line>
<line xml:id='SHIJI_ZHSJ_43-1825a.05'>「馮亭入城市邑十七，受之何如？」對曰：「聖人甚禍無故之利．」王曰：「人懷吾德，何謂無</line>
<line xml:id='SHIJI_ZHSJ_43-1825a.06'>故乎？」對曰：「夫秦蠶食韓氏地，中絕不令相通，固自以為坐而受上黨之地也．韓氏所以</line>
<line xml:id='SHIJI_ZHSJ_43-1825a.07'>不入於秦者，欲嫁其禍於趙也．秦服其勞而趙受其利，雖彊大不能得之於小弱，小弱顧</line>
<line xml:id='SHIJI_ZHSJ_43-1825a.08'>能得之於彊大乎？豈可謂非無故之利哉！且夫秦以牛田之〔一〕水通糧〔二〕蠶食，上乘倍戰</line>
<line xml:id='SHIJI_ZHSJ_43-1825a.09'>者，〔三〕裂上國之地，〔四〕其政行，不可與為難，必勿受也．」王曰：「今發百萬之軍而攻，踰年</line>
<line xml:id='SHIJI_ZHSJ_43-1825a.10'>歷歲未得一城也．今以城市邑十七幣吾國，〔五〕此大利也．」</line>
<line xml:id='SHIJI_ZHSJ_43-1825a.11'>〔一〕　集解徐廣曰：「一無此字．」　正義秦蠶食韓氏，國中斷不通．夫牛耕田種穀，至秋則收之，成熟之義也．言</line>
<line xml:id='SHIJI_ZHSJ_43-1825a.12'>　　　　秦伐韓上黨，勝有日矣，若牛田之必冀收穫矣．</line>
<line xml:id='SHIJI_ZHSJ_43-1825a.13'>〔二〕　正義秦從渭水漕糧東入河､洛，軍擊韓上黨也．</line>
<line xml:id='SHIJI_ZHSJ_43-1825a.14'>〔三〕　正義乘，承證反．蠶食桑葉，漸進必盡也．司馬法云：「百畝為夫，夫三為屋，屋三為井，井十為通，通十為成．</line>
<line xml:id='SHIJI_ZHSJ_43-1825a.15'>　　　　成出革車一乘，七十二人也．」上乘，天下第一也．倍戰，力攻也．韓國四戰之地，軍士慣習，倍於餘國．</line>
<line xml:id='SHIJI_ZHSJ_43-1825a.16'>〔四〕　正義上國，秦地也．言韓上黨之地以列為秦國之地，其政已行，趙不可與秦作難，必莫受馮亭十七邑也．</line>
</surface>
<surface xml:id='SHIJI_ZHSJ_43-1826a-z'>
<pb ed='ZHSJ' n='43-1826a' xml:id='SHIJI_ZHSJ_43-1826a'/><line xml:id='SHIJI_ZHSJ_43-1826a.01'>〔五〕　正義馮亭將十七邑入趙，若幣帛之見遺，此大利也．</line>
<line xml:id='SHIJI_ZHSJ_43-1826a.02'>　　趙豹出，王召平原君與趙禹而告之．對曰：「發百萬之軍而攻，踰歲未得一城，今坐受</line>
<line xml:id='SHIJI_ZHSJ_43-1826a.03'>城市邑十七，此大利，不可失也．」王曰：「善．」乃令趙勝受地，告馮亭曰：「敝國使者臣勝，</line>
<line xml:id='SHIJI_ZHSJ_43-1826a.04'>敝國君使勝致命，以萬戶都三封太守，〔一〕千戶都三封縣令，皆世世為侯，吏民皆益爵三級，</line>
<line xml:id='SHIJI_ZHSJ_43-1826a.05'>吏民能相安，皆賜之六金．」馮亭垂涕不見使者，曰：「吾不處三不義也：為主守地，不能死</line>
<line xml:id='SHIJI_ZHSJ_43-1826a.06'>固，不義一矣；入之秦，不聽主令，不義二矣；賣主地而食之，不義三矣．」趙遂發兵取上</line>
<line xml:id='SHIJI_ZHSJ_43-1826a.07'>黨．〔二〕廉頗將軍軍長平．〔三〕</line>
<line xml:id='SHIJI_ZHSJ_43-1826a.08'>〔一〕　正義爾時未合言太守，至漢景帝始加太守，此言「太」，衍字也．</line>
<line xml:id='SHIJI_ZHSJ_43-1826a.09'>〔二〕　集解漢書馮奉世傳曰：「趙封亭為華陵君，與趙將括距秦，戰死於長平，宗族由是分散，或在趙．在趙者，為官</line>
<line xml:id='SHIJI_ZHSJ_43-1826a.10'>　　　　師將，官師將子為代相．及秦滅六國，而馮亭之後馮無擇､馮去疾､馮劫皆為秦將相焉．漢興，馮唐即代相之子</line>
<line xml:id='SHIJI_ZHSJ_43-1826a.11'>　　　　也．」上黨記云：「馮亭冢在壺關城西五里．」</line>
<line xml:id='SHIJI_ZHSJ_43-1826a.12'>〔三〕　正義括地志云：「長平故城在澤州高平縣西二十一里，即白起敗括於長平處．」</line>
<line xml:id='SHIJI_ZHSJ_43-1826a.13'>　　七（<note>年</note>）【月】，廉頗免而趙括代將．秦人圍趙括，趙括以軍降，卒四十餘萬皆阬之．王悔</line>
<line xml:id='SHIJI_ZHSJ_43-1826a.14'>不聽趙豹之計，故有長平之禍焉．</line>
<line xml:id='SHIJI_ZHSJ_43-1826a.15'>　　王還，不聽秦，秦圍邯鄲．〔一〕武垣令〔二〕傅豹､王容､蘇射率燕衆反燕地．〔三〕趙以靈</line>
<line xml:id='SHIJI_ZHSJ_43-1826a.16'>丘〔四〕封楚相春申君．</line>
</surface>
<surface xml:id='SHIJI_ZHSJ_43-1827a-z'>
<pb ed='ZHSJ' n='43-1827a' xml:id='SHIJI_ZHSJ_43-1827a'/><line xml:id='SHIJI_ZHSJ_43-1827a.01'>〔一〕　集解徐廣曰：「在九年．」</line>
<line xml:id='SHIJI_ZHSJ_43-1827a.02'>〔二〕　集解徐廣曰：「河閒有武垣縣，本屬涿郡．」　正義括地志云：「武垣故城今瀛州城是也．」</line>
<line xml:id='SHIJI_ZHSJ_43-1827a.03'>〔三〕　正義武垣此時屬趙，與燕接境，故云率燕衆反燕地也．</line>
<line xml:id='SHIJI_ZHSJ_43-1827a.04'>〔四〕　正義括地志云：「靈丘，蔚州理縣也．」</line>
<line xml:id='SHIJI_ZHSJ_43-1827a.05'>　　八年，平原君如楚請救．還，楚來救，及魏公子無忌亦來救，〔一〕秦圍邯鄲乃解．</line>
<line xml:id='SHIJI_ZHSJ_43-1827a.06'>〔一〕　正義魏公子傳云「趙王以鄗為公子湯沐邑」．年表云「九年公子無忌救邯鄲」．圍在九年，其文錯誤．</line>
<line xml:id='SHIJI_ZHSJ_43-1827a.07'>　　十年，燕攻昌壯，〔一〕五月拔之．趙將樂乘､慶舍攻秦信梁軍，破之．〔二〕太子死．〔三〕而</line>
<line xml:id='SHIJI_ZHSJ_43-1827a.08'>秦攻西周，拔之．徒父祺〔四〕出．〔五〕十一年，城元氏，〔六〕縣上原．武陽君鄭安平死，〔七〕收</line>
<line xml:id='SHIJI_ZHSJ_43-1827a.09'>其地．十二年，邯鄲廥燒．〔八〕十四年，平原君趙勝死．〔九〕</line>
<line xml:id='SHIJI_ZHSJ_43-1827a.10'>〔一〕　集解徐廣曰：「一作『社』．」　正義壯字誤，當作「城」．括地志云：「昌城故城在冀州信都縣西北五里．」此時</line>
<line xml:id='SHIJI_ZHSJ_43-1827a.11'>　　　　屬趙，故攻之也．</line>
<line xml:id='SHIJI_ZHSJ_43-1827a.12'>〔二〕　集解徐廣曰：「年表云新中軍也．」　索隱信梁，秦將也．　正義信梁蓋王齕號也．秦本紀云「昭襄王五十</line>
<line xml:id='SHIJI_ZHSJ_43-1827a.13'>　　　　年王齕從唐拔寧新中，寧新中更名安陽」，今相州理縣也．年表云「韓､魏､楚救趙新中軍，秦兵罷」是也．</line>
<line xml:id='SHIJI_ZHSJ_43-1827a.14'>〔三〕　集解徐廣曰：「是年周󺡬王卒，或者『太子』云『天子』乎？」　索隱趙之太子也，史失名．</line>
<line xml:id='SHIJI_ZHSJ_43-1827a.15'>〔四〕　索隱趙大夫，名祺．</line>
</surface>
<surface xml:id='SHIJI_ZHSJ_43-1828a-z'>
<pb ed='ZHSJ' n='43-1828a' xml:id='SHIJI_ZHSJ_43-1828a'/><line xml:id='SHIJI_ZHSJ_43-1828a.01'>〔五〕　正義趙見秦拔西周，故令徒父祺將兵出境也．</line>
<line xml:id='SHIJI_ZHSJ_43-1828a.02'>〔六〕　集解地理志常山有元氏縣．　正義元氏，趙州縣也．</line>
<line xml:id='SHIJI_ZHSJ_43-1828a.03'>〔七〕　集解徐廣曰：「故秦將降趙也．」</line>
<line xml:id='SHIJI_ZHSJ_43-1828a.04'>〔八〕　集解徐廣曰：「廥，廄之名，音膾也．」　索隱廥，積蒭之處，為火所燒也．</line>
<line xml:id='SHIJI_ZHSJ_43-1828a.05'>〔九〕　索隱按年表在十五年也．</line>
<line xml:id='SHIJI_ZHSJ_43-1828a.06'>　　十五年，以尉文封相國廉頗為信平君．〔一〕燕王令丞相栗腹約驩，以五百金為趙王酒，</line>
<line xml:id='SHIJI_ZHSJ_43-1828a.07'>還歸，報燕王曰：「趙氏壯者皆死長平，其孤未壯，可伐也．」王召昌國君樂閒而問之．對曰：</line>
<line xml:id='SHIJI_ZHSJ_43-1828a.08'>「趙，四戰之國也，其民習兵，伐之不可．」王曰：「吾以衆伐寡，二而伐一，可乎？」對曰：</line>
<line xml:id='SHIJI_ZHSJ_43-1828a.09'>「不可．」王曰：「吾即以五而伐一，可乎？」對曰：「不可．」燕王大怒．羣臣皆以為可．燕</line>
<line xml:id='SHIJI_ZHSJ_43-1828a.10'>卒起二軍，車二千乘，栗腹將而攻鄗，卿秦將而攻代．〔二〕廉頗為趙將，破殺栗腹，虜卿秦､樂</line>
<line xml:id='SHIJI_ZHSJ_43-1828a.11'>閒．〔三〕</line>
<line xml:id='SHIJI_ZHSJ_43-1828a.12'>〔一〕　索隱尉文蓋地名．或曰，尉，官；文，名．謂以尉文所食之地以封廉頗也．古文質略，文省耳．　正義尉文</line>
<line xml:id='SHIJI_ZHSJ_43-1828a.13'>　　　　蓋蔚州地也．信平，廉頗號也，言篤信而平和也．</line>
<line xml:id='SHIJI_ZHSJ_43-1828a.14'>〔二〕　索隱二人皆燕將姓名．</line>
<line xml:id='SHIJI_ZHSJ_43-1828a.15'>〔三〕　正義三人皆燕將（姓）也．</line>
<line xml:id='SHIJI_ZHSJ_43-1828a.16'>　　十六年，廉頗圍燕．以樂乘為武襄君．〔一〕十七年，假相大將武襄君攻燕，圍其國．十</line>
</surface>
<surface xml:id='SHIJI_ZHSJ_43-1829a-z'>
<pb ed='ZHSJ' n='43-1829a' xml:id='SHIJI_ZHSJ_43-1829a'/><line xml:id='SHIJI_ZHSJ_43-1829a.01'>八年，延陵鈞〔二〕率師從相國信平君助魏攻燕．秦拔我榆次三十七城．〔三〕十九年，趙與燕</line>
<line xml:id='SHIJI_ZHSJ_43-1829a.02'>易土：〔四〕以龍兌､〔五〕汾門､〔六〕臨樂〔七〕與燕；燕以葛､武陽､〔八〕平舒〔九〕與趙．</line>
<line xml:id='SHIJI_ZHSJ_43-1829a.03'>〔一〕　正義襄，舉也，上也．言樂乘功最高也．</line>
<line xml:id='SHIJI_ZHSJ_43-1829a.04'>〔二〕　集解徐廣曰：「代郡有延陵縣．」</line>
<line xml:id='SHIJI_ZHSJ_43-1829a.05'>〔三〕　集解徐廣曰：「在太原．」</line>
<line xml:id='SHIJI_ZHSJ_43-1829a.06'>〔四〕　索隱音亦．謂與燕換易縣也．</line>
<line xml:id='SHIJI_ZHSJ_43-1829a.07'>〔五〕　正義括地志云：「北新城故城在易州遂城縣西南二十里．按：遂城縣西南二十五里有龍山，邢子勵趙記云『龍</line>
<line xml:id='SHIJI_ZHSJ_43-1829a.08'>　　　　山有四麓，各有一穴，大如車輪，春風出東，秋風出西，夏風出南，冬風出北，不相奪倫』．按蓋謂龍兌也．」</line>
<line xml:id='SHIJI_ZHSJ_43-1829a.09'>〔六〕　集解徐廣曰：「在北新城．」　正義括地志云：「易州永樂縣有徐水，出廣昌嶺，三源奇發，同瀉一澗，流至北平</line>
<line xml:id='SHIJI_ZHSJ_43-1829a.10'>　　　　縣東南，歷石門中，俗謂之龍門，水經其閒，奔激南出，觸石成井．」蓋汾字誤也，遂城及永樂､【固】安､新城縣地</line>
<line xml:id='SHIJI_ZHSJ_43-1829a.11'>　　　　也．</line>
<line xml:id='SHIJI_ZHSJ_43-1829a.12'>〔七〕　集解徐廣曰：「方城有臨鄉．」　正義括地志云：「臨鄉故城在幽州固安南十七里也．」</line>
<line xml:id='SHIJI_ZHSJ_43-1829a.13'>〔八〕　集解徐廣曰：「葛城在高陽．」　正義括地志云：「故葛城又名西河城，在瀛州高陽縣西北五十里．」</line>
<line xml:id='SHIJI_ZHSJ_43-1829a.14'>〔九〕　集解徐廣曰：「平舒在代郡．」　正義括地志云：「平舒故城在蔚州靈丘縣北九十三里也．」</line>
<line xml:id='SHIJI_ZHSJ_43-1829a.15'>　　二十年，秦王政初立．秦拔我晉陽．</line>
<line xml:id='SHIJI_ZHSJ_43-1829a.16'>　　二十一年，孝成王卒．廉頗將，攻繁陽，〔一〕取之．使樂乘代之，廉頗攻樂乘，樂乘走，</line>
</surface>
<surface xml:id='SHIJI_ZHSJ_43-1830a-z'>
<pb ed='ZHSJ' n='43-1830a' xml:id='SHIJI_ZHSJ_43-1830a'/><line xml:id='SHIJI_ZHSJ_43-1830a.01'>廉頗亡入魏．子偃立，是為悼襄王．</line>
<line xml:id='SHIJI_ZHSJ_43-1830a.02'>〔一〕　集解徐廣曰：「在頓丘．」　正義括地志云：「繁陽故城在相州內黃縣東北二十七里．應劭云『繁水之北，故曰</line>
<line xml:id='SHIJI_ZHSJ_43-1830a.03'>　　　　繁陽也』．」</line>
<line xml:id='SHIJI_ZHSJ_43-1830a.04'>　　悼襄王元年，大備〔一〕魏．欲通平邑､中牟之道，不成．〔二〕</line>
<line xml:id='SHIJI_ZHSJ_43-1830a.05'>〔一〕　集解徐廣曰：「一作『脩』．」　正義謂行大備之禮也．</line>
<line xml:id='SHIJI_ZHSJ_43-1830a.06'>〔二〕　正義平邑在魏州昌樂縣東北三十里．相州湯陰縣西五十八里有牟山．按：（中）牟山之側，時二邑皆屬魏，欲</line>
<line xml:id='SHIJI_ZHSJ_43-1830a.07'>　　　　渡黃河作道相通，遂不成也．</line>
<line xml:id='SHIJI_ZHSJ_43-1830a.08'>　　二年，李牧將，攻燕，拔武遂､方城．〔一〕秦召春平君，因而留之．泄鈞〔二〕為之謂文信</line>
<line xml:id='SHIJI_ZHSJ_43-1830a.09'>侯曰：「春平君者，趙王甚愛之而郎中妬之，故相與謀曰『春平君入秦，秦必留之』，故相與謀</line>
<line xml:id='SHIJI_ZHSJ_43-1830a.10'>而內之秦也．今君留之，是絕趙而郎中之計中也．君不如遣春平君而留平都．〔三〕春平君者</line>
<line xml:id='SHIJI_ZHSJ_43-1830a.11'>言行信於王，王必厚割趙而贖平都．」文信侯曰：「善．」因遣之．〔四〕城韓皋．</line>
<line xml:id='SHIJI_ZHSJ_43-1830a.12'>〔一〕　集解徐廣曰：「武遂屬安平．」　正義括地志云：「易州遂城，戰國時武遂城也．方城故在幽州固安縣南十七</line>
<line xml:id='SHIJI_ZHSJ_43-1830a.13'>　　　　里．」時二邑屬燕，趙使李牧拔之也．</line>
<line xml:id='SHIJI_ZHSJ_43-1830a.14'>〔二〕　正義人姓名也．</line>
<line xml:id='SHIJI_ZHSJ_43-1830a.15'>〔三〕　正義（輿地理志）【括地志】云：「平都縣在今新興郡，與陽周縣相近也．」</line>
</surface>
<surface xml:id='SHIJI_ZHSJ_43-1831a-z'>
<pb ed='ZHSJ' n='43-1831a' xml:id='SHIJI_ZHSJ_43-1831a'/><line xml:id='SHIJI_ZHSJ_43-1831a.01'>〔四〕　集解徐廣曰：「年表云太子從質秦歸．」　正義按：太子即春平君也．</line>
<line xml:id='SHIJI_ZHSJ_43-1831a.02'>　　三年，龐煖將，攻燕，禽其將劇辛．四年，龐煖將趙､楚､魏､燕之銳師，攻秦蕞，〔一〕不</line>
<line xml:id='SHIJI_ZHSJ_43-1831a.03'>拔；移攻齊，取饒安．〔二〕五年，傅抵〔三〕將，居平邑；慶舍將東陽〔四〕河外師，守河梁．〔五〕六</line>
<line xml:id='SHIJI_ZHSJ_43-1831a.04'>年，封長安君以饒．〔六〕魏與趙鄴．</line>
<line xml:id='SHIJI_ZHSJ_43-1831a.05'>〔一〕　集解徐廣曰；「在新豐．」</line>
<line xml:id='SHIJI_ZHSJ_43-1831a.06'>〔二〕　集解徐廣曰：「在渤海．又云饒屬北海，安屬平原．」　正義饒安，滄州縣也，七國時屬齊，戰國時屬趙．</line>
<line xml:id='SHIJI_ZHSJ_43-1831a.07'>〔三〕　正義上音付，下音邸．趙將姓名．</line>
<line xml:id='SHIJI_ZHSJ_43-1831a.08'>〔四〕　正義屬貝州，在河北岸也．</line>
<line xml:id='SHIJI_ZHSJ_43-1831a.09'>〔五〕　正義河外，河南岸魏州地也．河梁，橋也．</line>
<line xml:id='SHIJI_ZHSJ_43-1831a.10'>〔六〕　正義即饒陽也．瀛州饒陽縣東二十里饒陽故城，漢縣也，明長安君是號也．</line>
<line xml:id='SHIJI_ZHSJ_43-1831a.11'>　　九年，趙攻燕，取貍陽城．〔一〕兵未罷，秦攻鄴，拔之．〔二〕悼襄王卒，子幽繆王遷立．</line>
<line xml:id='SHIJI_ZHSJ_43-1831a.12'>〔一〕　正義按：燕無貍陽，疑「貍」字誤，當作「漁陽」，故城在檀州密雲縣南十八里，燕漁陽郡城也．按趙東界至瀛</line>
<line xml:id='SHIJI_ZHSJ_43-1831a.13'>　　　　州，則檀州在北，趙攻燕取漁陽城也．</line>
<line xml:id='SHIJI_ZHSJ_43-1831a.14'>〔二〕　集解徐廣曰：「今饒陽在河閒．又年表曰拔閼與､鄴九城．」</line>
<line xml:id='SHIJI_ZHSJ_43-1831a.15'>　　幽繆王遷元年，〔一〕城柏人．二年，秦攻武城，〔二〕扈輒率師救之，軍敗，死焉．</line>
</surface>
<surface xml:id='SHIJI_ZHSJ_43-1832a-z'>
<pb ed='ZHSJ' n='43-1832a' xml:id='SHIJI_ZHSJ_43-1832a'/><line xml:id='SHIJI_ZHSJ_43-1832a.01'>〔一〕　集解徐廣曰：「又云『湣王』．世本云孝成王丹生悼襄王偃，偃生今王遷．年表及史考趙遷皆無謚．」　索隱</line>
<line xml:id='SHIJI_ZHSJ_43-1832a.02'>　　　　徐廣云王遷無謚，今惟此獨稱幽繆王者，蓋秦滅趙之後，人臣竊追謚之，太史公或別有所見而記之也．</line>
<line xml:id='SHIJI_ZHSJ_43-1832a.03'>〔二〕　集解徐廣曰：「年表云秦拔我平陽．」</line>
<line xml:id='SHIJI_ZHSJ_43-1832a.04'>　　三年，秦攻赤麗､宜安，〔一〕李牧率師與戰肥下，〔二〕卻之．封牧為武安君．四年，秦攻</line>
<line xml:id='SHIJI_ZHSJ_43-1832a.05'>番吾，〔三〕李牧與之戰，卻之．</line>
<line xml:id='SHIJI_ZHSJ_43-1832a.06'>〔一〕　正義括地志云：「宜安故城在恆州城縣西南二十里也．」</line>
<line xml:id='SHIJI_ZHSJ_43-1832a.07'>〔二〕　正義括地志云：「肥纍故城在恆州城縣西七里，春秋時肥子國，白狄別種也．」</line>
<line xml:id='SHIJI_ZHSJ_43-1832a.08'>〔三〕　正義上音婆，又音盤，又作「蒲」．括地志云：「蒲吾城在恆州房山縣東二十里也．」</line>
<line xml:id='SHIJI_ZHSJ_43-1832a.09'>　　五年，代地大動，自樂徐以西，〔一〕北至平陰，〔二〕臺屋牆垣太半壞，地坼東西百三十</line>
<line xml:id='SHIJI_ZHSJ_43-1832a.10'>步．〔三〕六年，大饑，民譌言曰：「趙為號，秦為笑．以為不信，視地之生毛．」</line>
<line xml:id='SHIJI_ZHSJ_43-1832a.11'>〔一〕　集解徐廣曰：「徐，一作『除』．」</line>
<line xml:id='SHIJI_ZHSJ_43-1832a.12'>〔二〕　正義樂徐在晉州，平陰在汾也．</line>
<line xml:id='SHIJI_ZHSJ_43-1832a.13'>〔三〕　正義其坼溝見在，亦在晉､汾二州之界也．</line>
<line xml:id='SHIJI_ZHSJ_43-1832a.14'>　　七年，秦人攻趙，趙大將李牧､將軍司馬尚將，擊之．李牧誅，司馬尚免，趙怱及齊將顏</line>
<line xml:id='SHIJI_ZHSJ_43-1832a.15'>聚代之．趙怱軍破，顏聚亡去．以王遷降．〔一〕</line>
<line xml:id='SHIJI_ZHSJ_43-1832a.16'>〔一〕　集解淮南子云：「趙王遷流於房陵，思故鄉，作為山水之謳，聞之者莫不流涕．」　正義括地志云：「趙王遷墓</line>
</surface>
<surface xml:id='SHIJI_ZHSJ_43-1833a-z'>
<pb ed='ZHSJ' n='43-1833a' xml:id='SHIJI_ZHSJ_43-1833a'/><line xml:id='SHIJI_ZHSJ_43-1833a.01'>　　　　在房州房陵縣西九里也．」</line>
<line xml:id='SHIJI_ZHSJ_43-1833a.02'>　　八年十月，邯鄲為秦．</line>
<line xml:id='SHIJI_ZHSJ_43-1833a.03'>　　太史公曰．吾聞馮王孫曰：「趙王遷，其母倡也，〔一〕嬖於悼襄王．悼襄王廢適子嘉而立</line>
<line xml:id='SHIJI_ZHSJ_43-1833a.04'>遷．遷素無行，信讒，故誅其良將李牧，用郭開．」豈不繆哉！秦既虜遷，趙之亡大夫共立</line>
<line xml:id='SHIJI_ZHSJ_43-1833a.05'>嘉為王，王代六歲，秦進兵破嘉，遂滅趙以為郡．</line>
<line xml:id='SHIJI_ZHSJ_43-1833a.06'>〔一〕　集解徐廣曰：「列女傳曰邯鄲之倡．」</line>
<line xml:id='SHIJI_ZHSJ_43-1833a.07'>【索隱述贊】趙氏之系，與秦同祖．周穆平徐，乃封造父．帶始事晉，夙初有土．岸賈矯誅，韓厥立武．</line>
<line xml:id='SHIJI_ZHSJ_43-1833a.08'>寶符臨代，卒居伯魯．簡夢翟犬，靈歌處女．胡服雖強，建立非所．頗､牧不用，王遷囚虜．</line>
</surface>
<surface xml:id='SHIJI_ZHSJ_43-1834a-z'>
<pb ed='ZHSJ' n='43-1834a' xml:id='SHIJI_ZHSJ_43-1834a'/></surface>
</surfaceGrp>
