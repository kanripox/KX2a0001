<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_092'>
<surface type='dummy'></surface>
<surface xml:id='SHIJI_ZHSJ_92-2609a-z'>
<pb ed='ZHSJ' n='92-2609a' xml:id='SHIJI_ZHSJ_92-2609a'/><line xml:id='SHIJI_ZHSJ_92-2609a.01'>史記卷九十二</line>
<line xml:id='SHIJI_ZHSJ_92-2609a.02'>　　淮陰侯列傳第三十二</line>
<line xml:id='SHIJI_ZHSJ_92-2609a.03'>　　淮陰侯韓信者，淮陰人也．〔一〕始為布衣時，貧無行，不得推擇為吏，〔二〕又不能治生商</line>
<line xml:id='SHIJI_ZHSJ_92-2609a.04'>賈，常從人寄食飲，人多厭之者，常數從其下鄉〔三〕南昌亭長〔四〕寄食，數月，亭長妻患之，</line>
<line xml:id='SHIJI_ZHSJ_92-2609a.05'>乃晨炊蓐食．〔五〕食時信往，不為具食．信亦知其意，怒，竟絕去．</line>
<line xml:id='SHIJI_ZHSJ_92-2609a.06'>〔一〕　正義楚州淮陰縣也．</line>
<line xml:id='SHIJI_ZHSJ_92-2609a.07'>〔二〕　集解李奇曰：「無善行可推舉選擇．」</line>
<line xml:id='SHIJI_ZHSJ_92-2609a.08'>〔三〕　集解張晏曰：「下鄉，縣，屬淮陰也．」　索隱案：下鄉，鄉名，屬淮陰郡．</line>
<line xml:id='SHIJI_ZHSJ_92-2609a.09'>〔四〕　索隱案：楚漢春秋作「新昌亭長」．</line>
<line xml:id='SHIJI_ZHSJ_92-2609a.10'>〔五〕　集解張晏曰：「未起而牀蓐中食．」</line>
<line xml:id='SHIJI_ZHSJ_92-2609a.11'>　　信釣於城下，〔一〕諸母漂，〔二〕有一母見信飢，飯信，竟漂數十日．信喜，謂漂母曰：「吾</line>
<line xml:id='SHIJI_ZHSJ_92-2609a.12'>必有以重報母．」母怒曰：「大丈夫不能自食，〔三〕吾哀王孫而進食，〔四〕豈望報乎！」</line>
</surface>
<surface xml:id='SHIJI_ZHSJ_92-2610a-z'>
<pb ed='ZHSJ' n='92-2610a' xml:id='SHIJI_ZHSJ_92-2610a'/><line xml:id='SHIJI_ZHSJ_92-2610a.01'>〔一〕　正義淮陰城北臨淮水，昔信去下鄉而釣於此．</line>
<line xml:id='SHIJI_ZHSJ_92-2610a.02'>〔二〕　集解韋昭曰：「以水擊絮為漂，故曰漂母．」</line>
<line xml:id='SHIJI_ZHSJ_92-2610a.03'>〔三〕　正義音寺．</line>
<line xml:id='SHIJI_ZHSJ_92-2610a.04'>〔四〕　集解蘇林曰：「如言公子也．」　索隱劉德曰：「秦末多失國，言王孫、公子，尊之也．」蘇林亦同．張晏云「字</line>
<line xml:id='SHIJI_ZHSJ_92-2610a.05'>　　　　王孫」，非也．</line>
<line xml:id='SHIJI_ZHSJ_92-2610a.06'>　　淮陰屠中少年有侮信者，曰：「若雖長大，好帶刀劍，中情怯耳．」衆辱之曰：「信能死，</line>
<line xml:id='SHIJI_ZHSJ_92-2610a.07'>刺我；不能死，出我袴下．」〔一〕於是信孰視之，俛出袴下，蒲伏．〔二〕一市人皆笑信，以為怯．</line>
<line xml:id='SHIJI_ZHSJ_92-2610a.08'>〔一〕　集解徐廣曰：「袴，一作『胯』．胯，股也，音同．」又云漢書作「跨」，同耳．　索隱袴，漢書作「胯」．胯，股也，</line>
<line xml:id='SHIJI_ZHSJ_92-2610a.09'>　　　　音枯化反．然尋此文作「袴」，欲依字讀，何為不通？袴下即胯下也，亦何必須作「胯」．</line>
<line xml:id='SHIJI_ZHSJ_92-2610a.10'>〔二〕　正義俛音俯．伏，蒲北反．</line>
<line xml:id='SHIJI_ZHSJ_92-2610a.11'>　　及項梁渡淮，信杖劍從之，居戲下，〔一〕無所知名．項梁敗，又屬項羽，羽以為郎中．數</line>
<line xml:id='SHIJI_ZHSJ_92-2610a.12'>以策干項羽，羽不用．漢王之入蜀，信亡楚歸漢，未得知名，為連敖．〔二〕坐法當斬，其輩十</line>
<line xml:id='SHIJI_ZHSJ_92-2610a.13'>三人皆已斬，次至信，信乃仰視，適見滕公，曰：「上不欲就天下乎？何為斬壯士！」滕公奇</line>
<line xml:id='SHIJI_ZHSJ_92-2610a.14'>其言，壯其貌，釋而不斬．與語，大說之．言於上，上拜以為治粟都尉，上未之奇也．</line>
<line xml:id='SHIJI_ZHSJ_92-2610a.15'>〔一〕　集解徐廣曰：「戲，一作『麾』．」</line>
</surface>
<surface xml:id='SHIJI_ZHSJ_92-2611a-z'>
<pb ed='ZHSJ' n='92-2611a' xml:id='SHIJI_ZHSJ_92-2611a'/><line xml:id='SHIJI_ZHSJ_92-2611a.01'>〔二〕　集解徐廣曰：「典客也．」　索隱李奇云：「楚官名．」張晏云：「司馬也．」</line>
<line xml:id='SHIJI_ZHSJ_92-2611a.02'>　　信數與蕭何語，何奇之．至南鄭，諸將行道亡者數十人，信度何等已數言上，上不我</line>
<line xml:id='SHIJI_ZHSJ_92-2611a.03'>用，即亡．何聞信亡，不及以聞，自追之．人有言上曰：「丞相何亡．」上大怒，如失左右手．</line>
<line xml:id='SHIJI_ZHSJ_92-2611a.04'>居一二日，何來謁上，上且怒且喜，罵何曰：「若亡，何也？」何曰：「臣不敢亡也，臣追亡</line>
<line xml:id='SHIJI_ZHSJ_92-2611a.05'>者．」上曰：「若所追者誰何？」曰：「韓信也．」上復罵曰：「諸將亡者以十數，公無所追；</line>
<line xml:id='SHIJI_ZHSJ_92-2611a.06'>追信，詐也．」何曰：「諸將易得耳．至如信者，國士無雙．王必欲長王漢中，無所事信；〔一〕</line>
<line xml:id='SHIJI_ZHSJ_92-2611a.07'>必欲爭天下，非信無所與計事者．顧王策安所決耳．」王曰：「吾亦欲東耳，安能鬱鬱久居</line>
<line xml:id='SHIJI_ZHSJ_92-2611a.08'>此乎？」何曰：「王計必欲東，能用信，信即留；不能用，信終亡耳．」王曰：「吾為公以為</line>
<line xml:id='SHIJI_ZHSJ_92-2611a.09'>將．」何曰：「雖為將，信必不留．」王曰：「以為大將．」何曰：「幸甚．」於是王欲召信拜</line>
<line xml:id='SHIJI_ZHSJ_92-2611a.10'>之．何曰：「王素慢無禮，今拜大將如呼小兒耳，此乃信所以去也．王必欲拜之，擇良日，齋</line>
<line xml:id='SHIJI_ZHSJ_92-2611a.11'>戒，設壇場，具禮，乃可耳．」王許之．諸將皆喜，人人各自以為得大將．至拜大將，乃韓信</line>
<line xml:id='SHIJI_ZHSJ_92-2611a.12'>也，一軍皆驚．</line>
<line xml:id='SHIJI_ZHSJ_92-2611a.13'>〔一〕　集解文穎曰：「事猶業也．」張晏曰：「無事用信．」</line>
<line xml:id='SHIJI_ZHSJ_92-2611a.14'>　　信拜禮畢，上坐．王曰：「丞相數言將軍，將軍何以教寡人計策？」信謝，因問王曰：</line>
<line xml:id='SHIJI_ZHSJ_92-2611a.15'>「今東鄉爭權天下，豈非項王邪？」漢王曰：「然．」曰：「大王自料勇悍仁彊孰與項王？」漢</line>
</surface>
<surface xml:id='SHIJI_ZHSJ_92-2612a-z'>
<pb ed='ZHSJ' n='92-2612a' xml:id='SHIJI_ZHSJ_92-2612a'/><line xml:id='SHIJI_ZHSJ_92-2612a.01'>王默然良久，曰：「不如也．」信再拜賀曰：「惟信亦為大王不如也．然臣嘗事之，請言項王</line>
<line xml:id='SHIJI_ZHSJ_92-2612a.02'>之為人也．項王喑噁〔一〕叱咤，〔二〕千人皆廢，〔三〕然不能任屬賢將，此特匹夫之勇耳．項王</line>
<line xml:id='SHIJI_ZHSJ_92-2612a.03'>見人恭敬慈愛，言語嘔嘔，〔四〕人有疾病，涕泣分食飲，至使人有功當封爵者，印刓敝，忍不</line>
<line xml:id='SHIJI_ZHSJ_92-2612a.04'>能予，〔五〕此所謂婦人之仁也．項王雖霸天下而臣諸侯，不居關中而都彭城．有背義帝之</line>
<line xml:id='SHIJI_ZHSJ_92-2612a.05'>約，而以親愛王，諸侯不平．諸侯之見項王遷逐義帝置江南，亦皆歸逐其主而自王善地．</line>
<line xml:id='SHIJI_ZHSJ_92-2612a.06'>項王所過無不殘滅者，天下多怨，百姓不親附，特劫於威彊耳．名雖為霸，實失天下心．</line>
<line xml:id='SHIJI_ZHSJ_92-2612a.07'>故曰其彊易弱．今大王誠能反其道：任天下武勇，何所不誅！〔六〕以天下城邑封功臣，何所</line>
<line xml:id='SHIJI_ZHSJ_92-2612a.08'>不服！以義兵從思東歸之士，何所不散！〔七〕且三秦王為秦將，將秦子弟數歲矣，所殺亡不</line>
<line xml:id='SHIJI_ZHSJ_92-2612a.09'>可勝計，又欺其衆降諸侯，至新安，項王詐阬秦降卒二十餘萬，唯獨邯､欣､翳得脫，秦父兄</line>
<line xml:id='SHIJI_ZHSJ_92-2612a.10'>怨此三人，痛入骨髓．今楚彊以威王此三人，秦民莫愛也．大王之入武關，秋豪無所害，〔八〕</line>
<line xml:id='SHIJI_ZHSJ_92-2612a.11'>除秦苛法，與秦民約，法三章耳，秦民無不欲得大王王秦者．於諸侯之約，大王當王關中，</line>
<line xml:id='SHIJI_ZHSJ_92-2612a.12'>關中民咸知之．大王失職入漢中，秦民無不恨者．今大王舉而東，三秦可傳檄而定也．」〔九〕</line>
<line xml:id='SHIJI_ZHSJ_92-2612a.13'>於是漢王大喜，自以為得信晚．遂聽信計，部署諸將所擊．</line>
<line xml:id='SHIJI_ZHSJ_92-2612a.14'>〔一〕　索隱上於金反，下烏路反．喑啞，懷怒氣．</line>
<line xml:id='SHIJI_ZHSJ_92-2612a.15'>〔二〕　索隱「咤」字或作「吒」．上昌栗反，下卓嫁反．叱咤，發怒聲．</line>
</surface>
<surface xml:id='SHIJI_ZHSJ_92-2613a-z'>
<pb ed='ZHSJ' n='92-2613a' xml:id='SHIJI_ZHSJ_92-2613a'/><line xml:id='SHIJI_ZHSJ_92-2613a.01'>〔三〕　集解晉灼曰：「廢，不收也．」　索隱孟康曰：「廢，伏也．」張晏曰「廢，偃也．」</line>
<line xml:id='SHIJI_ZHSJ_92-2613a.02'>〔四〕　集解音凶于反．　索隱音吁．嘔嘔猶區區也．漢書作「姁姁」．鄧展曰「姁姁，好也」．張晏音吁．</line>
<line xml:id='SHIJI_ZHSJ_92-2613a.03'>〔五〕　集解漢書音義曰：「不忍授．」</line>
<line xml:id='SHIJI_ZHSJ_92-2613a.04'>〔六〕　索隱何不誅．按：劉氏云「言何所不誅也」．</line>
<line xml:id='SHIJI_ZHSJ_92-2613a.05'>〔七〕　索隱何不散．劉氏云：「用東歸之兵擊東方之敵，此敵無不散敗也．」</line>
<line xml:id='SHIJI_ZHSJ_92-2613a.06'>〔八〕　索隱案：豪秋乃成．又王逸注楚詞云「銳毛為豪，夏落秋生也」．</line>
<line xml:id='SHIJI_ZHSJ_92-2613a.07'>〔九〕　索隱案：說文云「檄，二尺書也」．此云「傳檄」，謂為檄書以責所伐者．</line>
<line xml:id='SHIJI_ZHSJ_92-2613a.08'>　　八月，漢王舉兵東出陳倉，〔一〕定三秦．漢二年，出關，〔二〕收魏､河南，韓､殷王皆降．</line>
<line xml:id='SHIJI_ZHSJ_92-2613a.09'>合齊､趙共擊楚．四月，至彭城，漢兵敗散而還．信復收兵與漢王會滎陽，復擊破楚京､索</line>
<line xml:id='SHIJI_ZHSJ_92-2613a.10'>之閒，以故楚兵卒不能西．</line>
<line xml:id='SHIJI_ZHSJ_92-2613a.11'>〔一〕　正義漢王從關北出岐州陳倉縣．</line>
<line xml:id='SHIJI_ZHSJ_92-2613a.12'>〔二〕　正義出函谷關．</line>
<line xml:id='SHIJI_ZHSJ_92-2613a.13'>　　漢之敗卻彭城，〔一〕塞王欣､翟王翳亡漢降楚，齊､趙亦反漢與楚和．六月，魏王豹謁歸</line>
<line xml:id='SHIJI_ZHSJ_92-2613a.14'>視親疾，至國，即絕河關〔二〕反漢，與楚約和．漢王使酈生說豹，不下．其八月，以信為左丞</line>
<line xml:id='SHIJI_ZHSJ_92-2613a.15'>相，擊魏．魏王盛兵蒲坂，塞臨晉，〔三〕信乃益為疑兵，〔四〕陳船欲度臨晉，〔五〕而伏兵從夏陽</line>
<line xml:id='SHIJI_ZHSJ_92-2613a.16'>以木罌渡軍，〔六〕襲安邑．〔七〕魏王豹驚，引兵迎信，信遂虜豹，〔八〕定魏為河東郡．〔九〕漢王</line>
</surface>
<surface xml:id='SHIJI_ZHSJ_92-2614a-z'>
<pb ed='ZHSJ' n='92-2614a' xml:id='SHIJI_ZHSJ_92-2614a'/><line xml:id='SHIJI_ZHSJ_92-2614a.01'>遣張耳與信俱，引兵東，北擊趙､代．後九月，破代兵，禽夏說閼與．〔一０〕信之下魏破代，漢輒</line>
<line xml:id='SHIJI_ZHSJ_92-2614a.02'>使人收其精兵，詣滎陽以距楚．</line>
<line xml:id='SHIJI_ZHSJ_92-2614a.03'>〔一〕　正義兵敗散彭城而卻退．</line>
<line xml:id='SHIJI_ZHSJ_92-2614a.04'>〔二〕　索隱：謂今蒲津關．</line>
<line xml:id='SHIJI_ZHSJ_92-2614a.05'>〔三〕　索隱塞音先得反．臨晉，縣名，在河東之東岸，對舊關也．</line>
<line xml:id='SHIJI_ZHSJ_92-2614a.06'>〔四〕　集解󻗇書音義曰：「益張旍旗，以疑敵者．」</line>
<line xml:id='SHIJI_ZHSJ_92-2614a.07'>〔五〕　索隱劉氏云：「陳船，地名，在舊關之西，今之朝邑是也．」案：京兆有船司空縣，不名「陳船」．陳船者，陳列船</line>
<line xml:id='SHIJI_ZHSJ_92-2614a.08'>　　　　艘欲渡河也．</line>
<line xml:id='SHIJI_ZHSJ_92-2614a.09'>〔六〕　集解徐廣曰：「，一作『缶』．」服虔曰：「以木押縛罌以渡．」韋昭曰：「以木為器如罌，以渡軍．無船，且</line>
<line xml:id='SHIJI_ZHSJ_92-2614a.10'>　　　　尚密也．」　正義按：韓信詐陳列船艘於臨晉，欲渡河，即此從夏陽木押罌渡軍，襲安邑．臨晉，同州東朝</line>
<line xml:id='SHIJI_ZHSJ_92-2614a.11'>　　　　邑界．夏陽在同州北渭城界．</line>
<line xml:id='SHIJI_ZHSJ_92-2614a.12'>〔七〕　正義安邑故城在絳州夏縣東北十五里．</line>
<line xml:id='SHIJI_ZHSJ_92-2614a.13'>〔八〕　索隱按：劉氏云「夏陽舊無船，豹不備之，而防臨晉耳．今安邑被襲，故豹遂降也」．</line>
<line xml:id='SHIJI_ZHSJ_92-2614a.14'>〔九〕　正義今安邑縣故城．</line>
<line xml:id='SHIJI_ZHSJ_92-2614a.15'>〔一０〕集解徐廣曰：「音余．」駰案：李奇曰「夏說，代相也」．　索隱司馬彪郡國志上黨沾縣有閼與聚．閼音曷，又</line>
<line xml:id='SHIJI_ZHSJ_92-2614a.16'>　　　　音嫣．與音余，又音預．沾音他廉反．　正義閼與聚城在潞州銅鞮縣西北二十里．</line>
</surface>
<surface xml:id='SHIJI_ZHSJ_92-2615a-z'>
<pb ed='ZHSJ' n='92-2615a' xml:id='SHIJI_ZHSJ_92-2615a'/><line xml:id='SHIJI_ZHSJ_92-2615a.02'>　　信與張耳以兵數萬，欲東下井陘擊趙．〔一〕趙王､成安君陳餘聞漢且襲之也，聚兵井陘</line>
<line xml:id='SHIJI_ZHSJ_92-2615a.03'>口，〔二〕號稱二十萬．廣武君李左車說成安君曰：「聞漢將韓信涉西河，虜魏王，禽夏說，新喋</line>
<line xml:id='SHIJI_ZHSJ_92-2615a.04'>血〔三〕閼與，今乃輔以張耳，議欲下趙，此乘勝而去國遠鬬，其鋒不可當．臣聞千里餽糧，</line>
<line xml:id='SHIJI_ZHSJ_92-2615a.05'>士有飢色，樵蘇後爨，〔四〕師不宿飽．今井陘之道，車不得方軌，騎不得成列，行數百里，</line>
<line xml:id='SHIJI_ZHSJ_92-2615a.06'>其勢糧食必在其後．願足下假臣奇兵三萬人，從閒道絕其輜重；足下深溝高壘，堅營勿與</line>
<line xml:id='SHIJI_ZHSJ_92-2615a.07'>戰．彼前不得鬬，退不得還，吾奇兵絕其後，使野無所掠，不至十日，而兩將之頭可致於戲</line>
<line xml:id='SHIJI_ZHSJ_92-2615a.08'>下．願君留意臣之計．否，必為二子所禽矣．」成安君，儒者也，常稱義兵不用詐謀奇計，</line>
<line xml:id='SHIJI_ZHSJ_92-2615a.09'>曰：「吾聞兵法十則圍之，倍則戰．今韓信兵號數萬，其實不過數千．能千里而襲我，亦已</line>
<line xml:id='SHIJI_ZHSJ_92-2615a.10'>罷極．今如此避而不擊，後有大者，何以加之！則諸侯謂吾怯，而輕來伐我．」不聽廣武君</line>
<line xml:id='SHIJI_ZHSJ_92-2615a.11'>策，廣武君策不用．</line>
<line xml:id='SHIJI_ZHSJ_92-2615a.12'>〔一〕　索隱案：地理志常山石邑縣，井陘山在西．又穆天子傳云「至于陘山之隧，升于三道之磴」是也．</line>
<line xml:id='SHIJI_ZHSJ_92-2615a.13'>〔二〕　正義井陘故關在并州石艾縣東十八里，即井陘口．</line>
<line xml:id='SHIJI_ZHSJ_92-2615a.14'>〔三〕　索隱喋，舊音歃，非也．案：陳湯傳「喋血萬里之外」，如淳云「殺人血流滂沱也」．韋昭音徒協反．</line>
<line xml:id='SHIJI_ZHSJ_92-2615a.15'>〔四〕　集解漢書音義曰：「樵，取薪也．蘇，取草也．」</line>
</surface>
<surface xml:id='SHIJI_ZHSJ_92-2616a-z'>
<pb ed='ZHSJ' n='92-2616a' xml:id='SHIJI_ZHSJ_92-2616a'/><line xml:id='SHIJI_ZHSJ_92-2616a.01'>　　韓信使人閒視，知其不用，還報，則大喜，乃敢引兵遂下．〔一〕未至井陘口三十里，止舍．</line>
<line xml:id='SHIJI_ZHSJ_92-2616a.02'>夜半傳發，〔二〕選輕騎二千人，人持一赤幟，從閒道萆山而望趙軍，〔三〕誡曰：「趙見我走，必</line>
<line xml:id='SHIJI_ZHSJ_92-2616a.03'>空壁逐我，若疾入趙壁，拔趙幟，立漢赤幟．」令其裨將傳𧹞，〔四〕曰：「今日破趙會食！」〔五〕</line>
<line xml:id='SHIJI_ZHSJ_92-2616a.04'>諸將皆莫信，詳應曰：「諾．」謂軍吏曰：「趙已先據便地為壁，且彼未見吾大將旗鼓，未肯擊</line>
<line xml:id='SHIJI_ZHSJ_92-2616a.05'>前行，恐吾至阻險而還．」信乃使萬人先行，出，背水陳．〔六〕趙軍望見而大笑．平旦，信建大</line>
<line xml:id='SHIJI_ZHSJ_92-2616a.06'>將之旗鼓，鼓行出井陘口，趙開壁擊之，〔七〕大戰良久．於是信､張耳詳[⿱𠫓廾]鼓旗，走水上軍．</line>
<line xml:id='SHIJI_ZHSJ_92-2616a.07'>水上軍開入之，復疾戰．趙果空壁爭漢鼓旗，逐韓信､張耳．韓信､張耳已入水上軍，軍皆</line>
<line xml:id='SHIJI_ZHSJ_92-2616a.08'>殊死戰，不可敗．信所出奇兵二千騎，共候趙空壁逐利，則馳入趙壁，皆拔趙旗，立漢赤幟</line>
<line xml:id='SHIJI_ZHSJ_92-2616a.09'>二千．趙軍已不勝，不能得信等，欲還歸壁，壁皆漢赤幟，而大驚，以為漢皆已得趙王將矣，</line>
<line xml:id='SHIJI_ZHSJ_92-2616a.10'>兵遂亂，遁走，趙將雖斬之，不能禁也．於是漢兵夾擊，大破虜趙軍，斬成安君泜水上，〔八〕</line>
<line xml:id='SHIJI_ZHSJ_92-2616a.11'>禽趙王歇．</line>
<line xml:id='SHIJI_ZHSJ_92-2616a.12'>〔一〕　正義引兵入井陘狹道，出趙．</line>
<line xml:id='SHIJI_ZHSJ_92-2616a.13'>〔二〕　集解漢書音義曰：「傳令軍中使發．」</line>
<line xml:id='SHIJI_ZHSJ_92-2616a.14'>〔三〕　集解如淳曰：「萆音蔽．依山自覆蔽．」　索隱案：謂令從閒道小路向前，望見陳餘軍營即住，仍須隱山自</line>
<line xml:id='SHIJI_ZHSJ_92-2616a.15'>　　　　蔽，勿令趙軍知也．萆音蔽．蔽者，蓋覆也．楚漢春秋作「卑山」，漢書作「箄山」．說文云「箄，蔽也，從竹卑聲」．</line>
</surface>
<surface xml:id='SHIJI_ZHSJ_92-2617a-z'>
<pb ed='ZHSJ' n='92-2617a' xml:id='SHIJI_ZHSJ_92-2617a'/><line xml:id='SHIJI_ZHSJ_92-2617a.01'>〔四〕　集解徐廣曰：「音󺜬也．」</line>
<line xml:id='SHIJI_ZHSJ_92-2617a.02'>〔五〕　集解服虔曰：「立駐傳󺜬食也．」如淳曰：「小飯曰󺜬．言破趙後乃當共飽食也．」　索隱如淳曰：「小飯曰󺜬．</line>
<line xml:id='SHIJI_ZHSJ_92-2617a.03'>　　　　謂立駐傳󺜬，待破趙乃大食也．」</line>
<line xml:id='SHIJI_ZHSJ_92-2617a.04'>〔六〕　正義緜蔓水，一名阜將，一名回星，自并州流入井陘界，即信背水陣陷之死地，即此水也．</line>
<line xml:id='SHIJI_ZHSJ_92-2617a.05'>〔七〕　正義恆州鹿泉縣，即六國時趙壁也</line>
<line xml:id='SHIJI_ZHSJ_92-2617a.06'>〔八〕　集解徐廣曰：「泜音遲．」　索隱徐廣音遲．劉氏音脂．</line>
<line xml:id='SHIJI_ZHSJ_92-2617a.07'>　　信乃令軍中毋殺廣武君，有能生得者購千金．於是有縛廣武君而致戲下者，信乃解其</line>
<line xml:id='SHIJI_ZHSJ_92-2617a.08'>縛，東鄉對，西鄉對，師事之．</line>
<line xml:id='SHIJI_ZHSJ_92-2617a.09'>　　諸將效首虜，〔一〕（休）畢賀，因問信曰：「兵法右倍山陵，前左水澤，今者將軍令臣等反</line>
<line xml:id='SHIJI_ZHSJ_92-2617a.10'>背水陳，曰破趙會食，臣等不服．然竟以勝，此何術也？」信曰：「此在兵法，顧諸君不察</line>
<line xml:id='SHIJI_ZHSJ_92-2617a.11'>耳．兵法不曰『陷之死地而後生，置之亡地而後存』？且信非得素拊循士大夫也，此所謂</line>
<line xml:id='SHIJI_ZHSJ_92-2617a.12'>『驅市人而戰之』，其勢非置之死地，使人人自為戰；今予之生地，皆走，寧尚可得而用之</line>
<line xml:id='SHIJI_ZHSJ_92-2617a.13'>乎！」諸將皆服曰：「善．非臣所及也．」</line>
<line xml:id='SHIJI_ZHSJ_92-2617a.14'>〔一〕　索隱如淳曰：「效，致也．」晉灼云：「效，數也．」鄭玄注禮「效猶呈見也」．</line>
<line xml:id='SHIJI_ZHSJ_92-2617a.15'>　　於是信問廣武君曰：「僕欲北攻燕，東伐齊，何若而有功？」廣武君辭謝曰：「臣聞敗軍</line>
</surface>
<surface xml:id='SHIJI_ZHSJ_92-2618a-z'>
<pb ed='ZHSJ' n='92-2618a' xml:id='SHIJI_ZHSJ_92-2618a'/><line xml:id='SHIJI_ZHSJ_92-2618a.01'>之將，不可以言勇，亡國之大夫，不可以圖存．今臣敗󼯋之虜，何足以權大事乎！」信</line>
<line xml:id='SHIJI_ZHSJ_92-2618a.02'>曰：「僕聞之，百里奚居虞而虞亡，在秦而秦霸，非愚於虞而智於秦也，用與不用，聽與不聽</line>
<line xml:id='SHIJI_ZHSJ_92-2618a.03'>也．誠令成安君聽足下計，若信者亦已為禽矣．以不用足下，故信得侍耳．」因固問曰：</line>
<line xml:id='SHIJI_ZHSJ_92-2618a.04'>「僕委心歸計，願足下勿辭．」廣武君曰：「臣聞智者千慮，必有一失；愚者千慮，必有一</line>
<line xml:id='SHIJI_ZHSJ_92-2618a.05'>得．故曰『狂夫之言，聖人擇焉』．顧恐臣計未必足用，願效愚忠．夫成安君有百戰百勝</line>
<line xml:id='SHIJI_ZHSJ_92-2618a.06'>之計，一旦而失之，軍敗鄗下，〔一〕身死泜上．今將軍涉西河，〔二〕虜魏王，禽夏說閼與，一舉</line>
<line xml:id='SHIJI_ZHSJ_92-2618a.07'>而下井陘，不終朝破趙二十萬衆，誅成安君．名聞海內，威震天下，農夫莫不輟耕釋耒，褕</line>
<line xml:id='SHIJI_ZHSJ_92-2618a.08'>衣甘食，〔三〕傾耳以待命者．〔四〕若此，將軍之所長也．然而衆勞卒罷，其實難用．今將軍欲</line>
<line xml:id='SHIJI_ZHSJ_92-2618a.09'>舉倦獘之兵，頓之燕堅城之下，欲戰恐久力不能拔，情見勢屈，曠日糧竭，而弱燕不服，齊必</line>
<line xml:id='SHIJI_ZHSJ_92-2618a.10'>距境以自彊也．燕齊相持而不下，則劉項之權未有所分也．若此者，將軍所短也．臣愚，</line>
<line xml:id='SHIJI_ZHSJ_92-2618a.11'>竊以為亦過矣．故善用兵者不以短擊長，而以長擊短．」韓信曰：「然則何由？」廣武君對</line>
<line xml:id='SHIJI_ZHSJ_92-2618a.12'>曰：「方今為將軍計，莫如案甲休兵，鎮趙撫其孤，百里之內，牛酒日至，以饗士大夫醳</line>
<line xml:id='SHIJI_ZHSJ_92-2618a.13'>兵，〔五〕北首燕路，〔六〕而後遣辯士奉咫尺之書，〔七〕暴其所長於燕，〔八〕燕必不敢不聽從．燕</line>
<line xml:id='SHIJI_ZHSJ_92-2618a.14'>已從，使諠言者東告齊，齊必從風而服，雖有智者，亦不知為齊計矣．如是，則天下事皆可</line>
<line xml:id='SHIJI_ZHSJ_92-2618a.15'>圖也．兵固有先聲而後實者，此之謂也．」韓信曰：「善．」從其策，發使使燕，燕從風而靡．</line>
</surface>
<surface xml:id='SHIJI_ZHSJ_92-2619a-z'>
<pb ed='ZHSJ' n='92-2619a' xml:id='SHIJI_ZHSJ_92-2619a'/><line xml:id='SHIJI_ZHSJ_92-2619a.01'>乃遣使報漢，因請立張耳為趙王，以鎮撫其國．漢王許之，乃立張耳為趙王．</line>
<line xml:id='SHIJI_ZHSJ_92-2619a.02'>〔一〕　集解李奇曰：「鄗音臛．今高邑是．」</line>
<line xml:id='SHIJI_ZHSJ_92-2619a.03'>〔二〕　索隱此之西河當馮翊也．　正義即同州龍門河，從夏陽度者．</line>
<line xml:id='SHIJI_ZHSJ_92-2619a.04'>〔三〕　索隱褕，鄒氏音踰，美也．恐滅亡不久，故廢止作業而事美衣甘食，日偷苟且也，慮不圖久故也．漢書作「靡衣</line>
<line xml:id='SHIJI_ZHSJ_92-2619a.05'>　　　　媮食」也．</line>
<line xml:id='SHIJI_ZHSJ_92-2619a.06'>〔四〕　集解如淳曰：「恐滅亡不久故也．」</line>
<line xml:id='SHIJI_ZHSJ_92-2619a.07'>〔五〕　集解魏都賦曰：「肴醳順時．」劉逵曰：「醳酒也．」　索隱劉氏依劉逵音．醳酒謂以酒食養兵士也．案：史記</line>
<line xml:id='SHIJI_ZHSJ_92-2619a.08'>　　　　古「釋」字皆如此作，豈亦謂以酒食醳兵士，故字從酉乎？</line>
<line xml:id='SHIJI_ZHSJ_92-2619a.09'>〔六〕　正義首音狩，向也．</line>
<line xml:id='SHIJI_ZHSJ_92-2619a.10'>〔七〕　正義咫尺，八寸．言其簡牘或長尺也．</line>
<line xml:id='SHIJI_ZHSJ_92-2619a.11'>〔八〕　正義暴音僕．</line>
<line xml:id='SHIJI_ZHSJ_92-2619a.12'>　　楚數使奇兵渡河擊趙，趙王耳､韓信往來救趙，因行定趙城邑，發兵詣漢．楚方急圍漢</line>
<line xml:id='SHIJI_ZHSJ_92-2619a.13'>王於滎陽，漢王南出，之宛､葉閒，〔一〕得黥布，走入成皋，楚又復急圍之．六月，漢王出成</line>
<line xml:id='SHIJI_ZHSJ_92-2619a.14'>皋，東渡河，獨與滕公俱，從張耳軍脩武．至，宿傳舍．晨自稱漢使，馳入趙壁．張耳､韓信</line>
<line xml:id='SHIJI_ZHSJ_92-2619a.15'>未起，即其臥內上奪其印符，以麾召諸將，易置之．信､耳起，乃知漢王來，大驚．漢王奪兩</line>
<line xml:id='SHIJI_ZHSJ_92-2619a.16'>人軍，即令張耳備守趙地．拜韓信為相國，收趙兵未發者擊齊．〔二〕</line>
</surface>
<surface xml:id='SHIJI_ZHSJ_92-2620a-z'>
<pb ed='ZHSJ' n='92-2620a' xml:id='SHIJI_ZHSJ_92-2620a'/><line xml:id='SHIJI_ZHSJ_92-2620a.01'>〔一〕　正義宛在鄧州．葉在許州．</line>
<line xml:id='SHIJI_ZHSJ_92-2620a.02'>〔二〕　集解文穎曰：「謂趙人未嘗見發者．」</line>
<line xml:id='SHIJI_ZHSJ_92-2620a.03'>　　信引兵東，未渡平原，〔一〕聞漢王使酈食其已說下齊，韓信欲止．范陽辯士蒯通說信</line>
<line xml:id='SHIJI_ZHSJ_92-2620a.04'>曰：「將軍受詔擊齊，而漢獨發閒使下齊，寧有詔止將軍乎？何以得毋行也！且酈生一士，</line>
<line xml:id='SHIJI_ZHSJ_92-2620a.05'>伏軾〔二〕掉三寸之舌，下齊七十餘城，將軍將數萬衆，歲餘乃下趙五十餘，為將數歲，反不</line>
<line xml:id='SHIJI_ZHSJ_92-2620a.06'>如一豎儒之功乎？」於是信然之，從其計，遂渡河．齊已聽酈生，即留縱酒，罷備漢守禦</line>
<line xml:id='SHIJI_ZHSJ_92-2620a.07'>信因襲齊歷下軍，〔三〕遂至臨菑．齊王田廣以酈生賣己，乃亨之，而走高密，使使之楚請救．</line>
<line xml:id='SHIJI_ZHSJ_92-2620a.08'>韓信已定臨菑，遂東追廣至高密西．楚亦使龍且將，號稱二十萬，救齊．</line>
<line xml:id='SHIJI_ZHSJ_92-2620a.09'>〔一〕　正義懷州有平原津．</line>
<line xml:id='SHIJI_ZHSJ_92-2620a.10'>〔二〕　集解韋昭曰：「軾，今小車中隆起者．」</line>
<line xml:id='SHIJI_ZHSJ_92-2620a.11'>〔三〕　集解徐廣曰：「濟南歷城縣．」</line>
<line xml:id='SHIJI_ZHSJ_92-2620a.12'>　　齊王廣､龍且并軍與信戰，未合．人或說龍且曰：「漢兵遠鬬窮戰，其鋒不可當．齊､楚</line>
<line xml:id='SHIJI_ZHSJ_92-2620a.13'>自居其地戰，兵易敗散．〔一〕不如深壁，令齊王使其信臣招所亡城，亡城聞其王在，楚來救，</line>
<line xml:id='SHIJI_ZHSJ_92-2620a.14'>必反漢．漢兵二千里客居，齊城皆反之，其勢無所得食，可無戰而降也．」龍且曰：「吾平生</line>
</surface>
<surface xml:id='SHIJI_ZHSJ_92-2621a-z'>
<pb ed='ZHSJ' n='92-2621a' xml:id='SHIJI_ZHSJ_92-2621a'/><line xml:id='SHIJI_ZHSJ_92-2621a.01'>知韓信為人，易與耳．且夫救齊不戰而降之，吾何功？今戰而勝之，齊之半可得，何為止！」</line>
<line xml:id='SHIJI_ZHSJ_92-2621a.02'>遂戰，與信夾濰水陳．〔二〕韓信乃夜令人為萬餘囊，滿盛沙，壅水上流，引軍半渡，擊龍且，詳</line>
<line xml:id='SHIJI_ZHSJ_92-2621a.03'>不勝，還走．龍且果喜曰：「固知信怯也．」遂追信渡水．信使人決壅囊，水大至．龍且軍</line>
<line xml:id='SHIJI_ZHSJ_92-2621a.04'>大半不得渡，即急擊，殺龍且．龍且水東軍散走，齊王廣亡去．信遂追北至城陽，〔三〕皆虜</line>
<line xml:id='SHIJI_ZHSJ_92-2621a.05'>楚卒．</line>
<line xml:id='SHIJI_ZHSJ_92-2621a.06'>〔一〕　正義近其室家，懷顧望也．</line>
<line xml:id='SHIJI_ZHSJ_92-2621a.07'>〔二〕　集解徐廣曰：「出東莞而東北流，至北海都昌縣入海．」　索隱濰音維．地理志濰水出琅邪箕縣東北，至都昌</line>
<line xml:id='SHIJI_ZHSJ_92-2621a.08'>　　　　入海．徐廣云「出東莞而東北流入海」，蓋據水經而說，少不同耳．</line>
<line xml:id='SHIJI_ZHSJ_92-2621a.09'>〔三〕　正義城陽雷澤縣是也，在濮州東南九十一里．</line>
<line xml:id='SHIJI_ZHSJ_92-2621a.10'>　　漢四年，遂皆降平齊．使人言漢王曰：「齊偽詐多變，反覆之國也，南邊楚，不為假王以</line>
<line xml:id='SHIJI_ZHSJ_92-2621a.11'>鎮之，其勢不定．願為假王便．」當是時，楚方急圍漢王於滎陽，韓信使者至，發書，〔一〕漢</line>
<line xml:id='SHIJI_ZHSJ_92-2621a.12'>王大怒，罵曰：「吾困於此，旦暮望若來佐我，乃欲自立為王！」張良､陳平躡漢王足，因附</line>
<line xml:id='SHIJI_ZHSJ_92-2621a.13'>耳語曰：「漢方不利，寧能禁信之王乎？不如因而立，善遇之，使自為守．不然，變生．」漢</line>
<line xml:id='SHIJI_ZHSJ_92-2621a.14'>王亦悟，因󻭡罵曰：「大丈夫定諸侯，即為真王耳，何以假為！」乃遣張良往立信為齊王，〔二〕</line>
<line xml:id='SHIJI_ZHSJ_92-2621a.15'>徵其兵擊楚．</line>
</surface>
<surface xml:id='SHIJI_ZHSJ_92-2622a-z'>
<pb ed='ZHSJ' n='92-2622a' xml:id='SHIJI_ZHSJ_92-2622a'/><line xml:id='SHIJI_ZHSJ_92-2622a.01'>〔一〕　集解張晏曰：「發信使者所齎書．」</line>
<line xml:id='SHIJI_ZHSJ_92-2622a.02'>〔二〕　集解徐廣曰：「四年二月．」</line>
<line xml:id='SHIJI_ZHSJ_92-2622a.03'>　　楚已亡龍且，項王恐，使盱眙人武涉〔一〕往說齊王信曰：「天下共苦秦久矣，相與勠力擊</line>
<line xml:id='SHIJI_ZHSJ_92-2622a.04'>秦．秦已破，計功割地，分土而王之，以休士卒．今漢王復興兵而東，侵人之分，奪人之地，</line>
<line xml:id='SHIJI_ZHSJ_92-2622a.05'>已破三秦，引兵出關，收諸侯之兵以東擊楚，其意非盡吞天下者不休，其不知厭足如是甚</line>
<line xml:id='SHIJI_ZHSJ_92-2622a.06'>也．且漢王不可必，身居項王掌握中數矣，〔二〕項王憐而活之，然得脫，輒倍約，復擊項王，</line>
<line xml:id='SHIJI_ZHSJ_92-2622a.07'>其不可親信如此．今足下雖自以與漢王為厚交，為之盡力用兵，終為之所禽矣．足下所以</line>
<line xml:id='SHIJI_ZHSJ_92-2622a.08'>得須臾至今者，以項王尚存也．當今二王之事，權在足下．足下右投則漢王勝，左投則項</line>
<line xml:id='SHIJI_ZHSJ_92-2622a.09'>王勝．項王今日亡，則次取足下．足下與項王有故，何不反漢與楚連和，參分天下王之？</line>
<line xml:id='SHIJI_ZHSJ_92-2622a.10'>今釋此時，而自必於漢以擊楚，且為智者固若此乎！」韓信謝曰：「臣事項王，官不過郎中，</line>
<line xml:id='SHIJI_ZHSJ_92-2622a.11'>位不過執戟，〔三〕言不聽，畫不用，故倍楚而歸漢．漢王授我上將軍印，予我數萬衆，解衣衣</line>
<line xml:id='SHIJI_ZHSJ_92-2622a.12'>我，推食食我，言聽計用，故吾得以至於此．夫人深親信我，我倍之不祥，雖死不易．幸為</line>
<line xml:id='SHIJI_ZHSJ_92-2622a.13'>信謝項王！」</line>
<line xml:id='SHIJI_ZHSJ_92-2622a.14'>〔一〕　集解張華曰：「武涉墓在盱眙城東十五里．」</line>
</surface>
<surface xml:id='SHIJI_ZHSJ_92-2623a-z'>
<pb ed='ZHSJ' n='92-2623a' xml:id='SHIJI_ZHSJ_92-2623a'/><line xml:id='SHIJI_ZHSJ_92-2623a.01'>〔二〕　正義數，色庾反．</line>
<line xml:id='SHIJI_ZHSJ_92-2623a.02'>〔三〕　集解張晏曰：「郎中，宿衞執戟之人也．」</line>
<line xml:id='SHIJI_ZHSJ_92-2623a.03'>　　武涉已去，齊人蒯通知天下權在韓信，欲為奇策而感動之，以相人說韓信曰：「僕嘗受</line>
<line xml:id='SHIJI_ZHSJ_92-2623a.04'>相人之術．」韓信曰：「先生相人何如？」對曰：「貴賤在於骨法，憂喜在於容色，成敗在於</line>
<line xml:id='SHIJI_ZHSJ_92-2623a.05'>決斷，以此參之，萬不失一．」韓信曰：「善．先生相寡人何如？」對曰：「願少閒．」信曰：「左</line>
<line xml:id='SHIJI_ZHSJ_92-2623a.06'>右去矣．」通曰：「相君之面，不過封侯，又危不安．相君之背，貴乃不可言．」〔一〕韓信曰：</line>
<line xml:id='SHIJI_ZHSJ_92-2623a.07'>「何謂也？」蒯通曰：「天下初發難也，俊雄豪桀建號壹呼，天下之士雲合霧集，魚鱗襍，</line>
<line xml:id='SHIJI_ZHSJ_92-2623a.08'>熛至風起．當此之時，憂在亡秦而已．今楚漢分爭，使天下無罪之人肝膽塗地，父子暴骸</line>
<line xml:id='SHIJI_ZHSJ_92-2623a.09'>骨於中野，不可勝數．楚人起彭城，轉鬬逐北，至於滎陽，乘利席卷，威震天下．然兵困於</line>
<line xml:id='SHIJI_ZHSJ_92-2623a.10'>京、索之閒，迫西山而不能進者，三年於此矣．漢王將數十萬之衆，距鞏、雒，阻山河之險，</line>
<line xml:id='SHIJI_ZHSJ_92-2623a.11'>一日數戰，無尺寸之功，折北不救，〔二〕敗滎陽，傷成皋，〔三〕遂走宛、葉之閒，此所謂智勇俱</line>
<line xml:id='SHIJI_ZHSJ_92-2623a.12'>困者也．夫銳氣挫於險塞，而糧食竭於內府，百姓罷極怨望，容容無所倚．以臣料之，其勢</line>
<line xml:id='SHIJI_ZHSJ_92-2623a.13'>非天下之賢聖固不能息天下之禍．當今兩主之命縣於足下．足下為漢則漢勝，與楚則楚</line>
<line xml:id='SHIJI_ZHSJ_92-2623a.14'>勝．臣願披腹心，輸肝膽，效愚計，恐足下不能用也．誠能聽臣之計，莫若兩利而俱存之，</line>
<line xml:id='SHIJI_ZHSJ_92-2623a.15'>參分天下，鼎足而居，其勢莫敢先動．夫以足下之賢聖，有甲兵之衆，據彊齊，從燕、趙，出</line>
</surface>
<surface xml:id='SHIJI_ZHSJ_92-2624a-z'>
<pb ed='ZHSJ' n='92-2624a' xml:id='SHIJI_ZHSJ_92-2624a'/><line xml:id='SHIJI_ZHSJ_92-2624a.01'>空虛之地而制其後，因民之欲，西鄉〔四〕為百姓請命，〔五〕則天下風走而響應矣，孰敢不聽！</line>
<line xml:id='SHIJI_ZHSJ_92-2624a.02'>割大弱彊，以立諸侯，諸侯已立，天下服聽而歸德於齊．案齊之故，有膠、泗之地，懷諸侯以</line>
<line xml:id='SHIJI_ZHSJ_92-2624a.03'>德，深拱揖讓，則天下之君王相率而朝於齊矣．蓋聞天與弗取，反受其咎；時至不行，反</line>
<line xml:id='SHIJI_ZHSJ_92-2624a.04'>受其殃．願足下孰慮之．」</line>
<line xml:id='SHIJI_ZHSJ_92-2624a.05'>〔一〕　集解張晏曰：「背畔則大貴．」</line>
<line xml:id='SHIJI_ZHSJ_92-2624a.06'>〔二〕　集解張晏曰：「折，衂敗也．北，奔北．」</line>
<line xml:id='SHIJI_ZHSJ_92-2624a.07'>〔三〕　集解張晏曰：「於成皋傷󷍢也．」臣瓚曰：「謂軍折傷．」</line>
<line xml:id='SHIJI_ZHSJ_92-2624a.08'>〔四〕　正義鄉音向．齊國在東，故曰西向也．</line>
<line xml:id='SHIJI_ZHSJ_92-2624a.09'>〔五〕　正義止楚漢之戰鬬，士卒不死亡，故云「請命」．</line>
<line xml:id='SHIJI_ZHSJ_92-2624a.10'>　　韓信曰：「漢王遇我甚厚，載我以其車，衣我以其衣，食我以其食．吾聞之，乘人之車者</line>
<line xml:id='SHIJI_ZHSJ_92-2624a.11'>載人之患，衣人之衣者懷人之憂，食人之食者死人之事，吾豈可以鄉利倍義乎！」蒯生曰：</line>
<line xml:id='SHIJI_ZHSJ_92-2624a.12'>「足下自以為善漢王，欲建萬世之業，臣竊以為誤矣．始常山王、成安君為布衣時，相與為</line>
<line xml:id='SHIJI_ZHSJ_92-2624a.13'>刎頸之交，後爭張黶、陳澤之事，二人相怨．常山王背項王，奉項嬰頭而竄，逃歸於漢王．</line>
<line xml:id='SHIJI_ZHSJ_92-2624a.14'>漢王借兵而東下，殺成安君泜水之南，頭足異處，卒為天下笑．此二人相與，天下至驩也．</line>
<line xml:id='SHIJI_ZHSJ_92-2624a.15'>然而卒相禽者，何也？患生於多欲而人心難測也．今足下欲行忠信以交於漢王，必不能固</line>
</surface>
<surface xml:id='SHIJI_ZHSJ_92-2625a-z'>
<pb ed='ZHSJ' n='92-2625a' xml:id='SHIJI_ZHSJ_92-2625a'/><line xml:id='SHIJI_ZHSJ_92-2625a.01'>於二君之相與也，而事多大於張黶、陳澤．故臣以為足下必漢王之不危己，亦誤矣．大夫</line>
<line xml:id='SHIJI_ZHSJ_92-2625a.02'>種、范蠡存亡越，霸句踐，立功成名而身死亡．野獸已盡而獵狗亨．夫以交友言之，則不如</line>
<line xml:id='SHIJI_ZHSJ_92-2625a.03'>張耳之與成安君者也；以忠信言之，則不過大夫種、范蠡之於句踐也．此二人者，足以觀</line>
<line xml:id='SHIJI_ZHSJ_92-2625a.04'>矣．願足下深慮之．且臣聞勇略震主者身危，而功蓋天下者不賞．臣請言大王功略：足下</line>
<line xml:id='SHIJI_ZHSJ_92-2625a.05'>涉西河，虜魏王，禽夏說，引兵下井陘，誅成安君，徇趙，脅燕，定齊，南摧楚人之兵二十萬，</line>
<line xml:id='SHIJI_ZHSJ_92-2625a.06'>東殺龍且，西鄉以報，此所謂功無二於天下，而略不世出者也．今足下戴震主之威，挾不賞</line>
<line xml:id='SHIJI_ZHSJ_92-2625a.07'>之功，歸楚，楚人不信；歸漢，漢人震恐：足下欲持是安歸乎？夫勢在人臣之位而有震主之</line>
<line xml:id='SHIJI_ZHSJ_92-2625a.08'>威，名高天下，竊為足下危之．」韓信謝曰：「先生且休矣，吾將念之．」</line>
<line xml:id='SHIJI_ZHSJ_92-2625a.09'>　　後數日，蒯通復說曰：「夫聽者事之候也，計者事之機也，聽過計失而能久安者，鮮矣．</line>
<line xml:id='SHIJI_ZHSJ_92-2625a.10'>聽不失一二者，不可亂以言；計不失本末者，不可紛以辭．夫隨廝養之役者，失萬乘之權；</line>
<line xml:id='SHIJI_ZHSJ_92-2625a.11'>守儋石之祿者，〔一〕闕卿相之位．故知者決之斷也，疑者事之害也，審豪氂之小計，遺天下</line>
<line xml:id='SHIJI_ZHSJ_92-2625a.12'>之大數，智誠知之，決弗敢行者，百事之禍也．故曰『猛虎之猶豫，不若蜂蠆之致螫；〔二〕騏</line>
<line xml:id='SHIJI_ZHSJ_92-2625a.13'>驥之跼躅，〔三〕不如駑馬之安步；孟賁之狐疑，不如庸夫之必至也；雖有舜禹之智，吟而不</line>
<line xml:id='SHIJI_ZHSJ_92-2625a.14'>言，〔四〕不如瘖聾之指麾也』．此言貴能行之．夫功者難成而易敗，時者難得而易失也．時</line>
<line xml:id='SHIJI_ZHSJ_92-2625a.15'>乎時，不再來．願足下詳察之．」韓信猶豫不忍倍漢，又自以為功多，漢終不奪我齊，遂謝</line>
</surface>
<surface xml:id='SHIJI_ZHSJ_92-2626a-z'>
<pb ed='ZHSJ' n='92-2626a' xml:id='SHIJI_ZHSJ_92-2626a'/><line xml:id='SHIJI_ZHSJ_92-2626a.01'>蒯通．蒯通說不聽，已詳狂為巫．〔五〕</line>
<line xml:id='SHIJI_ZHSJ_92-2626a.02'>〔一〕　集解晉灼曰：「楊雄方言『海岱之閒名罌為儋』．石，斗石也．」蘇林曰：「齊人名小罌為儋．石，如今受鮐魚石</line>
<line xml:id='SHIJI_ZHSJ_92-2626a.03'>　　　　罌，不過一二石耳．一說，一儋與一斛之餘．」　索隱儋音都濫反．石，斗也．蘇林解為近之．鮐音胎．</line>
<line xml:id='SHIJI_ZHSJ_92-2626a.04'>〔二〕　正義音適．</line>
<line xml:id='SHIJI_ZHSJ_92-2626a.05'>〔三〕　集解徐廣曰：「跼，一作『蹢』也．」</line>
<line xml:id='SHIJI_ZHSJ_92-2626a.06'>〔四〕　索隱吟，鄭氏音拒蔭反，又音琴．</line>
<line xml:id='SHIJI_ZHSJ_92-2626a.07'>〔五〕　集解徐廣曰：「一本『遂不用蒯通，蒯通曰：「夫迫於細苛者，不可與圖大事；拘於臣虜者，固無君王之意．」說</line>
<line xml:id='SHIJI_ZHSJ_92-2626a.08'>　　　　不聽，因去詳狂』也．」　索隱案：漢書及戰國策皆有此文．</line>
<line xml:id='SHIJI_ZHSJ_92-2626a.09'>　　漢王之困固陵，用張良計，召齊王信，遂將兵會垓下．項羽已破，高祖襲奪齊王軍．〔一〕</line>
<line xml:id='SHIJI_ZHSJ_92-2626a.10'>漢五年正月，徙齊王信為楚王，都下邳．</line>
<line xml:id='SHIJI_ZHSJ_92-2626a.11'>〔一〕　集解徐廣曰：「以齊為平原、千乘、東萊、齊郡．」</line>
<line xml:id='SHIJI_ZHSJ_92-2626a.12'>　　信至國，召所從食漂母，賜千金．〔一〕及下鄉南昌亭長，賜百錢，曰：「公，小人也，為德不</line>
<line xml:id='SHIJI_ZHSJ_92-2626a.13'>卒．」召辱己之少年令出胯下者以為楚中尉．告諸將相曰：「此壯士也．方辱我時，我寧不</line>
<line xml:id='SHIJI_ZHSJ_92-2626a.14'>能殺之邪？殺之無名，故忍而就於此．」</line>
<line xml:id='SHIJI_ZHSJ_92-2626a.15'>〔一〕　集解張華曰漂母冢在泗口南岸．</line>
</surface>
<surface xml:id='SHIJI_ZHSJ_92-2627a-z'>
<pb ed='ZHSJ' n='92-2627a' xml:id='SHIJI_ZHSJ_92-2627a'/><line xml:id='SHIJI_ZHSJ_92-2627a.01'>　　項王亡將鍾離眛家在伊廬，〔一〕素與信善．項王死後，亡歸信．漢王怨眛，聞其在楚，</line>
<line xml:id='SHIJI_ZHSJ_92-2627a.02'>詔楚捕眛．信初之國，行縣邑，陳兵出入．漢六年，人有上書告楚王信反．高帝以陳平計，</line>
<line xml:id='SHIJI_ZHSJ_92-2627a.03'>天子巡狩會諸侯，南方有雲夢，發使告諸侯會陳：「吾將游雲夢．」實欲襲信，信弗知．高祖</line>
<line xml:id='SHIJI_ZHSJ_92-2627a.04'>且至楚，信欲發兵反，自度無罪，欲謁上，恐見禽．人或說信曰：「斬眛謁上，上必喜，無</line>
<line xml:id='SHIJI_ZHSJ_92-2627a.05'>患．」信見眛計事．眛曰：「漢所以不擊取楚，以眛在公所．若欲捕我以自媚於漢，吾今日</line>
<line xml:id='SHIJI_ZHSJ_92-2627a.06'>死，公亦隨手亡矣．」乃罵信曰：「公非長者！」卒自剄．信持其首，謁高祖於陳．上令武</line>
<line xml:id='SHIJI_ZHSJ_92-2627a.07'>士縛信，載後車．信曰：「果若人言，『狡兔死，良狗亨；〔二〕高鳥盡，良弓藏；敵國破，謀臣</line>
<line xml:id='SHIJI_ZHSJ_92-2627a.08'>亡．』天下已定，我固當亨！」上曰：「人告公反．」遂械繫信．至雒陽，赦信罪，以為淮陰</line>
<line xml:id='SHIJI_ZHSJ_92-2627a.09'>侯．</line>
<line xml:id='SHIJI_ZHSJ_92-2627a.10'>〔一〕　集解徐廣曰：「東海朐縣有伊廬鄉．」駰案：韋昭曰「今中廬縣」．　索隱徐注出司馬彪郡國志．　正義括</line>
<line xml:id='SHIJI_ZHSJ_92-2627a.11'>　　　　地志云：「中廬在義清縣北二十里，本春秋時廬戎之國也，秦謂之伊廬，漢為中廬縣．項羽之將鍾離眛冢在．」韋</line>
<line xml:id='SHIJI_ZHSJ_92-2627a.12'>　　　　昭及括地志云皆說之也．</line>
<line xml:id='SHIJI_ZHSJ_92-2627a.13'>〔二〕　集解張晏曰：「狡猶猾．」　索隱郊兔死．郊音狡．狡，猾也．吳越春秋作「郊兔」，亦通．漢書作「狡兔」．戰</line>
<line xml:id='SHIJI_ZHSJ_92-2627a.14'>　　　　國策曰「東郭逡，海內狡兔也」．</line>
</surface>
<surface xml:id='SHIJI_ZHSJ_92-2628a-z'>
<pb ed='ZHSJ' n='92-2628a' xml:id='SHIJI_ZHSJ_92-2628a'/><line xml:id='SHIJI_ZHSJ_92-2628a.01'>　　信知漢王畏惡其能，常稱病不朝從．信由此日夜怨望，居常鞅鞅，羞與絳、灌等列．信</line>
<line xml:id='SHIJI_ZHSJ_92-2628a.02'>嘗過樊將軍噲，噲跪拜送迎，言稱臣，曰：「大王乃肯臨臣！」信出門，笑曰：「生乃與噲等為</line>
<line xml:id='SHIJI_ZHSJ_92-2628a.03'>伍！」上常從容與信言諸將能不，各有差．上問曰：「如我能將幾何？」信曰：「陛下不過</line>
<line xml:id='SHIJI_ZHSJ_92-2628a.04'>能將十萬．」上曰：「於君何如？」曰：「臣多多而益善耳．」上笑曰：「多多益善，何為為我</line>
<line xml:id='SHIJI_ZHSJ_92-2628a.05'>禽？」信曰：「陛下不能將兵，而善將將，此乃言之所以為陛下禽也．且陛下所謂天授，非</line>
<line xml:id='SHIJI_ZHSJ_92-2628a.06'>人力也．」</line>
<line xml:id='SHIJI_ZHSJ_92-2628a.07'>　　陳豨拜為鉅鹿守，〔一〕辭於淮陰侯．淮陰侯挈其手，辟左右與之步於庭，仰天歎曰：「子</line>
<line xml:id='SHIJI_ZHSJ_92-2628a.08'>可與言乎？欲與子有言也．」豨曰：「唯將軍令之．」淮陰侯曰：「公之所居，天下精兵處也；</line>
<line xml:id='SHIJI_ZHSJ_92-2628a.09'>而公，陛下之信幸臣也．人言公之畔，陛下必不信；再至，陛下乃疑矣；三至，必怒而自</line>
<line xml:id='SHIJI_ZHSJ_92-2628a.10'>將．吾為公從中起，天下可圖也．」陳豨素知其能也，信之，曰：「謹奉教！」漢十年，陳豨</line>
<line xml:id='SHIJI_ZHSJ_92-2628a.11'>果反．上自將而往，信病不從．陰使人至豨所，曰：「弟舉兵，吾從此助公．」信乃謀與家臣</line>
<line xml:id='SHIJI_ZHSJ_92-2628a.12'>夜詐詔赦諸官徒奴，欲發以襲呂后、太子．部署已定，待豨報．其舍人〔二〕得罪於信，信囚，</line>
<line xml:id='SHIJI_ZHSJ_92-2628a.13'>欲殺之．舍人弟上變，告信欲反狀於呂后．呂后欲召，恐其黨不就，乃與蕭相國謀，詐令人</line>
<line xml:id='SHIJI_ZHSJ_92-2628a.14'>從上所來，言豨已得死，列侯羣臣皆賀．相國紿信曰：「雖疾，彊入賀．」信入，呂后使武士</line>
<line xml:id='SHIJI_ZHSJ_92-2628a.15'>縛信，斬之長樂鍾室．〔三〕信方斬，曰：「吾悔不用蒯通之計，乃為兒女子所詐，豈非天哉！」</line>
</surface>
<surface xml:id='SHIJI_ZHSJ_92-2629a-z'>
<pb ed='ZHSJ' n='92-2629a' xml:id='SHIJI_ZHSJ_92-2629a'/><line xml:id='SHIJI_ZHSJ_92-2629a.01'>遂夷信三族．</line>
<line xml:id='SHIJI_ZHSJ_92-2629a.02'>〔一〕　集解徐廣曰：「表云為趙相國，將兵守代也．」</line>
<line xml:id='SHIJI_ZHSJ_92-2629a.03'>〔二〕　索隱按：晉灼曰，楚漢春秋云謝公也．姚氏案功臣表云慎陽侯樂說，淮陰舍人，告信反．未知孰是．」</line>
<line xml:id='SHIJI_ZHSJ_92-2629a.04'>〔三〕　正義長樂宮懸鍾之室．</line>
<line xml:id='SHIJI_ZHSJ_92-2629a.05'>　　高祖已從豨軍來，至，見信死，且喜且憐之，問：「信死亦何言？」呂后曰：「信言恨不用</line>
<line xml:id='SHIJI_ZHSJ_92-2629a.06'>蒯通計．」高祖曰：「是齊辯士也．」乃詔齊捕蒯通．蒯通至，上曰：「若教淮陰侯反乎？」對</line>
<line xml:id='SHIJI_ZHSJ_92-2629a.07'>曰：「然，臣固教之．豎子不用臣之策，故令自夷於此．如彼豎子用臣之計，陛下安得而夷</line>
<line xml:id='SHIJI_ZHSJ_92-2629a.08'>之乎！」上怒曰：「亨之．」通曰：「嗟乎，冤哉亨也！」上曰：「若教韓信反，何冤？」對曰：</line>
<line xml:id='SHIJI_ZHSJ_92-2629a.09'>「秦之綱絕而維弛，山東大擾，異姓並起，英俊烏集．秦失其鹿，天下共逐之，〔一〕於是高材</line>
<line xml:id='SHIJI_ZHSJ_92-2629a.10'>疾足者先得焉．蹠之狗吠堯，堯非不仁，狗因吠非其主．當是時，臣唯獨知韓信，非知陛下</line>
<line xml:id='SHIJI_ZHSJ_92-2629a.11'>也．且天下銳精持鋒欲為陛下所為者甚衆，顧力不能耳．又可盡亨之邪？」高帝曰：「置</line>
<line xml:id='SHIJI_ZHSJ_92-2629a.12'>之．」乃釋通之罪．</line>
<line xml:id='SHIJI_ZHSJ_92-2629a.13'>〔一〕　集解張晏曰：「以鹿喻帝位也．」</line>
<line xml:id='SHIJI_ZHSJ_92-2629a.14'>　　太史公曰：吾如淮陰，淮陰人為余言，韓信雖為布衣時，其志與衆異．其母死，貧無以</line>
</surface>
<surface xml:id='SHIJI_ZHSJ_92-2630a-z'>
<pb ed='ZHSJ' n='92-2630a' xml:id='SHIJI_ZHSJ_92-2630a'/><line xml:id='SHIJI_ZHSJ_92-2630a.01'>葬，然乃行營高敞地，令其旁可置萬家．余視其母冢，良然．假令韓信學道謙讓　，不伐己</line>
<line xml:id='SHIJI_ZHSJ_92-2630a.02'>功，不矜其能，則庶幾哉，於漢家勳可以比周、召、太公之徒，後世血食矣．不務出此，而天</line>
<line xml:id='SHIJI_ZHSJ_92-2630a.03'>下已集，乃謀畔逆，夷滅宗族，不亦宜乎！</line>
<line xml:id='SHIJI_ZHSJ_92-2630a.04'>【索隱述贊】君臣一體，自古所難．相國深薦，策拜登壇．沈沙決水，拔幟傳餐．與漢漢重，歸楚楚安．</line>
<line xml:id='SHIJI_ZHSJ_92-2630a.05'>三分不議，偽遊可歎．</line>
</surface>
</surfaceGrp>
