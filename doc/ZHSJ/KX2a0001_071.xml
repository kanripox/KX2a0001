<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_071'>
<surface type='dummy'></surface>
<surface xml:id='SHIJI_ZHSJ_71-2307a-z'>
<pb ed='ZHSJ' n='71-2307a' xml:id='SHIJI_ZHSJ_71-2307a'/><line xml:id='SHIJI_ZHSJ_71-2307a.01'>史記卷七十一</line>
<line xml:id='SHIJI_ZHSJ_71-2307a.02'>　　樗里子甘茂列傳第十一</line>
<line xml:id='SHIJI_ZHSJ_71-2307a.03'>　　樗里子者，名疾，秦惠王之弟也，〔一〕與惠王異母．母，韓女也．樗里子滑稽多智，〔二〕</line>
<line xml:id='SHIJI_ZHSJ_71-2307a.04'>秦人號曰「智囊」．</line>
<line xml:id='SHIJI_ZHSJ_71-2307a.05'>〔一〕　索隱按：樗，木名也，音攄．高誘曰「其里有大樗樹，故曰樗里」．然疾居渭南陰鄉之樗里，故號曰樗里子．又</line>
<line xml:id='SHIJI_ZHSJ_71-2307a.06'>　　　　按：紀年則謂之「楮里疾」也．</line>
<line xml:id='SHIJI_ZHSJ_71-2307a.07'>〔二〕　索隱滑音骨．稽音雞．鄒誕解云「滑，亂也．稽，同也．謂辨捷之人，言非若是，言是若非，謂能亂同異也」．一</line>
<line xml:id='SHIJI_ZHSJ_71-2307a.08'>　　　　云滑稽，酒器，可轉注吐酒不已．以言俳優之人出口成章，詞不窮竭，如滑稽之吐酒不已也．　正義滑讀為</line>
<line xml:id='SHIJI_ZHSJ_71-2307a.09'>　　　　淈，水流自出．稽，計也．言其智計宣吐如泉，流出無盡，故楊雄酒賦云「鴟夷滑稽，腹大如壺」是也．顏師古云：</line>
<line xml:id='SHIJI_ZHSJ_71-2307a.10'>　　　　「滑稽，轉利之稱也．滑，亂也．稽，礙也．其變無留也．」一說稽，考也，言其滑亂不可考較．</line>
<line xml:id='SHIJI_ZHSJ_71-2307a.11'>　　秦惠王八年，爵樗里子右更，〔一〕使將而伐曲沃，〔二〕盡出其人，〔三〕取其城，地入秦．秦</line>
<line xml:id='SHIJI_ZHSJ_71-2307a.12'>惠王二十五年，使樗里子為將伐趙，虜趙將軍莊豹，拔藺．〔四〕明年，助魏章攻楚，敗楚將屈</line>
</surface>
<surface xml:id='SHIJI_ZHSJ_71-2308a-z'>
<pb ed='ZHSJ' n='71-2308a' xml:id='SHIJI_ZHSJ_71-2308a'/><line xml:id='SHIJI_ZHSJ_71-2308a.01'>丐，取漢中地．秦封樗里子，號為嚴君．〔五〕</line>
<line xml:id='SHIJI_ZHSJ_71-2308a.02'>〔一〕　索隱按：右更，秦之第十四爵名也．</line>
<line xml:id='SHIJI_ZHSJ_71-2308a.03'>〔二〕　正義故城在陝州【陝】縣西南三十二里也．</line>
<line xml:id='SHIJI_ZHSJ_71-2308a.04'>〔三〕　索隱按：年表云十一年拔魏曲沃，歸其人．又秦本紀惠文王後元八年，五國共圍秦，使庶長疾與戰脩魚，斬首</line>
<line xml:id='SHIJI_ZHSJ_71-2308a.05'>　　　　八萬．十一年，樗里疾攻魏焦，降之．則焦與曲沃同在十一年明矣．而傳云「八年拔之」，不同．王劭按：本紀､</line>
<line xml:id='SHIJI_ZHSJ_71-2308a.06'>　　　　年表及此傳，三處記秦伐國並不同，又與紀年不合，今亦殆不可考．</line>
<line xml:id='SHIJI_ZHSJ_71-2308a.07'>〔四〕　正義藺縣在石州．</line>
<line xml:id='SHIJI_ZHSJ_71-2308a.08'>〔五〕　索隱按：嚴君是爵邑之號，當是封之嚴道．</line>
<line xml:id='SHIJI_ZHSJ_71-2308a.09'>　　秦惠王卒，太子武王立，逐張儀､魏章，而以樗里子､甘茂為左右丞相．秦使甘茂攻韓，</line>
<line xml:id='SHIJI_ZHSJ_71-2308a.10'>拔宜陽．使樗里子以車百乘入周．周以卒迎之，意甚敬．楚王怒，讓周，以其重秦客．游</line>
<line xml:id='SHIJI_ZHSJ_71-2308a.11'>騰〔一〕為周說楚王曰：「知伯之伐仇猶，遺之廣車，〔二〕因隨之以兵，仇猶遂亡．何則？無備</line>
<line xml:id='SHIJI_ZHSJ_71-2308a.12'>故也．齊桓公伐蔡，號曰誅楚，其實襲蔡．今秦，虎狼之國，使樗里子以車百乘入周，周以</line>
<line xml:id='SHIJI_ZHSJ_71-2308a.13'>仇猶､蔡觀焉，故使長戟居前，彊弩在後，名曰衞疾，〔三〕而實囚之．且夫周豈能無憂其社稷</line>
<line xml:id='SHIJI_ZHSJ_71-2308a.14'>哉？恐一旦亡國以憂大王．」楚王乃悅．</line>
<line xml:id='SHIJI_ZHSJ_71-2308a.15'>〔一〕　索隱游，姓；騰，名也．</line>
<line xml:id='SHIJI_ZHSJ_71-2308a.16'>〔二〕　集解許慎曰：「仇猶，夷狄之國．」戰國策曰：「智伯欲伐仇猶，遺之大鍾，載以廣車．」周禮曰：「廣車之萃．」鄭</line>
</surface>
<surface xml:id='SHIJI_ZHSJ_71-2309a-z'>
<pb ed='ZHSJ' n='71-2309a' xml:id='SHIJI_ZHSJ_71-2309a'/><line xml:id='SHIJI_ZHSJ_71-2309a.01'>　　　　玄曰：「廣車，橫陳之車．」　索隱戰國策云「智伯欲伐仇猶，遺之大鍾，載以廣車」．以「仇猶」為「厹由」．韓子</line>
<line xml:id='SHIJI_ZHSJ_71-2309a.02'>　　　　作「仇由」．地理志臨淮有厹猶縣也．　正義括地志云：「并州盂縣外城俗名原仇山，亦名仇猶，夷狄之國也．</line>
<line xml:id='SHIJI_ZHSJ_71-2309a.03'>　　　　韓子云『智伯欲伐仇猶國，道險難不通，乃鑄大鐘遺之，載以廣車．仇猶大悅，除塗內之．赤章曼支諫曰：「不可，</line>
<line xml:id='SHIJI_ZHSJ_71-2309a.04'>　　　　此小所以事大，而今大以遺小，卒必隨，不可．」不聽，遂內之．曼支因斷轂而馳．至十九日而仇猶亡也』．」</line>
<line xml:id='SHIJI_ZHSJ_71-2309a.05'>〔三〕　正義防衞樗里子．</line>
<line xml:id='SHIJI_ZHSJ_71-2309a.06'>　　秦武王卒，昭王立，樗里子又益尊重．</line>
<line xml:id='SHIJI_ZHSJ_71-2309a.07'>　　昭王元年，樗里子將伐蒲．〔一〕蒲守恐，請胡衍．〔二〕胡衍為蒲謂樗里子曰：「公之攻蒲，</line>
<line xml:id='SHIJI_ZHSJ_71-2309a.08'>為秦乎？為魏乎？為魏則善矣，為秦則不為賴矣．〔三〕夫衞之所以為衞者，以蒲也．〔四〕今伐</line>
<line xml:id='SHIJI_ZHSJ_71-2309a.09'>蒲入於魏，衞必折而從之．〔五〕魏亡西河之外〔六〕而無以取者，兵弱也．今并衞於魏，魏必</line>
<line xml:id='SHIJI_ZHSJ_71-2309a.10'>彊．魏彊之日，西河之外必危矣．且秦王將觀公之事，害秦而利魏，王必罪公．」樗里子</line>
<line xml:id='SHIJI_ZHSJ_71-2309a.11'>曰：「柰何？」胡衍曰：「公釋蒲勿攻，臣試為公入言之，以德衞君．」樗里子曰：「善．」胡衍</line>
<line xml:id='SHIJI_ZHSJ_71-2309a.12'>入蒲，謂其守曰：「樗里子知蒲之病矣，其言曰必拔蒲．衍能令釋蒲勿攻．」蒲守恐，因再拜</line>
<line xml:id='SHIJI_ZHSJ_71-2309a.13'>曰：「願以請．」因效金三百斤，曰：「秦兵苟退，請必言子於衞君，使子為南面．」故胡衍受金</line>
<line xml:id='SHIJI_ZHSJ_71-2309a.14'>於蒲以自貴於衞．於是遂解蒲而去．還擊皮氏，〔七〕皮氏未降，又去．</line>
<line xml:id='SHIJI_ZHSJ_71-2309a.15'>〔一〕　索隱按：紀年云「楮里疾圍蒲不克，而秦惠王薨」，事與此合．　正義蒲故城在滑州匡城縣北十五里，即子</line>
</surface>
<surface xml:id='SHIJI_ZHSJ_71-2310a-z'>
<pb ed='ZHSJ' n='71-2310a' xml:id='SHIJI_ZHSJ_71-2310a'/><line xml:id='SHIJI_ZHSJ_71-2310a.01'>　　　　路作宰地．</line>
<line xml:id='SHIJI_ZHSJ_71-2310a.02'>〔二〕　索隱人姓名也．</line>
<line xml:id='SHIJI_ZHSJ_71-2310a.03'>〔三〕　集解賴，利也．</line>
<line xml:id='SHIJI_ZHSJ_71-2310a.04'>〔四〕　正義蒲是衞國之鄣衞．</line>
<line xml:id='SHIJI_ZHSJ_71-2310a.05'>〔五〕　索隱戰國策云「今蒲入於秦，衞必折而入於魏」，與此文相反．</line>
<line xml:id='SHIJI_ZHSJ_71-2310a.06'>〔六〕　正義謂同､華等州．</line>
<line xml:id='SHIJI_ZHSJ_71-2310a.07'>〔七〕　正義故城在絳州龍門縣西百四十步，魏邑．</line>
<line xml:id='SHIJI_ZHSJ_71-2310a.08'>　　昭王七年，樗里子卒，葬于渭南章臺之東．〔一〕曰：「後百歲，是當有天子之宮夾我墓．」</line>
<line xml:id='SHIJI_ZHSJ_71-2310a.09'>樗里子疾室在於昭王廟西渭南陰鄉樗里，故俗謂之樗里子．至漢興，長樂宮在其東，未央</line>
<line xml:id='SHIJI_ZHSJ_71-2310a.10'>宮在其西，〔二〕武庫正直其墓．〔三〕秦人諺曰：「力則任鄙，智則樗里．」</line>
<line xml:id='SHIJI_ZHSJ_71-2310a.11'>〔一〕　索隱按黃圖，在漢長安故城西．</line>
<line xml:id='SHIJI_ZHSJ_71-2310a.12'>〔二〕　正義漢長樂宮在長安縣西北十五里，未央在縣西北十四里，皆在長安故城中也．</line>
<line xml:id='SHIJI_ZHSJ_71-2310a.13'>〔三〕　索隱直如字讀．直猶當也．</line>
<line xml:id='SHIJI_ZHSJ_71-2310a.14'>　　甘茂者，下蔡人也．〔一〕事下蔡史舉先生，〔二〕學百家之術．因張儀､樗里子而求見秦惠</line>
</surface>
<surface xml:id='SHIJI_ZHSJ_71-2311a-z'>
<pb ed='ZHSJ' n='71-2311a' xml:id='SHIJI_ZHSJ_71-2311a'/><line xml:id='SHIJI_ZHSJ_71-2311a.01'>王．王見而說之，使將，而佐魏章略定漢中地．</line>
<line xml:id='SHIJI_ZHSJ_71-2311a.02'>〔一〕　索隱地理志下蔡縣屬汝南也．　正義今潁州縣，即州來國．</line>
<line xml:id='SHIJI_ZHSJ_71-2311a.03'>〔二〕　索隱戰國策及韓子皆云史舉，上蔡監門．</line>
<line xml:id='SHIJI_ZHSJ_71-2311a.04'>　　惠王卒，武王立．張儀､魏章去，東之魏．蜀侯煇､相壯反，〔一〕秦使甘茂定蜀．還，而</line>
<line xml:id='SHIJI_ZHSJ_71-2311a.05'>以甘茂為左丞相，以樗里子為右丞相．</line>
<line xml:id='SHIJI_ZHSJ_71-2311a.06'>〔一〕　索隱煇音暉，又音胡昆反．秦之公子，封蜀也．華陽國志作「暉」．壯音側狀反．姓陳也．</line>
<line xml:id='SHIJI_ZHSJ_71-2311a.07'>　　秦武王三年，謂甘茂曰：「寡人欲容車通三川，以窺周室，而寡人死不朽矣．」甘茂曰：</line>
<line xml:id='SHIJI_ZHSJ_71-2311a.08'>「請之魏，約以伐韓，而令向壽〔一〕輔行．」甘茂至，謂向壽曰：「子歸，言之於王曰『魏聽臣</line>
<line xml:id='SHIJI_ZHSJ_71-2311a.09'>矣，然願王勿伐』．事成，盡以為子功．」向壽歸，以告王，王迎甘茂於息壤．〔二〕甘茂至，王</line>
<line xml:id='SHIJI_ZHSJ_71-2311a.10'>問其故．對曰：「宜陽，大縣也，上黨､南陽積之久矣．〔三〕名曰縣，其實郡也．今王倍數</line>
<line xml:id='SHIJI_ZHSJ_71-2311a.11'>險，〔四〕行千里攻之，難．昔曾參之處費，〔五〕魯人有與曾參同姓名者殺人，人告其母曰『曾</line>
<line xml:id='SHIJI_ZHSJ_71-2311a.12'>參殺人』，其母織自若也．頃之，一人又告之曰『曾參殺人』，其母尚織自若也．頃又一人</line>
<line xml:id='SHIJI_ZHSJ_71-2311a.13'>告之曰『曾參殺人』，其母投杼下機，踰牆而走．夫以曾參之賢與其母信之也，三人疑之，其</line>
<line xml:id='SHIJI_ZHSJ_71-2311a.14'>母懼焉．今臣之賢不若曾參，王之信臣又不如曾參之母信曾參也，疑臣者非特三人，臣恐</line>
<line xml:id='SHIJI_ZHSJ_71-2311a.15'>大王之投杼也．始張儀西并巴蜀之地，北開西河之外，南取上庸，天下不以多張子而以賢</line>
</surface>
<surface xml:id='SHIJI_ZHSJ_71-2312a-z'>
<pb ed='ZHSJ' n='71-2312a' xml:id='SHIJI_ZHSJ_71-2312a'/><line xml:id='SHIJI_ZHSJ_71-2312a.01'>先王．魏文侯令樂羊將而攻中山，三年而拔之．樂羊返而論功，文侯示之謗書一篋．樂羊</line>
<line xml:id='SHIJI_ZHSJ_71-2312a.02'>再拜稽首曰：『此非臣之功也，主君之力也．』今臣，羈旅之臣也．樗里子､公孫奭〔六〕二人</line>
<line xml:id='SHIJI_ZHSJ_71-2312a.03'>者挾韓而議之，王必聽之，是王欺魏王而臣受公仲侈〔七〕之怨也．」王曰：「寡人不聽也，請</line>
<line xml:id='SHIJI_ZHSJ_71-2312a.04'>與子盟．」卒使丞相甘茂將兵伐宜陽．五月而不拔，樗里子､公孫奭果爭之．武王召甘茂，</line>
<line xml:id='SHIJI_ZHSJ_71-2312a.05'>欲罷兵．甘茂曰：「息壤在彼．」〔八〕王曰：「有之．」因大悉起兵，使甘茂擊之．斬首六萬，遂</line>
<line xml:id='SHIJI_ZHSJ_71-2312a.06'>拔宜陽．韓襄王使公仲侈入謝，與秦平．</line>
<line xml:id='SHIJI_ZHSJ_71-2312a.07'>〔一〕　正義餉受二音，人姓名．</line>
<line xml:id='SHIJI_ZHSJ_71-2312a.08'>〔二〕　索隱按：山海經､啟筮云「昔伯竊帝之息壤以堙洪水」，或是此也．　正義秦邑．</line>
<line xml:id='SHIJI_ZHSJ_71-2312a.09'>〔三〕　索隱謂上黨､南陽並積貯日久矣．　正義韓之北三郡積貯在河南宜陽縣之日久矣．</line>
<line xml:id='SHIJI_ZHSJ_71-2312a.10'>〔四〕　索隱數音率腴反．　正義謂函谷及三崤､五谷．</line>
<line xml:id='SHIJI_ZHSJ_71-2312a.11'>〔五〕　集解音祕．</line>
<line xml:id='SHIJI_ZHSJ_71-2312a.12'>〔六〕　索隱按：戰國策作「公孫衍」．　正義音釋．</line>
<line xml:id='SHIJI_ZHSJ_71-2312a.13'>〔七〕　集解徐廣曰：「一作『馮』．」</line>
<line xml:id='SHIJI_ZHSJ_71-2312a.14'>〔八〕　正義甘茂歸至息壤，與秦王盟，恐後樗里子､公孫奭伐韓，今二子果爭之．武王召茂欲罷兵，故甘茂云息壤在</line>
<line xml:id='SHIJI_ZHSJ_71-2312a.15'>　　　　彼邑也．</line>
</surface>
<surface xml:id='SHIJI_ZHSJ_71-2313a-z'>
<pb ed='ZHSJ' n='71-2313a' xml:id='SHIJI_ZHSJ_71-2313a'/><line xml:id='SHIJI_ZHSJ_71-2313a.02'>　　武王竟至周，而卒於周．其弟立，為昭王．〔一〕王母宣太后，楚女也．楚懷王怨前秦敗</line>
<line xml:id='SHIJI_ZHSJ_71-2313a.03'>楚於丹陽而韓不救，乃以兵圍韓雍氏．〔二〕韓使公仲侈告急於秦．秦昭王新立，太后楚人，</line>
<line xml:id='SHIJI_ZHSJ_71-2313a.04'>不肯救．公仲因甘茂，茂為韓言於秦昭王曰：「公仲方有得秦救，故敢扞楚也．今雍氏圍，</line>
<line xml:id='SHIJI_ZHSJ_71-2313a.05'>秦師不下殽，公仲且仰首而不朝，公叔且以國南合於楚．楚､韓為一，魏氏不敢不聽，然則</line>
<line xml:id='SHIJI_ZHSJ_71-2313a.06'>伐秦之形成矣．不識坐而待伐孰與伐人之利？」秦王曰：「善．」乃下師於殽以救韓．楚</line>
<line xml:id='SHIJI_ZHSJ_71-2313a.07'>兵去．</line>
<line xml:id='SHIJI_ZHSJ_71-2313a.08'>〔一〕　索隱按：趙系家昭王名稷．系本云名側也．</line>
<line xml:id='SHIJI_ZHSJ_71-2313a.09'>〔二〕　索隱按：趙惠王二十六年，楚圍雍氏，至昭王七年，又圍雍氏，韓求救於秦，是再圍也．劉氏云「此是前圍雍</line>
<line xml:id='SHIJI_ZHSJ_71-2313a.10'>　　　　氏，當󺡬王之三年」．戰國策及紀年與此並不同．　正義故城在洛州洛陽縣東󼩡二十里．</line>
<line xml:id='SHIJI_ZHSJ_71-2313a.11'>　　秦使向壽平宜陽，而使樗里子､甘茂伐魏皮氏．向壽者，宣太后外族也，而與昭王少相</line>
<line xml:id='SHIJI_ZHSJ_71-2313a.12'>長，故任用．向壽如楚，〔一〕楚聞秦之貴向壽，而厚事向壽．向壽為秦守宜陽，將以伐韓．</line>
<line xml:id='SHIJI_ZHSJ_71-2313a.13'>韓公仲使蘇代謂向壽曰：「禽困覆車．〔二〕公破韓，辱公仲，公仲收國復事秦，自以為必可以</line>
<line xml:id='SHIJI_ZHSJ_71-2313a.14'>封．〔三〕今公與楚解口地，〔四〕封小令尹以杜陽．〔五〕秦楚合，復攻韓，韓必亡．韓亡，公仲且</line>
<line xml:id='SHIJI_ZHSJ_71-2313a.15'>躬率其私徒以閼〔六〕於秦．〔七〕願公孰慮之也．」向壽曰：「吾合秦楚非以當韓也，子為壽謁</line>
</surface>
<surface xml:id='SHIJI_ZHSJ_71-2314a-z'>
<pb ed='ZHSJ' n='71-2314a' xml:id='SHIJI_ZHSJ_71-2314a'/><line xml:id='SHIJI_ZHSJ_71-2314a.01'>之公仲，〔八〕曰秦韓之交可合也．」蘇代對曰：「願有謁於公．〔九〕人曰貴其所以貴者貴．王</line>
<line xml:id='SHIJI_ZHSJ_71-2314a.02'>之愛習公也，不如公孫奭；其智能公也，不如甘茂．今二人者皆不得親於秦事，而公獨與</line>
<line xml:id='SHIJI_ZHSJ_71-2314a.03'>王主斷於國者何？彼有以失之也．〔一０〕公孫奭黨於韓，而甘茂黨於魏，故王不信也．今秦楚</line>
<line xml:id='SHIJI_ZHSJ_71-2314a.04'>爭彊而公黨於楚，是與公孫奭､甘茂同道也，公何以異之？〔一一〕人皆言楚之善變也，而公必</line>
<line xml:id='SHIJI_ZHSJ_71-2314a.05'>亡之，是自為責也．〔一二〕公不如與王謀其變也，善韓以備楚，〔一三〕如此則無患矣．韓氏必先以</line>
<line xml:id='SHIJI_ZHSJ_71-2314a.06'>國從公孫奭而後委國於甘茂．韓，公之讎也．〔一四〕今公言善韓以備楚，是外舉不僻讎也．」向</line>
<line xml:id='SHIJI_ZHSJ_71-2314a.07'>壽曰：「然，吾甚欲韓合．」對曰：「甘茂許公仲以武遂，〔一五〕反宜陽之民，〔一六〕今公徒收之，</line>
<line xml:id='SHIJI_ZHSJ_71-2314a.08'>甚難．」〔一七〕向壽曰：「然則奈何？武遂終不可得也？」對曰：「公奚不以秦為韓求潁川於</line>
<line xml:id='SHIJI_ZHSJ_71-2314a.09'>楚？〔一八〕此韓之寄地也．公求而得之，是令行於楚而以其地德韓也．公求而不得，是韓楚</line>
<line xml:id='SHIJI_ZHSJ_71-2314a.10'>之怨不解〔一九〕而交走秦也．〔二０〕秦楚爭彊，而公徐過楚〔二一〕以收韓，此利於秦．」〔二二〕向壽曰：</line>
<line xml:id='SHIJI_ZHSJ_71-2314a.11'>「柰何？」對曰：「此善事也．甘茂欲以魏取齊，公孫奭欲以韓取齊．今公取宜陽以為功，</line>
<line xml:id='SHIJI_ZHSJ_71-2314a.12'>收楚韓以安之，而誅齊魏之罪，〔二三〕是以公孫奭､甘茂無事也．」</line>
<line xml:id='SHIJI_ZHSJ_71-2314a.13'>〔一〕　集解徐廣曰：「如，一作『和』．」</line>
<line xml:id='SHIJI_ZHSJ_71-2314a.14'>〔二〕　集解譬禽獸得困急，猶能抵觸傾覆人車．</line>
<line xml:id='SHIJI_ZHSJ_71-2314a.15'>〔三〕　正義公仲自以為必可得秦封．</line>
</surface>
<surface xml:id='SHIJI_ZHSJ_71-2315a-z'>
<pb ed='ZHSJ' n='71-2315a' xml:id='SHIJI_ZHSJ_71-2315a'/><line xml:id='SHIJI_ZHSJ_71-2315a.01'>〔四〕　索隱解口，秦地名，近韓，今將與楚也．　正義上紀買反．公，向壽也．解口猶開口得言．向壽於秦開口，則</line>
<line xml:id='SHIJI_ZHSJ_71-2315a.02'>　　　　楚人必得封地也．</line>
<line xml:id='SHIJI_ZHSJ_71-2315a.03'>〔五〕　索隱又封楚之小令尹以杜陽．杜陽亦秦地，今以封楚今尹，是秦楚合也．</line>
<line xml:id='SHIJI_ZHSJ_71-2315a.04'>〔六〕　集解音烏曷反．</line>
<line xml:id='SHIJI_ZHSJ_71-2315a.05'>〔七〕　正義公仲恐韓亡，欲將私徒往宜陽閼向壽也．</line>
<line xml:id='SHIJI_ZHSJ_71-2315a.06'>〔八〕　正義子，蘇代也．向壽恐，今蘇代謁報公仲，云「秦韓交可合」．</line>
<line xml:id='SHIJI_ZHSJ_71-2315a.07'>〔九〕　正義公，向壽也．言向壽亦黨於楚，與公孫奭､甘茂黨韓､魏同也．</line>
<line xml:id='SHIJI_ZHSJ_71-2315a.08'>〔一０〕索隱彼，公孫奭及甘茂也．有以失之，謂不見委任，情有所失．　正義言秦王雖愛習公孫奭､甘茂，秦事不</line>
<line xml:id='SHIJI_ZHSJ_71-2315a.09'>　　　　親委者，為黨韓､魏也．今國事獨與向壽主斷者，不知壽黨於楚以事秦王者，以失之也．</line>
<line xml:id='SHIJI_ZHSJ_71-2315a.10'>〔一一〕正義蘇氏云：「向壽與公孫奭､甘茂皆有黨，言無異也．」又一云改異黨楚之意．</line>
<line xml:id='SHIJI_ZHSJ_71-2315a.11'>〔一二〕正義楚善變改，不可信．若變改，向壽必亡敗，是自為責．</line>
<line xml:id='SHIJI_ZHSJ_71-2315a.12'>〔一三〕正義令秦親韓而備楚之變改，則向壽無患矣．</line>
<line xml:id='SHIJI_ZHSJ_71-2315a.13'>〔一四〕正義韓氏必先委二人，故韓為向壽之讎．</line>
<line xml:id='SHIJI_ZHSJ_71-2315a.14'>〔一五〕集解徐廣曰：「秦昭王元年予韓武遂．」</line>
<line xml:id='SHIJI_ZHSJ_71-2315a.15'>〔一六〕正義武遂，宜陽，本韓邑也，秦伐取之．今欲還韓，令其民得反歸居之．</line>
<line xml:id='SHIJI_ZHSJ_71-2315a.16'>〔一七〕正義蘇代言甘茂許公仲以武遂，又歸宜陽之民，今向壽徒擬收之，甚難事也．</line>
<line xml:id='SHIJI_ZHSJ_71-2315a.17'>〔一八〕正義潁川，許州也．楚侵韓潁川，蘇代令向壽以秦威重為韓就楚求索潁川，是親向壽．</line>
</surface>
<surface xml:id='SHIJI_ZHSJ_71-2316a-z'>
<pb ed='ZHSJ' n='71-2316a' xml:id='SHIJI_ZHSJ_71-2316a'/><line xml:id='SHIJI_ZHSJ_71-2316a.01'>〔一九〕集解已買反．</line>
<line xml:id='SHIJI_ZHSJ_71-2316a.02'>〔二０〕索隱韓楚怨不解，二國交走向秦也．</line>
<line xml:id='SHIJI_ZHSJ_71-2316a.03'>〔二一〕集解徐廣曰：「過，一作『適』．」</line>
<line xml:id='SHIJI_ZHSJ_71-2316a.04'>〔二二〕正義若二國皆事秦，公則漸說楚之過失以收韓，此利於秦也．</line>
<line xml:id='SHIJI_ZHSJ_71-2316a.05'>〔二三〕正義言公孫奭､甘茂皆欲以秦挾韓魏而取齊，今向壽取宜陽為功，收楚韓安以事秦，而責齊魏之罪，是公孫奭､</line>
<line xml:id='SHIJI_ZHSJ_71-2316a.06'>　　　　甘茂不得同合韓魏於秦以伐齊也．</line>
<line xml:id='SHIJI_ZHSJ_71-2316a.07'>　　甘茂竟言秦昭王，以武遂復歸之韓．〔一〕向壽､公孫奭爭之，不能得．向壽､公孫奭由此</line>
<line xml:id='SHIJI_ZHSJ_71-2316a.08'>怨，讒甘茂．茂懼，輟伐魏蒲阪，亡去．〔二〕樗里子與魏講，罷兵．〔三〕</line>
<line xml:id='SHIJI_ZHSJ_71-2316a.09'>〔一〕　正義年表云秦昭王元年予韓武遂也．</line>
<line xml:id='SHIJI_ZHSJ_71-2316a.10'>〔二〕　集解徐廣曰：「昭王元年，擊魏皮氏，未拔，去．」</line>
<line xml:id='SHIJI_ZHSJ_71-2316a.11'>〔三〕　索隱鄒氏云：「講讀曰媾．媾猶和也．」</line>
<line xml:id='SHIJI_ZHSJ_71-2316a.12'>　　甘茂之亡秦奔齊，逢蘇代．代為齊使於秦．甘茂曰：「臣得罪於秦，懼而遯逃，無所容</line>
<line xml:id='SHIJI_ZHSJ_71-2316a.13'>跡．臣聞貧人女與富人女會績，貧人女曰：『我無以買燭，而子之燭光幸有餘，子可分我餘</line>
<line xml:id='SHIJI_ZHSJ_71-2316a.14'>光，無損子明而得一斯便焉．』今臣困而君方使秦而當路矣．茂之妻子在焉，願君以餘光</line>
<line xml:id='SHIJI_ZHSJ_71-2316a.15'>振之．」蘇代許諾．遂致使於秦．已，因說秦王曰：「甘茂，非常士也．其居於秦，累世重</line>
<line xml:id='SHIJI_ZHSJ_71-2316a.16'>矣．自殽塞〔一〕及至鬼谷，〔二〕其地形險易皆明知之．彼以齊約韓魏反以圖秦，非秦之利</line>
</surface>
<surface xml:id='SHIJI_ZHSJ_71-2317a-z'>
<pb ed='ZHSJ' n='71-2317a' xml:id='SHIJI_ZHSJ_71-2317a'/><line xml:id='SHIJI_ZHSJ_71-2317a.01'>也．」秦王曰：「然則柰何？」蘇代曰：「王不若重其贄，厚其祿以迎之，使彼來則置之鬼</line>
<line xml:id='SHIJI_ZHSJ_71-2317a.02'>谷，〔三〕終身勿出．」秦王曰：「善．」即賜之上卿，以相印迎之於齊．甘茂不往．蘇代謂齊</line>
<line xml:id='SHIJI_ZHSJ_71-2317a.03'>湣王曰：「夫甘茂，賢人也．今秦賜之上卿，以相印迎之．甘茂德王之賜，好為王臣，故辭而</line>
<line xml:id='SHIJI_ZHSJ_71-2317a.04'>不往．今王何以禮之？」齊王曰：「善．」即位之上卿而處之．〔四〕秦因復甘茂之家〔五〕以市</line>
<line xml:id='SHIJI_ZHSJ_71-2317a.05'>於齊．</line>
<line xml:id='SHIJI_ZHSJ_71-2317a.06'>〔一〕　正義三殽在洛州永寧縣西北．</line>
<line xml:id='SHIJI_ZHSJ_71-2317a.07'>〔二〕　集解徐廣曰：「在陽城．」</line>
<line xml:id='SHIJI_ZHSJ_71-2317a.08'>〔三〕　索隱案：徐廣云在陽城．劉氏云此鬼谷在關內雲陽，是矣．　正義劉伯莊云：「此鬼谷，關內雲陽，非陽城</line>
<line xml:id='SHIJI_ZHSJ_71-2317a.09'>　　　　者也．」案：陽城鬼谷時屬韓，秦不得言置之．</line>
<line xml:id='SHIJI_ZHSJ_71-2317a.10'>〔四〕　索隱案：處猶留也．</line>
<line xml:id='SHIJI_ZHSJ_71-2317a.11'>〔五〕　正義復音福．</line>
<line xml:id='SHIJI_ZHSJ_71-2317a.12'>　　齊使甘茂於楚，楚懷王新與秦合婚而驩．〔一〕而秦聞甘茂在楚，使人謂楚王曰：「願送甘</line>
<line xml:id='SHIJI_ZHSJ_71-2317a.13'>茂於秦．」楚王問於范蜎〔二〕曰：「寡人欲置相於秦，孰可？」對曰：「臣不足以識之．」楚王</line>
<line xml:id='SHIJI_ZHSJ_71-2317a.14'>曰：「寡人欲相甘茂，可乎？」對曰：「不可．夫史舉，下蔡之監門也，大不為事君，小不為家</line>
<line xml:id='SHIJI_ZHSJ_71-2317a.15'>室，以苟賤不廉聞於世，甘茂事之順焉．故惠王之明，武王之察，張儀之辯，而甘茂事之，取</line>
</surface>
<surface xml:id='SHIJI_ZHSJ_71-2318a-z'>
<pb ed='ZHSJ' n='71-2318a' xml:id='SHIJI_ZHSJ_71-2318a'/><line xml:id='SHIJI_ZHSJ_71-2318a.01'>十官而無罪．茂誠賢者也，然不可相於秦．夫秦之有賢相，非楚國之利也．，且王前嘗用召</line>
<line xml:id='SHIJI_ZHSJ_71-2318a.02'>滑於越，〔三〕而內行章義之難，〔四〕越國亂，故楚南塞厲門〔五〕而郡江東．〔六〕計王之功所以能</line>
<line xml:id='SHIJI_ZHSJ_71-2318a.03'>如此者，越國亂而楚治也．今王知用諸越而忘用諸秦，臣以王為鉅過矣．然則王若欲置相</line>
<line xml:id='SHIJI_ZHSJ_71-2318a.04'>於秦，則莫若向壽者可．夫向壽之於秦王，親也，少與之同衣，長與之同車，以聽事．王必</line>
<line xml:id='SHIJI_ZHSJ_71-2318a.05'>相向壽於秦，則楚國之利也．」於是使使請秦相向壽於秦．秦卒相向壽．而甘茂竟不得復</line>
<line xml:id='SHIJI_ZHSJ_71-2318a.06'>入秦，卒於魏．</line>
<line xml:id='SHIJI_ZHSJ_71-2318a.07'>〔一〕　集解徐廣曰：「昭王二年時迎婦於楚．」</line>
<line xml:id='SHIJI_ZHSJ_71-2318a.08'>〔二〕　集解徐廣曰：「一作『蠉』．」　索隱音休緣反，又休軟反．蠉，休緣反．戰國策云作「蝝」也．　正義許緣</line>
<line xml:id='SHIJI_ZHSJ_71-2318a.09'>　　　　反．</line>
<line xml:id='SHIJI_ZHSJ_71-2318a.10'>〔三〕　集解徐廣曰：「滑，一作『涓』．」</line>
<line xml:id='SHIJI_ZHSJ_71-2318a.11'>〔四〕　集解徐廣曰：「一云『內句章昧之難』．」　索隱謂召滑內心猜詐，外則佯章恩義，而卒包藏禍心，搆難於楚</line>
<line xml:id='SHIJI_ZHSJ_71-2318a.12'>　　　　也．注「一云內句章､昧之難」．案：戰國策云「納章句之難」．</line>
<line xml:id='SHIJI_ZHSJ_71-2318a.13'>〔五〕　集解徐廣曰：「一作『瀨湖』．」　正義劉伯莊云：「厲門，度嶺南之要路．」</line>
<line xml:id='SHIJI_ZHSJ_71-2318a.14'>〔六〕　正義吳越之城皆為楚之都邑．</line>
<line xml:id='SHIJI_ZHSJ_71-2318a.15'>　　甘茂有孫曰甘羅．</line>
</surface>
<surface xml:id='SHIJI_ZHSJ_71-2319a-z'>
<pb ed='ZHSJ' n='71-2319a' xml:id='SHIJI_ZHSJ_71-2319a'/><line xml:id='SHIJI_ZHSJ_71-2319a.02'>　　甘羅者，甘茂孫也．茂既死後，甘羅年十二，事秦相文信侯呂不韋．〔一〕</line>
<line xml:id='SHIJI_ZHSJ_71-2319a.03'>〔一〕　索隱戰國策云甘羅事呂不韋為庶子．</line>
<line xml:id='SHIJI_ZHSJ_71-2319a.04'>　　秦始皇帝使剛成君蔡澤於燕，三年而燕王喜使太子丹入質於秦．秦使張唐往相燕，欲</line>
<line xml:id='SHIJI_ZHSJ_71-2319a.05'>與燕共伐趙以廣河閒之地．張唐謂文信侯曰：「臣嘗為秦昭王伐趙，趙怨臣，曰：『得唐者與</line>
<line xml:id='SHIJI_ZHSJ_71-2319a.06'>百里之地．』今之燕必經趙，臣不可以行．」文信侯不快，未有以彊也．甘羅曰：「君侯何不</line>
<line xml:id='SHIJI_ZHSJ_71-2319a.07'>快之甚也？」文信侯曰：「吾令剛成君蔡澤事燕三年，燕太子丹已入質矣，吾自請張卿〔一〕</line>
<line xml:id='SHIJI_ZHSJ_71-2319a.08'>相燕而不肯行．」甘羅曰：「臣請行之．」文信侯叱曰：「去！我身自請之而不肯，女焉能行</line>
<line xml:id='SHIJI_ZHSJ_71-2319a.09'>之？」〔二〕甘羅曰：「大項橐〔三〕生七歲為孔子師．今臣生十二歲於茲矣，君其試臣，何遽叱</line>
<line xml:id='SHIJI_ZHSJ_71-2319a.10'>乎？」於是甘羅見張卿曰：「卿之功孰與武安君？」卿曰：「武安君南挫彊楚，北威燕､趙，</line>
<line xml:id='SHIJI_ZHSJ_71-2319a.11'>戰勝攻取，破城墮邑，不知其數，臣之功不如也．」甘羅曰：「應侯〔四〕之用於秦也，孰與</line>
<line xml:id='SHIJI_ZHSJ_71-2319a.12'>文信侯專？」張卿曰：「應侯不如文信侯專．」甘羅曰：「卿明知其不如文信侯專與？」曰：「知</line>
<line xml:id='SHIJI_ZHSJ_71-2319a.13'>之．」甘羅曰：「應侯欲攻趙，武安君難之，去咸陽七里而立死於杜郵．今文信侯自請卿相</line>
<line xml:id='SHIJI_ZHSJ_71-2319a.14'>燕而不肯行，臣不知卿所死處矣．」張唐曰：「請因孺子行．」令裝治行．</line>
</surface>
<surface xml:id='SHIJI_ZHSJ_71-2320a-z'>
<pb ed='ZHSJ' n='71-2320a' xml:id='SHIJI_ZHSJ_71-2320a'/><line xml:id='SHIJI_ZHSJ_71-2320a.01'>〔一〕　索隱即張唐也．卿，字也．</line>
<line xml:id='SHIJI_ZHSJ_71-2320a.02'>〔二〕　正義女音汝．焉，乙連反．</line>
<line xml:id='SHIJI_ZHSJ_71-2320a.03'>〔三〕　索隱音託．尊其道德，故云「大項橐」．</line>
<line xml:id='SHIJI_ZHSJ_71-2320a.04'>〔四〕　索隱范睢．</line>
<line xml:id='SHIJI_ZHSJ_71-2320a.05'>　　行有日，甘羅謂文信侯曰：「借臣車五乘，請為張唐先報趙．」文信侯乃入言之於始皇</line>
<line xml:id='SHIJI_ZHSJ_71-2320a.06'>曰：「昔甘茂之孫甘羅，年少耳，然名家之子孫，諸侯皆聞之．今者張唐欲稱疾不肯行，甘羅</line>
<line xml:id='SHIJI_ZHSJ_71-2320a.07'>說而行之．今願先報趙，請許遣之．」始皇召見，使甘羅於趙．趙襄王郊迎甘羅．甘羅說</line>
<line xml:id='SHIJI_ZHSJ_71-2320a.08'>趙王曰：「王聞燕太子丹入質秦歟？」曰：「聞之．」曰：「聞張唐相燕歟？」曰：「聞之．」「燕</line>
<line xml:id='SHIJI_ZHSJ_71-2320a.09'>太子丹入秦者，燕不欺秦也．張唐相燕者，秦不欺燕也．燕､秦不相欺者，伐趙，危矣．燕､</line>
<line xml:id='SHIJI_ZHSJ_71-2320a.10'>秦不相欺無異故，欲攻趙而廣河閒．王不如齎臣五城〔一〕以廣河閒，請歸燕太子，與彊趙</line>
<line xml:id='SHIJI_ZHSJ_71-2320a.11'>攻弱燕．」趙王立自割五城以廣河閒．秦歸燕太子．趙攻燕，得上谷三十城，〔二〕令秦有十</line>
<line xml:id='SHIJI_ZHSJ_71-2320a.12'>一．〔三〕</line>
<line xml:id='SHIJI_ZHSJ_71-2320a.13'>〔一〕　索隱齎音側奚反，一音賫．並謂割五城與臣也．</line>
<line xml:id='SHIJI_ZHSJ_71-2320a.14'>〔二〕　索隱戰國策云得三十六縣．　正義上谷，今媯州也，在幽州西北．</line>
<line xml:id='SHIJI_ZHSJ_71-2320a.15'>〔三〕　索隱謂以十一城與秦也．</line>
</surface>
<surface xml:id='SHIJI_ZHSJ_71-2321a-z'>
<pb ed='ZHSJ' n='71-2321a' xml:id='SHIJI_ZHSJ_71-2321a'/><line xml:id='SHIJI_ZHSJ_71-2321a.01'>　　甘羅還報秦，乃封甘羅以為上卿，復以始甘茂田宅賜之．</line>
<line xml:id='SHIJI_ZHSJ_71-2321a.02'>　　太史公曰：樗里子以骨肉重，固其理，而秦人稱其智，故頗采焉．甘茂起下蔡閭閻，顯</line>
<line xml:id='SHIJI_ZHSJ_71-2321a.03'>名諸侯，重彊齊楚．〔一〕甘羅年少，然出一奇計，聲稱後世．雖非篤行之君子，然亦戰國之</line>
<line xml:id='SHIJI_ZHSJ_71-2321a.04'>策士也．方秦之彊時，天下尤趨謀詐哉</line>
<line xml:id='SHIJI_ZHSJ_71-2321a.05'>〔一〕　集解徐廣曰：「恐或疑此當云『見重彊齊』，誤脫一字．」　正義甘茂為彊齊楚所重．</line>
<line xml:id='SHIJI_ZHSJ_71-2321a.06'>【索隱述贊】嚴君名疾，厥號「智囊」．既親且重，稱兵外攘．甘茂並相，初佐魏章．始推向壽，乃攻宜</line>
<line xml:id='SHIJI_ZHSJ_71-2321a.07'>陽．甘羅妙歲，卒起張唐．</line>
</surface>
<surface xml:id='SHIJI_ZHSJ_71-2322a-z'>
<pb ed='ZHSJ' n='71-2322a' xml:id='SHIJI_ZHSJ_71-2322a'/></surface>
</surfaceGrp>
