<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_079'>
<surface type='dummy'></surface>
<surface xml:id='KX2a0001_ZHSJ_79-2401a-z'>
<pb ed='ZHSJ' n='79-2401a' xml:id='KX2a0001_ZHSJ_79-2401a'/><line xml:id='KX2a0001_ZHSJ_79-2401a.01'>史記卷七十九</line>
<line xml:id='KX2a0001_ZHSJ_79-2401a.02'>　　范睢蔡澤列傳第十九</line>
<line xml:id='KX2a0001_ZHSJ_79-2401a.03'>　　范睢者，魏人也，字叔．游說諸侯，欲事魏王，家貧無以自資，乃先事魏中大夫〔一〕須</line>
<line xml:id='KX2a0001_ZHSJ_79-2401a.04'>賈．〔二〕</line>
<line xml:id='KX2a0001_ZHSJ_79-2401a.05'>〔一〕　索隱按：漢書百官表中大夫，秦官．此魏有中大夫，蓋古官也．</line>
<line xml:id='KX2a0001_ZHSJ_79-2401a.06'>〔二〕　索隱須，姓；賈，名也．須氏蓋密須之後．</line>
<line xml:id='KX2a0001_ZHSJ_79-2401a.07'>　　須賈為魏昭王〔一〕使於齊，范睢從．留數月，未得報．齊襄王〔二〕聞睢辯口，乃使人賜</line>
<line xml:id='KX2a0001_ZHSJ_79-2401a.08'>睢金十斤及牛酒，睢辭謝不敢受．須賈知之，大怒，以為睢持魏國陰事告齊，故得此饋，令</line>
<line xml:id='KX2a0001_ZHSJ_79-2401a.09'>睢受其牛酒，還其金．既歸，心怒睢，以告魏相．魏相，魏之諸公子，曰魏齊．魏齊大怒，使</line>
<line xml:id='KX2a0001_ZHSJ_79-2401a.10'>舍人笞擊睢，折脅摺齒．〔三〕睢詳死，即卷以簀，〔四〕置廁中．賓客飲者醉，更溺睢，〔五〕故僇</line>
<line xml:id='KX2a0001_ZHSJ_79-2401a.11'>辱以懲後，令無妄言者．睢從簀中謂守者曰：「公能出我，我必厚謝公．」守者乃請出[⿱𠫓廾]簀</line>
<line xml:id='KX2a0001_ZHSJ_79-2401a.12'>中死人．魏齊醉，曰：「可矣．」范睢得出．後魏齊悔，復召求之．魏人鄭安平聞之，乃遂操</line>
</surface>
<surface xml:id='KX2a0001_ZHSJ_79-2402a-z'>
<pb ed='ZHSJ' n='79-2402a' xml:id='KX2a0001_ZHSJ_79-2402a'/><line xml:id='KX2a0001_ZHSJ_79-2402a.01'>范睢亡，伏匿，更名姓曰張祿</line>
<line xml:id='KX2a0001_ZHSJ_79-2402a.02'>〔一〕　索隱按：系本昭王名遫，襄王之子也．</line>
<line xml:id='KX2a0001_ZHSJ_79-2402a.03'>〔二〕　索隱名法章．</line>
<line xml:id='KX2a0001_ZHSJ_79-2402a.04'>〔三〕　索隱摺音力答反．謂打折其脅而又拉折其齒也．</line>
<line xml:id='KX2a0001_ZHSJ_79-2402a.05'>〔四〕　索隱簀謂葦荻之薄也，用之以裹屍也．</line>
<line xml:id='KX2a0001_ZHSJ_79-2402a.06'>〔五〕　索隱更音羹．溺即溲也．溺音年弔反．溲音所留反．　正義溺，古「尿」字．</line>
<line xml:id='KX2a0001_ZHSJ_79-2402a.07'>　　當此時，秦昭王使謁者王稽於魏．鄭安平詐為卒，侍王稽．〔一〕王稽問：「魏有賢人可與</line>
<line xml:id='KX2a0001_ZHSJ_79-2402a.08'>俱西游者乎？」鄭安平曰：「臣里中有張祿先生，欲見君，言天下事．其人有仇，不敢晝見．」</line>
<line xml:id='KX2a0001_ZHSJ_79-2402a.09'>王稽曰：「夜與俱來．」鄭安平夜與張祿見王稽．語未究，王稽知范睢賢，謂曰：「先生待我</line>
<line xml:id='KX2a0001_ZHSJ_79-2402a.10'>於三亭之南．」〔二〕與私約而去．</line>
<line xml:id='KX2a0001_ZHSJ_79-2402a.11'>〔一〕　正義卒，祖律反．</line>
<line xml:id='KX2a0001_ZHSJ_79-2402a.12'>〔二〕　索隱按：三亭，亭名，在魏境之邊，道亭也，今無其處．一云魏之郊境，總有三亭，皆祖餞之處．與期三亭之</line>
<line xml:id='KX2a0001_ZHSJ_79-2402a.13'>　　　　南，蓋送餞已畢，無人處．　正義括地志云：「三亭岡在汴州尉氏縣西南三十七里．」按：三亭岡在山部中名</line>
<line xml:id='KX2a0001_ZHSJ_79-2402a.14'>　　　　也，蓋「岡」字誤為「南」．</line>
<line xml:id='KX2a0001_ZHSJ_79-2402a.15'>　　王稽辭魏去，過載范睢入秦．至湖，〔一〕望見車騎從西來．范睢曰：「彼來者為誰？」王</line>
</surface>
<surface xml:id='KX2a0001_ZHSJ_79-2403a-z'>
<pb ed='ZHSJ' n='79-2403a' xml:id='KX2a0001_ZHSJ_79-2403a'/><line xml:id='KX2a0001_ZHSJ_79-2403a.01'>稽曰：「秦相穰侯東行縣邑．」范睢曰：「吾聞穰侯專秦權，惡內諸侯客，〔二〕此恐辱我，我寧</line>
<line xml:id='KX2a0001_ZHSJ_79-2403a.02'>且匿車中．」有頃，穰侯果至，勞王稽，因立車而語曰：「關東有何變？」曰：「無有．」又謂王稽</line>
<line xml:id='KX2a0001_ZHSJ_79-2403a.03'>曰：「謁君得無與諸侯客子俱來乎？無益，徒亂人國耳．」王稽曰：「不敢．」即別去．范睢</line>
<line xml:id='KX2a0001_ZHSJ_79-2403a.04'>曰：「吾聞穰侯智士也，其見事遲，鄉者疑車中有人，忘索之．」〔三〕於是范睢下車走，曰：「此</line>
<line xml:id='KX2a0001_ZHSJ_79-2403a.05'>必悔之．」行十餘里，果使騎還索車中，無客，乃已．王稽遂與范睢入咸陽．</line>
<line xml:id='KX2a0001_ZHSJ_79-2403a.06'>〔一〕　索隱按：地理志京兆有湖縣，本名胡，武帝更名湖，即今湖城縣也．　正義今虢州湖城縣也．</line>
<line xml:id='KX2a0001_ZHSJ_79-2403a.07'>〔二〕　索隱內音納，亦如字．內者亦猶入也．</line>
<line xml:id='KX2a0001_ZHSJ_79-2403a.08'>〔三〕　索隱索猶搜也．音柵，又先格反．</line>
<line xml:id='KX2a0001_ZHSJ_79-2403a.09'>　　已報使，因言曰：「魏有張祿先生，天下辯士也．曰『秦王之國危於累卵，〔一〕得臣則安．</line>
<line xml:id='KX2a0001_ZHSJ_79-2403a.10'>然不可以書傳也』．臣故載來．」秦王弗信，使舍食草具．〔二〕待命歲餘．</line>
<line xml:id='KX2a0001_ZHSJ_79-2403a.11'>〔一〕　正義按：說苑云「晉靈公造九層之臺，費用千金，謂左右曰：『敢有諫者斬．』荀息聞之，上書求見．靈公張弩</line>
<line xml:id='KX2a0001_ZHSJ_79-2403a.12'>　　　　持矢見之．曰：『臣不敢諫也．臣能累十二博，加九雞子其上．』公曰：『子為寡人作之．』荀息正顏色，定志</line>
<line xml:id='KX2a0001_ZHSJ_79-2403a.13'>　　　　意，以子置下，加九雞子其上．左右懼慴息，靈公氣息不續．公曰：『危哉，危哉！』荀息曰：『此殆不危也，復有</line>
<line xml:id='KX2a0001_ZHSJ_79-2403a.14'>　　　　危於此者．』公曰：『願見之．』荀息曰：『九層之臺三年不成，男不耕，女不織，國用空虛，鄰國謀議將興，社稷亡</line>
<line xml:id='KX2a0001_ZHSJ_79-2403a.15'>　　　　滅，君欲何望？』靈公曰：『寡人之過也乃至於此！』即壞九層臺也」．</line>
<line xml:id='KX2a0001_ZHSJ_79-2403a.16'>〔二〕　索隱謂亦舍之，而食以下客之具．然草具謂[⿱竹𢢧]食草萊之饌具．</line>
</surface>
<surface xml:id='KX2a0001_ZHSJ_79-2404a-z'>
<pb ed='ZHSJ' n='79-2404a' xml:id='KX2a0001_ZHSJ_79-2404a'/><line xml:id='KX2a0001_ZHSJ_79-2404a.01'>　　當是時，昭王已立三十六年．南拔楚之鄢郢，楚懷王幽死於秦．秦東破齊．湣王嘗稱</line>
<line xml:id='KX2a0001_ZHSJ_79-2404a.02'>帝，後去之．數困三晉．厭天下辯士，無所信．</line>
<line xml:id='KX2a0001_ZHSJ_79-2404a.03'>　　穰侯，華陽君，〔一〕昭王母宣太后之弟也；而涇陽君､高陵君皆昭王同母弟也．穰侯</line>
<line xml:id='KX2a0001_ZHSJ_79-2404a.04'>相，三人者更將，有封邑，以太后故，私家富重於王室．及穰侯為秦將，且欲越韓､魏而伐齊</line>
<line xml:id='KX2a0001_ZHSJ_79-2404a.05'>綱壽，欲以廣其陶封．范睢乃上書曰：</line>
<line xml:id='KX2a0001_ZHSJ_79-2404a.06'>〔一〕　集解徐廣曰：「華，一作『葉』．」　索隱穰侯謂魏，宣太后之異父弟．穰，縣，在南陽．華陽君，羋戎，宣太</line>
<line xml:id='KX2a0001_ZHSJ_79-2404a.07'>　　　　后之同父弟，亦號為新城君是也．</line>
<line xml:id='KX2a0001_ZHSJ_79-2404a.08'>　　　　臣聞明主立政，〔一〕有功者不得不賞，有能者不得不官，勞大者其祿厚，功多者其</line>
<line xml:id='KX2a0001_ZHSJ_79-2404a.09'>　　爵尊，能治衆者其官大．故無能者不敢當職焉，有能者亦不得蔽隱．使以臣之言為</line>
<line xml:id='KX2a0001_ZHSJ_79-2404a.10'>　　可，願行而益利其道；以臣之言為不可，久留臣無為也．語曰：「庸主賞所愛而罰所</line>
<line xml:id='KX2a0001_ZHSJ_79-2404a.11'>　　惡；明主則不然，賞必加於有功，而刑必斷於有罪．」今臣之胸不足以當椹質，〔二〕而要</line>
<line xml:id='KX2a0001_ZHSJ_79-2404a.12'>　　不足以待斧鉞，豈敢以疑事嘗試於王哉！雖以臣為賤人而輕辱，獨不重任臣者之無反</line>
<line xml:id='KX2a0001_ZHSJ_79-2404a.13'>　　復於王邪？</line>
<line xml:id='KX2a0001_ZHSJ_79-2404a.14'>〔一〕　索隱按：戰國策「立」作「莅」也．</line>
</surface>
<surface xml:id='KX2a0001_ZHSJ_79-2405a-z'>
<pb ed='ZHSJ' n='79-2405a' xml:id='KX2a0001_ZHSJ_79-2405a'/><line xml:id='KX2a0001_ZHSJ_79-2405a.01'>〔二〕　索隱椹音陟林反．按：椹者，莝椹也．質者，剉刃也．腰斬者當椹質也．</line>
<line xml:id='KX2a0001_ZHSJ_79-2405a.02'>　　　　且臣聞周有砥砨，宋有結綠，梁有縣藜，〔一〕楚有和朴，〔二〕此四寶者，土之所生，</line>
<line xml:id='KX2a0001_ZHSJ_79-2405a.03'>　　良工之所失也，而為天下名器．然則聖王之所[⿱𠫓廾]者，獨不足以厚國家乎？</line>
<line xml:id='KX2a0001_ZHSJ_79-2405a.04'>〔一〕　集解薛綜曰：「縣藜一曰美玉．」</line>
<line xml:id='KX2a0001_ZHSJ_79-2405a.05'>〔二〕　正義縣音玄．劉伯莊云珍玉朴也．</line>
<line xml:id='KX2a0001_ZHSJ_79-2405a.06'>　　　　臣聞善厚家者取之於國，善厚國者取之於諸侯．天下有明主則諸侯不得擅厚者，</line>
<line xml:id='KX2a0001_ZHSJ_79-2405a.07'>　　何也？為其割榮也．〔一〕良醫知病人之死生，而聖主明於成敗之事，利則行之，害則舍</line>
<line xml:id='KX2a0001_ZHSJ_79-2405a.08'>　　之，疑則少嘗之，雖舜禹復生，弗能改已．語之至者，臣不敢載之於書，其淺者又不足</line>
<line xml:id='KX2a0001_ZHSJ_79-2405a.09'>　　聽也．意者臣愚而不概〔二〕於王心邪？亡其言〔三〕臣者賤而不可用乎？自非然者，臣</line>
<line xml:id='KX2a0001_ZHSJ_79-2405a.10'>　　願得少賜游觀之閒，望見顏色．一語無效，請伏斧質．</line>
<line xml:id='KX2a0001_ZHSJ_79-2405a.11'>〔一〕　索隱割榮即上之擅厚，謂擅權也．</line>
<line xml:id='KX2a0001_ZHSJ_79-2405a.12'>〔二〕　集解徐廣曰：「一作『溉』，音同．」　索隱按：戰國策「概」作「關」，謂關涉於於王心也．徐注「音同」，非也</line>
<line xml:id='KX2a0001_ZHSJ_79-2405a.13'>〔三〕　索隱亡猶輕蔑也．</line>
<line xml:id='KX2a0001_ZHSJ_79-2405a.14'>　　於是秦昭王大說，乃謝王稽，使以傳車〔一〕召范睢．</line>
<line xml:id='KX2a0001_ZHSJ_79-2405a.15'>〔一〕　集解徐廣曰：「一云『使持車』．」　索隱「使持車」，戰國策之文也．</line>
</surface>
<surface xml:id='KX2a0001_ZHSJ_79-2406a-z'>
<pb ed='ZHSJ' n='79-2406a' xml:id='KX2a0001_ZHSJ_79-2406a'/><line xml:id='KX2a0001_ZHSJ_79-2406a.01'>　　於是范睢乃得見於離宮，〔一〕詳為不知永巷而入其中．〔二〕王來而宦者怒，逐之，曰：「王</line>
<line xml:id='KX2a0001_ZHSJ_79-2406a.02'>至！」范睢繆為曰：「秦安得王？秦獨有太后､穰侯耳．」欲以感怒昭王．昭王至，聞其與</line>
<line xml:id='KX2a0001_ZHSJ_79-2406a.03'>宦者爭言，遂延迎，謝曰：「寡人宜以身受命久矣，會義渠之事急，寡人旦暮自請太后；今義</line>
<line xml:id='KX2a0001_ZHSJ_79-2406a.04'>渠之事已，寡人乃得受命．竊閔然不敏，〔三〕敬執賓主之禮．」范睢辭讓．是日觀范睢之見</line>
<line xml:id='KX2a0001_ZHSJ_79-2406a.05'>者，羣臣莫不洒然〔四〕變色易容者．</line>
<line xml:id='KX2a0001_ZHSJ_79-2406a.06'>〔一〕　正義長安故城本秦離宮，在雍州長安北十三里也．</line>
<line xml:id='KX2a0001_ZHSJ_79-2406a.07'>〔二〕　正義永巷，宮中獄也．</line>
<line xml:id='KX2a0001_ZHSJ_79-2406a.08'>〔三〕　索隱鄒誕本作「惽然」，音昬．又云一作「閔」，音敏．閔猶昬闇也．</line>
<line xml:id='KX2a0001_ZHSJ_79-2406a.09'>〔四〕　集解徐廣曰：「洒，先典反．」　索隱鄭玄曰「灑然，肅敬之貌」也．</line>
<line xml:id='KX2a0001_ZHSJ_79-2406a.10'>　　秦王屏左右，宮中虛無人．秦王跽〔一〕而請曰：「先生何以幸教寡人？」范睢曰：「唯</line>
<line xml:id='KX2a0001_ZHSJ_79-2406a.11'>唯．」有閒，秦王復跽而請曰：「先生何以幸教寡人？」范睢曰：「唯唯．」若是者三．秦王</line>
<line xml:id='KX2a0001_ZHSJ_79-2406a.12'>跽曰：「先生卒不幸教寡人邪？」范睢曰：「非敢然也．臣聞昔者呂尚之遇文王也，身為漁</line>
<line xml:id='KX2a0001_ZHSJ_79-2406a.13'>父而釣於渭濱耳．若是者，交疏也．已說而立為太師，載與俱歸者，其言深也．故文王遂</line>
<line xml:id='KX2a0001_ZHSJ_79-2406a.14'>收功於呂尚而卒王天下．鄉使文王疏呂尚而不與深言，是周無天子之德，而文武無與成其</line>
<line xml:id='KX2a0001_ZHSJ_79-2406a.15'>王業也．今臣羈旅之臣也，交疏於王，而所願陳者皆匡君之事，處人骨肉之閒，願效愚忠</line>
</surface>
<surface xml:id='KX2a0001_ZHSJ_79-2407a-z'>
<pb ed='ZHSJ' n='79-2407a' xml:id='KX2a0001_ZHSJ_79-2407a'/><line xml:id='KX2a0001_ZHSJ_79-2407a.01'>而未知王之心也．此所以王三問而不敢對者也．臣非有畏而不敢言也．臣知今日言之於前</line>
<line xml:id='KX2a0001_ZHSJ_79-2407a.02'>而明日伏誅於後，然臣不敢避也．大王信行臣之言，死不足以為臣患，亡不足以為臣憂，漆</line>
<line xml:id='KX2a0001_ZHSJ_79-2407a.03'>身為厲〔二〕被髮為狂不足以為臣恥．且以五帝之聖焉而死，三王之仁焉而死，五伯之賢焉</line>
<line xml:id='KX2a0001_ZHSJ_79-2407a.04'>而死，烏獲､任鄙之力焉而死，成荊､〔三〕孟賁､〔四〕王慶忌､〔五〕夏育之勇焉而死．〔六〕死者，人</line>
<line xml:id='KX2a0001_ZHSJ_79-2407a.05'>之所必不免也．處必然之勢，可以少有補於秦，此臣之所大願也，臣又何患哉！伍子胥橐</line>
<line xml:id='KX2a0001_ZHSJ_79-2407a.06'>載而出昭關，夜行晝伏，至於陵水，〔七〕無以餬其口，󺜧行蒲伏，稽首肉袒，鼓腹吹篪，〔八〕乞</line>
<line xml:id='KX2a0001_ZHSJ_79-2407a.07'>食於吳市，卒興吳國，闔閭為伯．使臣得盡謀如伍子胥，加之以幽囚，終身不復見，是臣之</line>
<line xml:id='KX2a0001_ZHSJ_79-2407a.08'>說行也，臣又何憂？箕子､接輿漆身為厲，被髮為狂，無益於主．假使臣得同行於箕子，可</line>
<line xml:id='KX2a0001_ZHSJ_79-2407a.09'>以有補於所賢之主，是臣之大榮也，臣有何恥？臣之所恐者，獨恐臣死之後，天下見臣之盡</line>
<line xml:id='KX2a0001_ZHSJ_79-2407a.10'>忠而身死，因以是杜口裹足，莫肯鄉秦耳．足下上畏太后之嚴，下惑於姦臣之態，〔九〕居深</line>
<line xml:id='KX2a0001_ZHSJ_79-2407a.11'>宮之中，不離阿保之手，終身迷惑，無與昭姦．〔一０〕大者宗廟滅覆，小者身以孤危，此臣之所</line>
<line xml:id='KX2a0001_ZHSJ_79-2407a.12'>恐耳．若夫窮辱之事，死亡之患，臣不敢畏也．臣死而秦治，是臣死賢於生．」秦王跽曰：</line>
<line xml:id='KX2a0001_ZHSJ_79-2407a.13'>「先生是何言也！夫秦國辟遠，寡人愚不肖，先生乃幸辱至於此，是天以寡人慁先生〔一一〕而</line>
<line xml:id='KX2a0001_ZHSJ_79-2407a.14'>存先王之宗廟也．寡人得受命於先生，是天所以幸先王，而不[⿱𠫓廾]其孤也．先生柰何而言若</line>
<line xml:id='KX2a0001_ZHSJ_79-2407a.15'>是！事無小大，上及太后，下至大臣，願先生悉以教寡人，無疑寡人也．」范睢拜，秦王亦</line>
</surface>
<surface xml:id='KX2a0001_ZHSJ_79-2408a-z'>
<pb ed='ZHSJ' n='79-2408a' xml:id='KX2a0001_ZHSJ_79-2408a'/><line xml:id='KX2a0001_ZHSJ_79-2408a.01'>拜．</line>
<line xml:id='KX2a0001_ZHSJ_79-2408a.02'>〔一〕　索隱音其紀反．跽者，長跪，兩膝枝地．</line>
<line xml:id='KX2a0001_ZHSJ_79-2408a.03'>〔二〕　索隱音賴，癩病也．言漆塗身，生瘡如病癩．</line>
<line xml:id='KX2a0001_ZHSJ_79-2408a.04'>〔三〕　集解徐廣曰：「一作『羌』．」</line>
<line xml:id='KX2a0001_ZHSJ_79-2408a.05'>〔四〕　集解許慎曰：「成荊，古勇士．孟賁，衞人．」</line>
<line xml:id='KX2a0001_ZHSJ_79-2408a.06'>〔五〕　集解吳越春秋曰：「吳王僚子慶忌．」</line>
<line xml:id='KX2a0001_ZHSJ_79-2408a.07'>〔六〕　集解漢書音義曰：「或云夏育，衞人，力舉千鈞．」</line>
<line xml:id='KX2a0001_ZHSJ_79-2408a.08'>〔七〕　索隱劉氏云：「陵水即栗水也．」按：陵栗聲相近，故惑也．</line>
<line xml:id='KX2a0001_ZHSJ_79-2408a.09'>〔八〕　集解徐廣曰：「一作『簫』．」</line>
<line xml:id='KX2a0001_ZHSJ_79-2408a.10'>〔九〕　索隱按：態謂姦臣諂詐之志也．</line>
<line xml:id='KX2a0001_ZHSJ_79-2408a.11'>〔一０〕正義昭，明也．無與明其姦惡．</line>
<line xml:id='KX2a0001_ZHSJ_79-2408a.12'>〔一一〕集解徐廣曰：「亂先生也．音溷．」　索隱慁及注「溷」字並胡困反．慁猶汨亂之意．</line>
<line xml:id='KX2a0001_ZHSJ_79-2408a.13'>　　范睢曰：「大王之國，四塞以為固，北有甘泉､谷口，〔一〕南帶涇､渭，右隴､蜀，左關､阪，</line>
<line xml:id='KX2a0001_ZHSJ_79-2408a.14'>奮擊百萬，戰車千乘，利則出攻，不利則入守，此王者之地也．民怯於私鬬而勇於公戰，此</line>
<line xml:id='KX2a0001_ZHSJ_79-2408a.15'>王者之民也．王并此二者而有之．夫以秦卒之勇，車騎之衆，以治諸侯，譬若施韓盧而搏</line>
<line xml:id='KX2a0001_ZHSJ_79-2408a.16'>蹇兔也，〔二〕霸王之業可致也，而羣臣莫當其位．至今閉關十五年，不敢窺兵於山東者，是</line>
</surface>
<surface xml:id='KX2a0001_ZHSJ_79-2409a-z'>
<pb ed='ZHSJ' n='79-2409a' xml:id='KX2a0001_ZHSJ_79-2409a'/><line xml:id='KX2a0001_ZHSJ_79-2409a.01'>穰侯為秦謀不忠，而大王之計有所失也．」秦王跽曰：「寡人願聞失計．」</line>
<line xml:id='KX2a0001_ZHSJ_79-2409a.02'>〔一〕　正義括地志云：「甘泉山一名鼓原，俗名磨石嶺，在雍州雲陽縣西北九十里．關中記云『甘泉宮在甘泉山上，年</line>
<line xml:id='KX2a0001_ZHSJ_79-2409a.03'>　　　　代永久，無復甘泉之名，失其實也．宮北云有連山，土人為磨石嶺』．郊祀志公孫卿言黃帝得仙寒門，寒門者，谷</line>
<line xml:id='KX2a0001_ZHSJ_79-2409a.04'>　　　　口也．按：九山西謂之谷口，即古寒門也．在雍州醴泉縣東北四十里．」</line>
<line xml:id='KX2a0001_ZHSJ_79-2409a.05'>〔二〕　索隱戰國策云：「韓盧者，天下之壯犬也．」是韓呼盧為犬，謂施韓盧而搏蹇兔，以喻秦彊，言取諸侯之易．</line>
<line xml:id='KX2a0001_ZHSJ_79-2409a.06'>　　然左右多竊聽者，范睢恐，未敢言內，先言外事，以觀秦王之俯仰．因進曰：「夫穰侯越</line>
<line xml:id='KX2a0001_ZHSJ_79-2409a.07'>韓､魏而攻齊綱壽，非計也．少出師則不足以傷齊，多出師則害於秦．臣意王之計，欲少出</line>
<line xml:id='KX2a0001_ZHSJ_79-2409a.08'>師而悉韓､魏之兵也，則不義矣．今見與國之不親也，越人之國而攻，可乎？其於計疏矣．</line>
<line xml:id='KX2a0001_ZHSJ_79-2409a.09'>且昔齊湣王南攻楚，破軍殺將，再辟地千里，〔一〕而齊尺寸之地無得焉者，豈不欲得地哉，形</line>
<line xml:id='KX2a0001_ZHSJ_79-2409a.10'>勢不能有也．諸侯見齊之罷獘，君臣之不和也，興兵而伐齊，大破之．士辱兵頓，皆咎其王，</line>
<line xml:id='KX2a0001_ZHSJ_79-2409a.11'>曰：『誰為此計者乎？』王曰：『文子為之．』〔二〕大臣作亂，文子出走．攻齊所以大破者，以其</line>
<line xml:id='KX2a0001_ZHSJ_79-2409a.12'>伐楚而肥韓､魏也．此所謂借賊兵〔三〕而齎盜糧者也．〔四〕王不如遠交而近攻，得寸則王之寸</line>
<line xml:id='KX2a0001_ZHSJ_79-2409a.13'>也，得尺亦王之尺也．今釋此而遠攻，不亦繆乎！且昔者中山之國地方五百里，趙獨吞之，</line>
<line xml:id='KX2a0001_ZHSJ_79-2409a.14'>功成名立而利附焉，天下莫之能害也．今夫韓､魏，中國之處而天下之樞也，王其欲霸，必</line>
<line xml:id='KX2a0001_ZHSJ_79-2409a.15'>親中國以為天下樞，以威楚､趙．楚彊則附趙，趙彊則附楚，楚､趙皆附，齊必懼矣．齊懼，</line>
</surface>
<surface xml:id='KX2a0001_ZHSJ_79-2410a-z'>
<pb ed='ZHSJ' n='79-2410a' xml:id='KX2a0001_ZHSJ_79-2410a'/><line xml:id='KX2a0001_ZHSJ_79-2410a.01'>必卑辭重幣以事秦．齊附而韓､魏因可虜也．」昭王曰：「吾欲親魏久矣，而魏多變之國也，</line>
<line xml:id='KX2a0001_ZHSJ_79-2410a.02'>寡人不能親．請問親魏柰何？」對曰：「王卑詞重幣以事之；不可，則割地而賂之；不可，</line>
<line xml:id='KX2a0001_ZHSJ_79-2410a.03'>因舉兵而伐之．」王曰：「寡人敬聞命矣．」乃拜范睢為客卿，謀兵事．卒聽范睢謀，使五大</line>
<line xml:id='KX2a0001_ZHSJ_79-2410a.04'>夫綰伐魏，拔懷．〔五〕後二歲，拔邢丘．</line>
<line xml:id='KX2a0001_ZHSJ_79-2410a.05'>〔一〕　正義辟，（尺）【疋】亦反．</line>
<line xml:id='KX2a0001_ZHSJ_79-2410a.06'>〔二〕　索隱謂田文，即孟嘗君也．猶戰國策謂田朌､田嬰為朌子､嬰子然也．</line>
<line xml:id='KX2a0001_ZHSJ_79-2410a.07'>〔三〕　索隱借音子夜反．一作「籍」，音亦同．</line>
<line xml:id='KX2a0001_ZHSJ_79-2410a.08'>〔四〕　索隱齎音側奚反．言為盜齎糧也．</line>
<line xml:id='KX2a0001_ZHSJ_79-2410a.09'>〔五〕　集解徐廣曰：「昭王三十九年．」</line>
<line xml:id='KX2a0001_ZHSJ_79-2410a.10'>　　客卿范睢復說昭王曰：「秦韓之地形，相錯如繡．秦之有韓也，譬如木之有蠹也，〔一〕</line>
<line xml:id='KX2a0001_ZHSJ_79-2410a.11'>人之有心腹之病也．天下無變則已，天下有變，其為秦患者孰大於韓乎？王不如收韓．」</line>
<line xml:id='KX2a0001_ZHSJ_79-2410a.12'>昭王曰：「吾固欲收韓，韓不聽，為之柰何？」對曰：「韓安得無聽乎？王下兵而攻滎陽，則</line>
<line xml:id='KX2a0001_ZHSJ_79-2410a.13'>鞏､成皋之道不通；〔二〕北斷太行之道，則上黨之師不下．〔三〕王一興兵而攻滎陽，則其國斷</line>
<line xml:id='KX2a0001_ZHSJ_79-2410a.14'>而為三．〔四〕夫韓見必亡，安得不聽乎？若韓聽，而霸事因可慮矣．」王曰：「善．」且欲發使</line>
<line xml:id='KX2a0001_ZHSJ_79-2410a.15'>於韓．</line>
</surface>
<surface xml:id='KX2a0001_ZHSJ_79-2411a-z'>
<pb ed='ZHSJ' n='79-2411a' xml:id='KX2a0001_ZHSJ_79-2411a'/><line xml:id='KX2a0001_ZHSJ_79-2411a.01'>〔一〕　正義音妬，（石）〔蝕〕柱蟲．</line>
<line xml:id='KX2a0001_ZHSJ_79-2411a.02'>〔二〕　正義言宜陽､陝､虢之師不得下相救．</line>
<line xml:id='KX2a0001_ZHSJ_79-2411a.03'>〔三〕　正義言澤､潞之師不得下太行相救．</line>
<line xml:id='KX2a0001_ZHSJ_79-2411a.04'>〔四〕　正義新鄭已南一，宜陽二，澤､潞三．</line>
<line xml:id='KX2a0001_ZHSJ_79-2411a.05'>　　范睢日益親，復說用數年矣，因請閒說曰：〔一〕「臣居山東時，聞齊之有田文，不聞其有</line>
<line xml:id='KX2a0001_ZHSJ_79-2411a.06'>王也；聞秦之有太后､穰侯､華陽､高陵､涇陽，不聞其有王也．夫擅國之謂王，能利害之謂</line>
<line xml:id='KX2a0001_ZHSJ_79-2411a.07'>王，制殺生之威之謂王．今太后擅行不顧，穰侯出使不報，華陽､涇陽等擊斷無諱，〔二〕高陵</line>
<line xml:id='KX2a0001_ZHSJ_79-2411a.08'>進退不請．四貴備而國不危者，未之有也．為此四貴者下，乃所謂無王也．然則權安得不</line>
<line xml:id='KX2a0001_ZHSJ_79-2411a.09'>傾，令安得從王出乎？臣聞善治國者，乃內固其威而外重其權．穰侯使者操王之重，決制</line>
<line xml:id='KX2a0001_ZHSJ_79-2411a.10'>於諸侯，剖符於天下，政適〔三〕伐國，莫敢不聽．戰勝攻取則利歸於陶，國獘御於諸侯；〔四〕</line>
<line xml:id='KX2a0001_ZHSJ_79-2411a.11'>戰敗則結怨於百姓，而禍歸於社稷．詩曰『木實繁者披其枝，〔五〕披其枝者傷其心；大其都</line>
<line xml:id='KX2a0001_ZHSJ_79-2411a.12'>者危其國，尊其臣者卑其主』．崔杼､淖齒管齊，〔六〕射王股，擢王筋，〔七〕縣之於廟梁，宿昔</line>
<line xml:id='KX2a0001_ZHSJ_79-2411a.13'>而死．李兌管趙，囚主父於沙丘，〔八〕百日而餓死．今臣聞秦太后､穰侯用事，高陵､華陽､</line>
<line xml:id='KX2a0001_ZHSJ_79-2411a.14'>涇陽佐之，卒無秦王，此亦淖齒､李兌之類也．且夫三代所以亡國者，君專授政，縱酒馳騁</line>
</surface>
<surface xml:id='KX2a0001_ZHSJ_79-2412a-z'>
<pb ed='ZHSJ' n='79-2412a' xml:id='KX2a0001_ZHSJ_79-2412a'/><line xml:id='KX2a0001_ZHSJ_79-2412a.01'>弋獵，不聽政事．其所授者，妒賢嫉能，御下蔽上，以成其私，不為主計，而主不覺悟，故失</line>
<line xml:id='KX2a0001_ZHSJ_79-2412a.02'>其國．今自有秩以上至諸大吏，下及王左右，無非相國之人者．見王獨立於朝，臣竊為王</line>
<line xml:id='KX2a0001_ZHSJ_79-2412a.03'>恐，萬世之後，有秦國者非王子孫也．」昭王聞之大懼，曰：「善．」於是廢太后，逐穰侯､高</line>
<line xml:id='KX2a0001_ZHSJ_79-2412a.04'>陵､華陽､涇陽君於關外．秦王乃拜范睢為相．收穰侯之印，使歸陶，因使縣官給車牛以</line>
<line xml:id='KX2a0001_ZHSJ_79-2412a.05'>徙，千乘有餘．到關，關閱其寶器，寶器珍怪多於王室．</line>
<line xml:id='KX2a0001_ZHSJ_79-2412a.06'>〔一〕　正義閒音閑．</line>
<line xml:id='KX2a0001_ZHSJ_79-2412a.07'>〔二〕　集解諱，畏也．　索隱無諱猶無畏也．</line>
<line xml:id='KX2a0001_ZHSJ_79-2412a.08'>〔三〕　集解徐廣曰：「音征敵．」</line>
<line xml:id='KX2a0001_ZHSJ_79-2412a.09'>〔四〕　索隱按：獘者，斷也．御，制也．言穰侯執權，以制御主斷於諸侯也．</line>
<line xml:id='KX2a0001_ZHSJ_79-2412a.10'>〔五〕　正義披音片被反．</line>
<line xml:id='KX2a0001_ZHSJ_79-2412a.11'>〔六〕　索隱淖，姓也，音泥教反，漢有淖姬是也．高誘曰「管，典也」．言二人典齊權而行弒逆也．　正義淖齒，楚</line>
<line xml:id='KX2a0001_ZHSJ_79-2412a.12'>　　　　人，齊湣王臣．</line>
<line xml:id='KX2a0001_ZHSJ_79-2412a.13'>〔七〕　索隱按：言「射王股」，誤也．崔杼射莊公之股，淖齒擢湣王之筋，是說二君事也．</line>
<line xml:id='KX2a0001_ZHSJ_79-2412a.14'>〔八〕　正義沙丘臺在邢州平鄉縣東北三十里．</line>
<line xml:id='KX2a0001_ZHSJ_79-2412a.15'>　　秦封范睢以應，〔一〕號為應侯．當是時，秦昭王四十一年也．</line>
<line xml:id='KX2a0001_ZHSJ_79-2412a.16'>〔一〕　索隱封范睢於應．案：劉氏云「河東臨晉縣有應亭」，則秦地有應也．又案：本紀以應為太后養地，解者云</line>
</surface>
<surface xml:id='KX2a0001_ZHSJ_79-2413a-z'>
<pb ed='ZHSJ' n='79-2413a' xml:id='KX2a0001_ZHSJ_79-2413a'/><line xml:id='KX2a0001_ZHSJ_79-2413a.01'>　　　　「在潁川之應鄉」，未知孰是．　正義括地志云：「故應城，在汝州魯山縣東四十里也．」</line>
<line xml:id='KX2a0001_ZHSJ_79-2413a.02'>　　范睢既相秦，秦號曰張祿，而魏不知，以為范睢已死久矣．魏聞秦且東伐韓､魏，魏使</line>
<line xml:id='KX2a0001_ZHSJ_79-2413a.03'>須賈於秦．范睢聞之，為微行，敝衣閒步之邸，〔一〕見須賈．須賈見之而驚曰：「范叔固無恙</line>
<line xml:id='KX2a0001_ZHSJ_79-2413a.04'>乎！」范睢曰：「然．」須賈笑曰：「范叔有說於秦邪？」曰：「不也．睢前日得過於魏相，故亡</line>
<line xml:id='KX2a0001_ZHSJ_79-2413a.05'>逃至此，安敢說乎！」須賈曰：「今叔何事？」范睢曰「臣為人庸賃．」須賈意哀之，留與</line>
<line xml:id='KX2a0001_ZHSJ_79-2413a.06'>坐飲食，曰：「范叔一寒如此哉！」乃取其一綈袍以賜之．〔二〕須賈因問曰：「秦相張君，公知</line>
<line xml:id='KX2a0001_ZHSJ_79-2413a.07'>之乎？吾聞幸於王，天下之事皆決於相君．今吾事之去留在張君．孺子〔三〕豈有客習於相</line>
<line xml:id='KX2a0001_ZHSJ_79-2413a.08'>君者哉？」范睢曰：「主人翁習知之．唯睢亦得謁，睢請為見君於張君．」須賈曰：「吾馬病，</line>
<line xml:id='KX2a0001_ZHSJ_79-2413a.09'>車軸折，非大車駟馬，吾固不出．」范睢曰：「願為君借大車駟馬於主人翁．」</line>
<line xml:id='KX2a0001_ZHSJ_79-2413a.10'>〔一〕　正義劉云「諸國客館」．</line>
<line xml:id='KX2a0001_ZHSJ_79-2413a.11'>〔二〕　索隱按：綈，厚繒也，音啼，蓋今之絁也．　正義今之麤袍．</line>
<line xml:id='KX2a0001_ZHSJ_79-2413a.12'>〔三〕　索隱劉氏云：「蓋謂睢為小子也．」</line>
<line xml:id='KX2a0001_ZHSJ_79-2413a.13'>　　范睢歸取大車駟馬，為須賈御之，入秦相府．府中望見，有識者皆避匿．須賈怪之．</line>
<line xml:id='KX2a0001_ZHSJ_79-2413a.14'>至相舍門，謂須賈曰：「待我，我為君先入通於相君．」須賈待門下，持車良久，問門下曰：「范</line>
</surface>
<surface xml:id='KX2a0001_ZHSJ_79-2414a-z'>
<pb ed='ZHSJ' n='79-2414a' xml:id='KX2a0001_ZHSJ_79-2414a'/><line xml:id='KX2a0001_ZHSJ_79-2414a.01'>叔不出，何也？」門下曰：「無范叔．」須賈曰：「鄉者與我載而入者．」門下曰：「乃吾相張</line>
<line xml:id='KX2a0001_ZHSJ_79-2414a.02'>君也．」須賈大驚，自知見賣，乃肉袒󺜧行，因門下人謝罪．於是范睢盛帷帳，待者甚衆，見</line>
<line xml:id='KX2a0001_ZHSJ_79-2414a.03'>之．須賈頓首言死罪，曰：「賈不意君能自致於青雲之上，賈不敢復讀天下之書，不敢復與</line>
<line xml:id='KX2a0001_ZHSJ_79-2414a.04'>天下之事．賈有湯鑊之罪，請自屏於胡貉之地，唯君死生之！」范睢曰：「汝罪有幾？」曰：</line>
<line xml:id='KX2a0001_ZHSJ_79-2414a.05'>「擢賈之髮以續賈之罪，尚未足．」范睢曰：「汝罪有三耳．昔者楚昭王時而申包胥為楚卻</line>
<line xml:id='KX2a0001_ZHSJ_79-2414a.06'>吳軍，楚王封之以荊五千戶，包胥辭不受，為丘墓之寄於荊也．今睢之先人丘墓亦在魏，公</line>
<line xml:id='KX2a0001_ZHSJ_79-2414a.07'>前以睢為有外心於齊而惡睢於魏齊，公之罪一也．當魏齊辱我於廁中，公不止，罪二也．</line>
<line xml:id='KX2a0001_ZHSJ_79-2414a.08'>更醉而溺我，公其何忍乎？罪三矣．然公之所以得無死者，以綈袍戀戀，有故人之意，故</line>
<line xml:id='KX2a0001_ZHSJ_79-2414a.09'>釋公．」乃謝罷．入言之昭王，罷歸須賈．</line>
<line xml:id='KX2a0001_ZHSJ_79-2414a.10'>　　須賈辭於范睢，范睢大供具，盡請諸侯使，與坐堂上，食飲甚設．而坐須賈於堂下，置</line>
<line xml:id='KX2a0001_ZHSJ_79-2414a.11'>莝豆其前，令兩黥徒夾而馬食之．數曰：「為我告魏王，急持魏齊頭來！不然者，我且屠大</line>
<line xml:id='KX2a0001_ZHSJ_79-2414a.12'>梁．」須賈歸，以告魏齊．魏齊恐，亡走趙．匿平原君所．</line>
<line xml:id='KX2a0001_ZHSJ_79-2414a.13'>　　范睢既相，王稽謂范睢曰：「事有不可知者三，有不柰何者亦三．宮車一日晏駕，〔一〕</line>
<line xml:id='KX2a0001_ZHSJ_79-2414a.14'>是事之不可知者一也．君卒然捐館舍，是事之不可知者二也．使臣卒然填溝壑，是事之不</line>
<line xml:id='KX2a0001_ZHSJ_79-2414a.15'>可知者三也．宮車一日晏駕，君雖恨於臣，無可柰何．君卒然捐館舍，君雖恨於臣，亦無可</line>
</surface>
<surface xml:id='KX2a0001_ZHSJ_79-2415a-z'>
<pb ed='ZHSJ' n='79-2415a' xml:id='KX2a0001_ZHSJ_79-2415a'/><line xml:id='KX2a0001_ZHSJ_79-2415a.01'>柰何．使臣卒然填溝壑，君雖恨於臣，亦無可柰何．」范睢不懌，乃入言於王曰：「非王稽之</line>
<line xml:id='KX2a0001_ZHSJ_79-2415a.02'>忠，莫能內臣於函谷關；非大王之賢聖，莫能貴臣．今臣官至於相，爵在列侯，王稽之官尚</line>
<line xml:id='KX2a0001_ZHSJ_79-2415a.03'>止於謁者，非其內臣之意也．」昭王召王稽，拜為河東守，三歲不上計．〔二〕又任鄭安平，昭</line>
<line xml:id='KX2a0001_ZHSJ_79-2415a.04'>王以為將軍．范睢於是散家財物，盡以報所嘗困戹者．一飯之德必償，睚眦之怨必報．〔三〕</line>
<line xml:id='KX2a0001_ZHSJ_79-2415a.05'>〔一〕　集解應劭曰；「天子當晨起早作，如方崩殞，故稱晏駕．」韋昭曰：「凡初崩為『晏駕』者，臣子之心猶謂宮車當駕</line>
<line xml:id='KX2a0001_ZHSJ_79-2415a.06'>　　　　而晚出．」</line>
<line xml:id='KX2a0001_ZHSJ_79-2415a.07'>〔二〕　集解司馬彪曰：「凡郡掌治民，進賢，勸功，決訟，檢姦．常以春行所至縣，勸民農桑，振救乏絕；秋冬遣無害吏</line>
<line xml:id='KX2a0001_ZHSJ_79-2415a.08'>　　　　案訊問諸囚，平其罪法，論課殿最；歲盡遣吏上計．」</line>
<line xml:id='KX2a0001_ZHSJ_79-2415a.09'>〔三〕　索隱睚音崖賣反，眦音土賣反．又音崖債二音．睚眦謂相嗔而怒目切齒．</line>
<line xml:id='KX2a0001_ZHSJ_79-2415a.10'>　　范睢相秦二年，秦昭王之四十二年，東伐韓少曲､〔一〕高平，拔之．〔二〕</line>
<line xml:id='KX2a0001_ZHSJ_79-2415a.11'>〔一〕　集解徐廣曰：「蘇代曰『起少曲，一日而斷大行』．」　索隱按：蘇云「起少曲，一日而斷太行」，故劉氏以為蓋</line>
<line xml:id='KX2a0001_ZHSJ_79-2415a.12'>　　　　在太行西南．</line>
<line xml:id='KX2a0001_ZHSJ_79-2415a.13'>〔二〕　正義括地志云：「南韓王故城在懷州河陽縣北四十里．俗謂之韓王城，非也．春秋時周桓王以與鄭．紀年</line>
<line xml:id='KX2a0001_ZHSJ_79-2415a.14'>　　　　云『鄭侯使辰歸晉陽向，更名高平，拔之』．則少曲當與高平相近．」</line>
<line xml:id='KX2a0001_ZHSJ_79-2415a.15'>　　秦昭王聞魏齊在平原君所，欲為范睢必報其仇，乃詳為好書遺平原君曰；「寡人聞君之</line>
<line xml:id='KX2a0001_ZHSJ_79-2415a.16'>高義，願與君為布衣之友，君幸過寡人，寡人願與君為十日之飲．」平原君畏秦，且以為然，</line>
</surface>
<surface xml:id='KX2a0001_ZHSJ_79-2416a-z'>
<pb ed='ZHSJ' n='79-2416a' xml:id='KX2a0001_ZHSJ_79-2416a'/><line xml:id='KX2a0001_ZHSJ_79-2416a.01'>而入秦見昭王．昭王與平原君飲數日，昭王謂平原君曰：「昔周文王得呂尚以為太公，齊桓</line>
<line xml:id='KX2a0001_ZHSJ_79-2416a.02'>公得管夷吾以為仲父，今范君亦寡人之叔父也．范君之仇在君之家，願使人歸取其頭來；</line>
<line xml:id='KX2a0001_ZHSJ_79-2416a.03'>不然，吾不出君於關．」平原君曰：「貴而為交者，為賤也；富而為交者，為貧也．〔一〕夫魏齊</line>
<line xml:id='KX2a0001_ZHSJ_79-2416a.04'>者，勝之友也，在，固不出也，今又不在臣所．」昭王乃遺趙王書曰：「王之弟在秦，范君之仇</line>
<line xml:id='KX2a0001_ZHSJ_79-2416a.05'>魏齊在平原君之家．王使人疾持其頭來；不然，吾舉兵而伐趙，又不出王之弟於關．」趙</line>
<line xml:id='KX2a0001_ZHSJ_79-2416a.06'>孝成王乃發卒圍平原君家，急，魏齊夜亡出，見趙相虞卿．虞卿度趙王終不可說，乃解其相</line>
<line xml:id='KX2a0001_ZHSJ_79-2416a.07'>印，與魏齊亡，閒行，念諸侯莫可以急抵者，乃復走大梁，欲因信陵君以走楚．信陵君聞之，</line>
<line xml:id='KX2a0001_ZHSJ_79-2416a.08'>畏秦，猶豫未肯見，曰：「虞卿何如人也？」時侯嬴在旁，曰：「人固未易知，知人亦未易也．</line>
<line xml:id='KX2a0001_ZHSJ_79-2416a.09'>夫虞卿躡屩檐簦，一見趙王，賜白璧一雙，黃金百鎰；再見，拜為上卿；三見，卒受相印，封</line>
<line xml:id='KX2a0001_ZHSJ_79-2416a.10'>萬戶侯．當此之時，天下爭知之．夫魏齊窮困過虞卿，虞卿不敢重爵祿之尊，解相印，捐萬</line>
<line xml:id='KX2a0001_ZHSJ_79-2416a.11'>戶侯而閒行．急士之窮而歸公子，公子曰『何如人』．人固不易知，知人亦未易也！」信陵</line>
<line xml:id='KX2a0001_ZHSJ_79-2416a.12'>君大慙，駕如野迎之．魏齊聞信陵君之初難見之，怒而自剄．趙王聞之，卒取其頭予秦．</line>
<line xml:id='KX2a0001_ZHSJ_79-2416a.13'>秦昭王乃出平原君歸趙．</line>
<line xml:id='KX2a0001_ZHSJ_79-2416a.14'>〔一〕　索隱上「為」音如字，下「為」音于偽反．以言富貴而結交情深者，為有貧賤之時，不可忘之也．</line>
</surface>
<surface xml:id='KX2a0001_ZHSJ_79-2417a-z'>
<pb ed='ZHSJ' n='79-2417a' xml:id='KX2a0001_ZHSJ_79-2417a'/><line xml:id='KX2a0001_ZHSJ_79-2417a.02'>　　昭王四十三年，秦攻韓汾陘，〔一〕拔之，因城河上〔二〕廣武．</line>
<line xml:id='KX2a0001_ZHSJ_79-2417a.03'>〔一〕　索隱陘音刑．陘蓋在韓之西界，與汾相近也．　正義按：陘庭故城在絳州曲沃縣西北二十里汾水之陽．</line>
<line xml:id='KX2a0001_ZHSJ_79-2417a.04'>〔二〕　索隱劉氏云：「此河上蓋近河之地，本屬韓，今秦得而城．」</line>
<line xml:id='KX2a0001_ZHSJ_79-2417a.05'>　　後五年，昭王用應侯謀，縱反閒賣趙，趙以其故，令馬服子〔一〕代廉頗〔二〕將．秦大破趙</line>
<line xml:id='KX2a0001_ZHSJ_79-2417a.06'>於長平，遂圍邯鄲．已而與武安君白起有隙，言而殺之．〔三〕任鄭安平，使擊趙．鄭安平為</line>
<line xml:id='KX2a0001_ZHSJ_79-2417a.07'>趙所圍，急，以兵二萬人降趙．應侯席請罪．秦之法，任人而所任不善者，各以其罪罪</line>
<line xml:id='KX2a0001_ZHSJ_79-2417a.08'>之．於是應侯罪當收三族．秦昭王恐傷應侯之意，乃下令國中：「有敢言鄭安平事者，以其</line>
<line xml:id='KX2a0001_ZHSJ_79-2417a.09'>罪罪之．」而加賜相國應侯食物日益厚，以順適其意．後二歲，王稽為河東守，與諸侯通，</line>
<line xml:id='KX2a0001_ZHSJ_79-2417a.10'>坐法誅．〔四〕而應侯日益以不懌．</line>
<line xml:id='KX2a0001_ZHSJ_79-2417a.11'>〔一〕　索隱趙括之號也．故虞喜志林云「馬，兵之首也．號曰『馬服』者，言能服馬也」．</line>
<line xml:id='KX2a0001_ZHSJ_79-2417a.12'>〔二〕　索隱鄒氏音匹波反．</line>
<line xml:id='KX2a0001_ZHSJ_79-2417a.13'>〔三〕　集解徐廣曰：「在五十年．」　索隱注徐云五十年，據秦本紀及年表而知之也．</line>
<line xml:id='KX2a0001_ZHSJ_79-2417a.14'>〔四〕　集解徐廣曰：「五十二年．」</line>
<line xml:id='KX2a0001_ZHSJ_79-2417a.15'>　　昭王臨朝歎息，應侯進曰：「臣聞『主憂臣辱，主辱臣死』．今大王中朝而憂，臣敢請其</line>
</surface>
<surface xml:id='KX2a0001_ZHSJ_79-2418a-z'>
<pb ed='ZHSJ' n='79-2418a' xml:id='KX2a0001_ZHSJ_79-2418a'/><line xml:id='KX2a0001_ZHSJ_79-2418a.01'>罪．」昭王曰：「吾聞楚之鐵劍利而倡優拙．〔一〕夫鐵劍利則士勇，倡優拙則思慮遠．夫以遠</line>
<line xml:id='KX2a0001_ZHSJ_79-2418a.02'>思慮而御勇士，吾恐楚之圖秦也．夫物不素具，不可以應卒，今武安君既死，而鄭安平等</line>
<line xml:id='KX2a0001_ZHSJ_79-2418a.03'>畔，內無良將而外多敵國，吾是以憂．」欲以激勵應侯．〔二〕應侯懼，不知所出．蔡澤聞之，</line>
<line xml:id='KX2a0001_ZHSJ_79-2418a.04'>往入秦也．</line>
<line xml:id='KX2a0001_ZHSJ_79-2418a.05'>〔一〕　正義論士能善卒不戰．</line>
<line xml:id='KX2a0001_ZHSJ_79-2418a.06'>〔二〕　索隱激音擊．</line>
<line xml:id='KX2a0001_ZHSJ_79-2418a.07'>　　蔡澤者，燕人也．游學干諸侯〔一〕小大甚衆，不遇．而從唐舉相，〔二〕曰：「吾聞先生相</line>
<line xml:id='KX2a0001_ZHSJ_79-2418a.08'>李兌，曰『百日之內持國秉』，有之乎？」〔三〕曰：「有之．」曰：「若臣者何如？」唐舉孰視而</line>
<line xml:id='KX2a0001_ZHSJ_79-2418a.09'>笑曰：「先生曷鼻，巨肩，〔四〕魋顏，蹙齃，〔五〕膝攣．〔六〕吾聞聖人不相，殆先生乎？」蔡澤知</line>
<line xml:id='KX2a0001_ZHSJ_79-2418a.10'>唐舉戲之，乃曰：「富貴吾所自有，吾所不知者壽也，願聞之．」唐舉曰：「先生之壽，從今以往</line>
<line xml:id='KX2a0001_ZHSJ_79-2418a.11'>者四十三歲．」蔡澤笑謝而去，謂其御者曰：「吾持粱刺齒肥，〔七〕躍馬疾驅，懷黃金之印，結</line>
<line xml:id='KX2a0001_ZHSJ_79-2418a.12'>紫綬於要，揖讓人主之前，食肉富貴，四十三年足矣．」去之趙，見逐．之〔八〕韓､魏，遇奪釜</line>
<line xml:id='KX2a0001_ZHSJ_79-2418a.13'>鬲〔九〕於塗．聞應侯任鄭安平､王稽皆負重罪於秦，應侯內慙，蔡澤乃西入秦．</line>
<line xml:id='KX2a0001_ZHSJ_79-2418a.14'>〔一〕　正義不待禮曰干．</line>
</surface>
<surface xml:id='KX2a0001_ZHSJ_79-2419a-z'>
<pb ed='ZHSJ' n='79-2419a' xml:id='KX2a0001_ZHSJ_79-2419a'/><line xml:id='KX2a0001_ZHSJ_79-2419a.01'>〔二〕　集解荀卿曰：「梁有唐舉．」　索隱荀卿書作「唐莒」．</line>
<line xml:id='KX2a0001_ZHSJ_79-2419a.02'>〔三〕　索隱按：左傳「國子實執齊秉」，服虔曰：「秉，權柄也」．</line>
<line xml:id='KX2a0001_ZHSJ_79-2419a.03'>〔四〕　集解徐廣曰：「曷，一作『偈』．偈，一作『仰』．巨，一作『渠』．」　索隱曷鼻謂鼻如蝎蟲也；巨肩謂肩巨於項</line>
<line xml:id='KX2a0001_ZHSJ_79-2419a.04'>　　　　也：蓋項低而肩豎．偈音其例反．</line>
<line xml:id='KX2a0001_ZHSJ_79-2419a.05'>〔五〕　索隱（上）魋音徒回反．魋顏謂顏貌魋回，若魋梧然也．齃音烏曷反．蹙齃謂鼻蹙眉．</line>
<line xml:id='KX2a0001_ZHSJ_79-2419a.06'>〔六〕　集解攣，兩膝曲也．徐廣曰：「一作『率』．」　索隱謂兩膝又攣曲也．</line>
<line xml:id='KX2a0001_ZHSJ_79-2419a.07'>〔七〕　集解持粱，作飯也．刺齒二字當作「齧」，又作「齕」也．　索隱持梁謂作梁米飯而持其器以食也．按：刺齒</line>
<line xml:id='KX2a0001_ZHSJ_79-2419a.08'>　　　　二字字誤，當為「齧」字也．齧肥謂食肥肉也．</line>
<line xml:id='KX2a0001_ZHSJ_79-2419a.09'>〔八〕　集解之，一作「入」．</line>
<line xml:id='KX2a0001_ZHSJ_79-2419a.10'>〔九〕　集解爾雅曰：「款足者謂鬲．」郭璞曰：「鼎曲脚．」　索隱父歷二音．款者，空也．空足是曲足，云見爾雅，</line>
<line xml:id='KX2a0001_ZHSJ_79-2419a.11'>　　　　郭氏云「鼎曲脚」也．按：以款訓曲，故云「曲脚」也．</line>
<line xml:id='KX2a0001_ZHSJ_79-2419a.12'>　　將見昭王，使人宣言以感怒應侯曰：「燕客蔡澤，天下雄俊弘辯智士也．彼一見秦王，</line>
<line xml:id='KX2a0001_ZHSJ_79-2419a.13'>秦王必困君而奪君之位．」應侯聞，曰：「五帝三代之事，百家之說，吾既知之，衆口之辯，</line>
<line xml:id='KX2a0001_ZHSJ_79-2419a.14'>吾皆摧之，是惡能困我而奪我位乎？」使人召蔡澤．蔡澤入，則揖應．應侯固不快，及見</line>
<line xml:id='KX2a0001_ZHSJ_79-2419a.15'>之，又倨，應侯因讓之曰：「子嘗宣言欲代我相秦，寧有之乎？」對曰：「然．」應侯曰：「請聞其</line>
<line xml:id='KX2a0001_ZHSJ_79-2419a.16'>說．」蔡澤曰：「吁，君何見之晚也！夫四時之序，成功者去．夫人生百體堅彊，手足便利，</line>
</surface>
<surface xml:id='KX2a0001_ZHSJ_79-2420a-z'>
<pb ed='ZHSJ' n='79-2420a' xml:id='KX2a0001_ZHSJ_79-2420a'/><line xml:id='KX2a0001_ZHSJ_79-2420a.01'>耳目聰明而心聖智，豈非士之願與？」應侯曰：「然．」蔡澤曰：「質仁秉義，行道施德，得志於</line>
<line xml:id='KX2a0001_ZHSJ_79-2420a.02'>天下，天下懷樂敬愛而尊慕之，皆願以為君王，豈不辯智之期與？」應侯曰：「然．」蔡澤復</line>
<line xml:id='KX2a0001_ZHSJ_79-2420a.03'>曰：「富貴顯榮，成理萬物，使各得其所；性命壽長，終其天年而不夭傷；天下繼其統，守其</line>
<line xml:id='KX2a0001_ZHSJ_79-2420a.04'>業，傳之無窮；名實純粹，澤流千里，〔一〕世世稱之而無絕，與天地終始：豈道德之符而聖人</line>
<line xml:id='KX2a0001_ZHSJ_79-2420a.05'>所謂吉祥善事者與？」應侯曰：「然．」</line>
<line xml:id='KX2a0001_ZHSJ_79-2420a.06'>〔一〕　集解徐廣曰：「一本無此字．」</line>
<line xml:id='KX2a0001_ZHSJ_79-2420a.07'>　　蔡澤曰：「若夫秦之商君，楚之吳起，越之大夫種，其卒然亦可願與？」應侯知蔡澤之</line>
<line xml:id='KX2a0001_ZHSJ_79-2420a.08'>欲困己以說，〔一〕復謬曰：「何為不可？夫公孫鞅之事孝公也，極身無貳慮，盡公而不顧私；</line>
<line xml:id='KX2a0001_ZHSJ_79-2420a.09'>設刀鋸以禁姦邪，信賞罰以致治；披腹心，示情素，蒙怨咎，欺舊友，奪魏公子卬，安秦社</line>
<line xml:id='KX2a0001_ZHSJ_79-2420a.10'>稷，利百姓，卒為秦禽將破敵，攘地千里．吳起之事悼王也，使私不得害公，讒不得蔽忠，言</line>
<line xml:id='KX2a0001_ZHSJ_79-2420a.11'>不取苟合，行不取苟容，不為危易行，行義不辟難，〔二〕然為霸主強國，不辭禍凶．大夫種之</line>
<line xml:id='KX2a0001_ZHSJ_79-2420a.12'>事越王也，主雖困辱，悉忠而不解，主雖絕亡，盡能而弗離，成功而弗矜，貴富而不驕怠．</line>
<line xml:id='KX2a0001_ZHSJ_79-2420a.13'>若此三子者，固義之至也，忠之節也．是故君子以義死難，視死如歸；生而辱不如死而榮．</line>
<line xml:id='KX2a0001_ZHSJ_79-2420a.14'>士固有殺身以成名，雖義之所在，雖死無所恨．何為不可哉？」</line>
<line xml:id='KX2a0001_ZHSJ_79-2420a.15'>〔一〕　集解式絀反．</line>
</surface>
<surface xml:id='KX2a0001_ZHSJ_79-2421a-z'>
<pb ed='ZHSJ' n='79-2421a' xml:id='KX2a0001_ZHSJ_79-2421a'/><line xml:id='KX2a0001_ZHSJ_79-2421a.01'>〔二〕　集解徐廣曰：「一云『不困毀訾』．」</line>
<line xml:id='KX2a0001_ZHSJ_79-2421a.02'>　　蔡澤曰：「主聖臣賢，天下之盛福也；君明臣直，國之福也；父慈子孝，夫信妻貞，家之</line>
<line xml:id='KX2a0001_ZHSJ_79-2421a.03'>福也．故比干忠而不能存殷，子胥智而不能完吳，申生孝而晉國亂．是皆有忠臣孝子，而國</line>
<line xml:id='KX2a0001_ZHSJ_79-2421a.04'>家滅亂者，何也？無明君賢父以聽之，故天下以其君父為僇辱而憐其臣子．〔一〕今商君､吳</line>
<line xml:id='KX2a0001_ZHSJ_79-2421a.05'>起､大夫種之為人臣，是也；其君，非也．故世稱三子致功而不見德，豈慕不遇世死乎？夫</line>
<line xml:id='KX2a0001_ZHSJ_79-2421a.06'>待死而後可以立忠成名，是微子不足仁，孔子不足聖，管仲不足大也．夫人之立功，豈不期</line>
<line xml:id='KX2a0001_ZHSJ_79-2421a.07'>於成全邪？身與名俱全者，上也．名可法而身死者，其次也．名在僇辱而身全者，下也．」</line>
<line xml:id='KX2a0001_ZHSJ_79-2421a.08'>於是應侯稱善．</line>
<line xml:id='KX2a0001_ZHSJ_79-2421a.09'>〔一〕　索隱言以比干､子胥､申生皆以至忠孝而見誅放，故天下言為其君父之所僇而憐其臣子也．</line>
<line xml:id='KX2a0001_ZHSJ_79-2421a.10'>　　蔡澤少得閒，因曰：「夫商君､吳起､大夫種，其為人臣盡忠致功則可願矣，閎夭事文王，</line>
<line xml:id='KX2a0001_ZHSJ_79-2421a.11'>周公輔成王也，豈不亦忠聖乎？以君臣論之，商君､吳起､大夫種其可願孰與閎夭､周公</line>
<line xml:id='KX2a0001_ZHSJ_79-2421a.12'>哉？」應侯曰：「商君､吳起､大夫種弗若也．」蔡澤曰：「然則君之主慈仁任忠，惇厚舊故，</line>
<line xml:id='KX2a0001_ZHSJ_79-2421a.13'>其賢智與有道之士為膠漆，義不倍功臣，孰與秦孝公､楚悼王､越王乎？」應侯曰：「未知何</line>
<line xml:id='KX2a0001_ZHSJ_79-2421a.14'>如也．」蔡澤曰：「今主親忠臣，不過秦孝公､楚悼王､越王，君之設智，能為主安危修政，治</line>
<line xml:id='KX2a0001_ZHSJ_79-2421a.15'>亂彊兵，批患折難，〔一〕廣地殖穀，富國足家，彊主，尊社稷，顯宗廟，天下莫敢欺犯其主，主</line>
</surface>
<surface xml:id='KX2a0001_ZHSJ_79-2422a-z'>
<pb ed='ZHSJ' n='79-2422a' xml:id='KX2a0001_ZHSJ_79-2422a'/><line xml:id='KX2a0001_ZHSJ_79-2422a.01'>之威蓋震海內，功彰萬里之外，聲名光輝傳於千世，君孰與商君､吳起､大夫種？」應侯曰：</line>
<line xml:id='KX2a0001_ZHSJ_79-2422a.02'>「不若．」蔡澤曰：「今主之親忠臣不忘舊故不若孝公､悼王､句踐，而君之功績愛信親幸又</line>
<line xml:id='KX2a0001_ZHSJ_79-2422a.03'>不若商君､吳起､大夫種，然而君之祿位貴盛，私家之富過於三子，而身不退者，恐患之甚於</line>
<line xml:id='KX2a0001_ZHSJ_79-2422a.04'>三子，竊為君危之．語曰『日中則移，月滿則虧』．物盛則衰，天地之常數也．進退盈縮，與</line>
<line xml:id='KX2a0001_ZHSJ_79-2422a.05'>時變化，聖人之常道也．故『國有道則仕，國無道則隱』．聖人曰『飛龍在天，利見大人』．『不</line>
<line xml:id='KX2a0001_ZHSJ_79-2422a.06'>義而富且貴，於我如浮雲』．今君之怨已讎而德已報，意欲至矣，而無變計，竊為君不取也．</line>
<line xml:id='KX2a0001_ZHSJ_79-2422a.07'>且夫翠､鵠､犀､象，其處勢非不遠死也，而所以死者，惑於餌也．蘇秦､智伯之智，非不足以</line>
<line xml:id='KX2a0001_ZHSJ_79-2422a.08'>辟辱遠死也，而所以死者，惑於貪利不止也．是以聖人制禮節欲，取於民有度，使之以時，用</line>
<line xml:id='KX2a0001_ZHSJ_79-2422a.09'>之有止，故志不溢，行不驕，常與道俱而不失，故天下承而不絕．昔者齊桓公九合諸侯，一</line>
<line xml:id='KX2a0001_ZHSJ_79-2422a.10'>匡天下，至於葵丘之會，有驕矜之志，畔者九國．吳王夫差兵無敵於天下，勇彊以輕諸侯，</line>
<line xml:id='KX2a0001_ZHSJ_79-2422a.11'>陵齊晉，故遂以殺身亡國．夏育､太史噭〔二〕叱呼〔三〕駭三軍，然而身死於庸夫．〔四〕此皆乘</line>
<line xml:id='KX2a0001_ZHSJ_79-2422a.12'>至盛而不返道理，不居卑退處儉約之患也．夫商君為秦孝公明法令，禁姦本，尊爵必賞，有</line>
<line xml:id='KX2a0001_ZHSJ_79-2422a.13'>罪必罰，平權衡，正度量，調輕重，決裂阡陌，以靜生民之業而一其俗，勸民耕農利土，一室</line>
<line xml:id='KX2a0001_ZHSJ_79-2422a.14'>無二事，力田積，習戰陳之事，是以兵動而地廣，兵休而國富，故秦無敵於天下，立威諸</line>
<line xml:id='KX2a0001_ZHSJ_79-2422a.15'>侯，成秦國之業．功已成矣，而遂以車裂．楚地方數千里，持戟百萬，白起率數萬之師以與</line>
</surface>
<surface xml:id='KX2a0001_ZHSJ_79-2423a-z'>
<pb ed='ZHSJ' n='79-2423a' xml:id='KX2a0001_ZHSJ_79-2423a'/><line xml:id='KX2a0001_ZHSJ_79-2423a.01'>楚戰，一戰舉鄢郢以燒夷陵，再戰南并蜀漢．又越韓､魏而攻彊趙，北阬馬服，誅屠四十餘</line>
<line xml:id='KX2a0001_ZHSJ_79-2423a.02'>萬之衆，盡之于長平之下，流血成川，沸聲若靁，遂入圍邯鄲，使秦有帝業．楚､趙天下之彊</line>
<line xml:id='KX2a0001_ZHSJ_79-2423a.03'>國而秦之仇敵也，自是之後，楚､趙皆懾伏不敢攻秦者，白起之勢也．身所服者七十餘城，</line>
<line xml:id='KX2a0001_ZHSJ_79-2423a.04'>功已成矣，而遂賜劍死於杜郵．吳起為楚悼王立法，卑減大臣之威重，罷無能，廢無用，損</line>
<line xml:id='KX2a0001_ZHSJ_79-2423a.05'>不急之官，塞私門之請，一楚國之俗，禁游客之民，精耕戰之士，南收楊越，北并陳､蔡，破橫</line>
<line xml:id='KX2a0001_ZHSJ_79-2423a.06'>散從，使馳說之士無所開其口，禁朋黨以勵百姓，定楚國之政，兵震天下，威服諸侯．功已</line>
<line xml:id='KX2a0001_ZHSJ_79-2423a.07'>成矣，而卒枝解．大夫種為越王深謀遠計，免會稽之危，以亡為存，因辱為榮，墾草入邑，〔五〕</line>
<line xml:id='KX2a0001_ZHSJ_79-2423a.08'>辟地殖穀，率四方之士，專上下之力，輔句踐之賢，報夫差之讎，卒擒勁吳．令越成霸．功已</line>
<line xml:id='KX2a0001_ZHSJ_79-2423a.09'>彰而信矣，句踐終負而殺之．此四子者，功成不去，禍至於此．此所謂信而不能詘，〔六〕往</line>
<line xml:id='KX2a0001_ZHSJ_79-2423a.10'>而不能返者也．范蠡知之，超然辟世，長為陶朱公．君獨不觀夫博者乎？或欲大投，或欲</line>
<line xml:id='KX2a0001_ZHSJ_79-2423a.11'>分功，〔七〕此皆君之所明知也．今君相秦，計不下席，謀不出廊廟，坐制諸侯，利施三川，以</line>
<line xml:id='KX2a0001_ZHSJ_79-2423a.12'>實宜陽，〔八〕決羊腸之險，塞太行之道，又斬范､中行之塗，六國不得合從，棧道千里，通於</line>
<line xml:id='KX2a0001_ZHSJ_79-2423a.13'>蜀漢，使天下皆畏秦，秦之欲得矣，君之功極矣，此亦秦之分功之時也．如是而不退，則商</line>
<line xml:id='KX2a0001_ZHSJ_79-2423a.14'>君､白公､〔九〕吳起､大夫種是也．吾聞之，『鑒於水者見面之容，鑒於人者知吉與凶』．書曰</line>
<line xml:id='KX2a0001_ZHSJ_79-2423a.15'>『成功之下，不可久處』．四子之禍，君何居焉？君何不以此時歸相印，讓賢者而授之，退而</line>
</surface>
<surface xml:id='KX2a0001_ZHSJ_79-2424a-z'>
<pb ed='ZHSJ' n='79-2424a' xml:id='KX2a0001_ZHSJ_79-2424a'/><line xml:id='KX2a0001_ZHSJ_79-2424a.01'>巖居川觀，必有伯夷之廉，長為應侯．世世稱孤，而有許由､延陵季子之讓，喬松之壽，孰與</line>
<line xml:id='KX2a0001_ZHSJ_79-2424a.02'>以禍終哉？即君何居焉？忍不能自離，疑不能自決，必有四子之禍矣．易曰『亢龍有悔』，</line>
<line xml:id='KX2a0001_ZHSJ_79-2424a.03'>此言上而不能下，信而不能詘，往而不能自返者也．願君孰計之！」應侯曰：「善．吾聞</line>
<line xml:id='KX2a0001_ZHSJ_79-2424a.04'>『欲而不知（<note>止</note>）【足】，失其所以欲；有而不知（<note>足</note>）【止】，失其所以有』．先生幸教，睢敬受</line>
<line xml:id='KX2a0001_ZHSJ_79-2424a.05'>命．』於是乃延入坐，為上客．</line>
<line xml:id='KX2a0001_ZHSJ_79-2424a.06'>〔一〕　索隱批，白結反，又音豐雞反．批患謂擊而卻之．折音之列反．</line>
<line xml:id='KX2a0001_ZHSJ_79-2424a.07'>〔二〕　索隱二人勇者，夏育､賁育也．噭音皎．</line>
<line xml:id='KX2a0001_ZHSJ_79-2424a.08'>〔三〕　集解徐廣曰：「呼，一作『喑』．」　正義呼，火故反．</line>
<line xml:id='KX2a0001_ZHSJ_79-2424a.09'>〔四〕　索隱按：高誘云「夏育為田搏所殺」．然太史噭未知為誰所殺，恐非齊襄王時太史也．</line>
<line xml:id='KX2a0001_ZHSJ_79-2424a.10'>〔五〕　索隱劉氏云：「入猶充也．謂招攜離散，充滿城邑也．」</line>
<line xml:id='KX2a0001_ZHSJ_79-2424a.11'>〔六〕　索隱信音申．詘音屈．謂志已展而不退．</line>
<line xml:id='KX2a0001_ZHSJ_79-2424a.12'>〔七〕　集解班固弈指曰：「博縣於投，不必在行．」駰謂投，投瓊也．　索隱言夫博弈，或欲大投其瓊以致勝，或欲</line>
<line xml:id='KX2a0001_ZHSJ_79-2424a.13'>　　　　分功者，謂觀其勢弱，則投地而分功以遠救也，事具小爾雅也．按：方言云「所以投博謂之枰」．音平，局也．</line>
<line xml:id='KX2a0001_ZHSJ_79-2424a.14'>〔八〕　正義施猶展也，言伐得三川之地．以實宜陽，言展開三川，實宜陽．</line>
<line xml:id='KX2a0001_ZHSJ_79-2424a.15'>〔九〕　集解徐廣曰：「白起．」</line>
<line xml:id='KX2a0001_ZHSJ_79-2424a.16'>　　後數日，入朝，言於秦昭王曰：「客新有從山東來者曰蔡澤，其人辯士，明於三王之事，</line>
</surface>
<surface xml:id='KX2a0001_ZHSJ_79-2425a-z'>
<pb ed='ZHSJ' n='79-2425a' xml:id='KX2a0001_ZHSJ_79-2425a'/><line xml:id='KX2a0001_ZHSJ_79-2425a.01'>五伯之業，世俗之變，足以寄秦國之政．臣之見人甚衆，莫及，臣不如也．臣敢以聞．」秦</line>
<line xml:id='KX2a0001_ZHSJ_79-2425a.02'>昭王召見，與語，大說之，拜為客卿．應侯因謝病請歸相印．昭王彊起應侯，應侯遂稱病</line>
<line xml:id='KX2a0001_ZHSJ_79-2425a.03'>篤．范睢免相，昭王新說蔡澤計畫，遂拜為秦相，東收周室．</line>
<line xml:id='KX2a0001_ZHSJ_79-2425a.04'>　　蔡澤相秦數月，人或惡之，懼誅，乃謝病歸相印，號為綱成君．居秦十餘年，事昭王､孝</line>
<line xml:id='KX2a0001_ZHSJ_79-2425a.05'>文王､莊襄王．卒事始皇帝，為秦使於燕，三年而燕使太子丹入質於秦．</line>
<line xml:id='KX2a0001_ZHSJ_79-2425a.06'>　　太史公曰：韓子稱「長袖善舞，多錢善賈」，信哉是言也！范睢､蔡澤世所謂一切辯士，</line>
<line xml:id='KX2a0001_ZHSJ_79-2425a.07'>然游說諸侯至白首無所遇者，非計策之拙，所為說力少也．及二人羈旅入秦，繼踵取卿相，</line>
<line xml:id='KX2a0001_ZHSJ_79-2425a.08'>垂功於天下者，固彊弱之勢異也．然士亦有偶合，賢者多如此二子，不得盡意，豈可勝道</line>
<line xml:id='KX2a0001_ZHSJ_79-2425a.09'>哉！然二子不困戹，惡能激乎？〔一〕</line>
<line xml:id='KX2a0001_ZHSJ_79-2425a.10'>〔一〕　索隱二子，范睢､蔡澤也．睢厄於魏齊，折脅摺齒；澤困於趙，被逐[⿱𠫓廾]鬲是也．惡音烏，激音擊也．</line>
<line xml:id='KX2a0001_ZHSJ_79-2425a.11'>【索隱述贊】應侯始困，託載而西，說行計立，貴平寵稽．倚秦市趙，卒報魏齊．綱成辯智，范睢招攜．</line>
<line xml:id='KX2a0001_ZHSJ_79-2425a.12'>勢利傾奪，一言成蹊．</line>
</surface>
<surface xml:id='KX2a0001_ZHSJ_79-2426a-z'>
<pb ed='ZHSJ' n='79-2426a' xml:id='KX2a0001_ZHSJ_79-2426a'/></surface>
</surfaceGrp>
