<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_012'>
<surface type='dummy'></surface>
<surface xml:id='SHIJI_ZHSJ_12-0451a-z'>
<pb ed='ZHSJ' n='12-0451a' xml:id='SHIJI_ZHSJ_12-0451a'/><line xml:id='SHIJI_ZHSJ_12-0451a.01'>史記卷十二</line>
<line xml:id='SHIJI_ZHSJ_12-0451a.02'>　　孝武本紀第十二</line>
<line xml:id='SHIJI_ZHSJ_12-0451a.03'>　　集解太史公自序曰「作今上本紀」，又其述事皆云「今上」，「今天子」，或有言「孝武帝」者，悉後人所定也．張晏</line>
<line xml:id='SHIJI_ZHSJ_12-0451a.04'>　　曰：「武紀，褚先生補作也．褚先生名少孫，漢博士也．」　索隱按：褚先生補史記，合集武帝事以編年，今止取封</line>
<line xml:id='SHIJI_ZHSJ_12-0451a.05'>　　禪書補之，信其才之薄也．又張晏云「褚先生潁川人，仕元成閒」．韋稜云「褚顗家傳褚少孫，梁相褚大弟之孫，宣</line>
<line xml:id='SHIJI_ZHSJ_12-0451a.06'>　　帝代為博士，寓居于沛，事大儒王式，號為『先生』，續太史公書」．阮孝緒亦以為然也．</line>
<line xml:id='SHIJI_ZHSJ_12-0451a.07'>　　孝武皇帝者，〔一〕孝景中子也．〔二〕母曰王太后．孝景四年，以皇子為膠東王．孝景七</line>
<line xml:id='SHIJI_ZHSJ_12-0451a.08'>年，栗太子廢為臨江王，以膠東王為太子．孝景十六年崩，太子即位，為孝武皇帝．〔三〕孝武</line>
<line xml:id='SHIJI_ZHSJ_12-0451a.09'>皇帝初即位，尤敬鬼神之祀．</line>
<line xml:id='SHIJI_ZHSJ_12-0451a.10'>〔一〕　集解漢書音義曰：「諱徹．」　索隱裴駰云：「太史公自序云『作今上本紀』，又其序事皆云『今上』，『今天子』，</line>
<line xml:id='SHIJI_ZHSJ_12-0451a.11'>　　　　今或言『孝武皇帝』者，悉後人所定也．」　正義謚法云：「克定禍亂曰武．」</line>
<line xml:id='SHIJI_ZHSJ_12-0451a.12'>〔二〕　索隱按：景十三王傳廣川王已上皆是武帝兄，自河閒王德以至廣川，凡有八人，則武帝第九也．</line>
<line xml:id='SHIJI_ZHSJ_12-0451a.13'>〔三〕　集解張晏曰：「武帝以景帝元年生，七歲為太子，為太子十歲而景帝崩，時年十六矣．」</line>
</surface>
<surface xml:id='SHIJI_ZHSJ_12-0452a-z'>
<pb ed='ZHSJ' n='12-0452a' xml:id='SHIJI_ZHSJ_12-0452a'/><line xml:id='SHIJI_ZHSJ_12-0452a.01'>　　元年，漢興已六十餘歲矣，〔一〕天下乂安，〔二〕薦紳〔三〕之屬皆望天子封禪改正度也．而</line>
<line xml:id='SHIJI_ZHSJ_12-0452a.02'>上鄉儒術，招賢良，趙綰､王臧等以文學為公卿，欲議古立明堂城南，〔四〕以朝諸侯．草巡狩</line>
<line xml:id='SHIJI_ZHSJ_12-0452a.03'>封禪改曆服色事未就．會竇太后治黃老言，不好儒術，使人微得趙綰等姦利事，〔五〕召案</line>
<line xml:id='SHIJI_ZHSJ_12-0452a.04'>綰､臧，綰､臧自殺，〔六〕諸所興為者皆廢．</line>
<line xml:id='SHIJI_ZHSJ_12-0452a.05'>〔一〕　集解徐廣曰：「六十七年，歲在辛丑．」</line>
<line xml:id='SHIJI_ZHSJ_12-0452a.06'>〔二〕　正義乂音魚廢反．</line>
<line xml:id='SHIJI_ZHSJ_12-0452a.07'>〔三〕　索隱上音搢．搢，挺也．言挺笏於紳帶之閒，事出禮內則．今作「薦」者，古字假借耳．漢書作「縉紳」，臣瓚云</line>
<line xml:id='SHIJI_ZHSJ_12-0452a.08'>　　　　「縉，赤白色」，非也．</line>
<line xml:id='SHIJI_ZHSJ_12-0452a.09'>〔四〕　索隱城南，長安城南門外也．案：關中記云明堂在長安城門外，杜門之西也．</line>
<line xml:id='SHIJI_ZHSJ_12-0452a.10'>〔五〕　集解徐廣曰：「纖微伺察之．」</line>
<line xml:id='SHIJI_ZHSJ_12-0452a.11'>〔六〕　正義漢書孝武帝二年，御史大夫趙綰坐請無奏事太皇太后，及郎中令王臧皆下獄，自殺．應劭云：「王臧儒者，</line>
<line xml:id='SHIJI_ZHSJ_12-0452a.12'>　　　　欲立明堂､辟雍，太后素好黃老術，非薄五經，因故絕奏事太后，太后怒，故令殺．」</line>
<line xml:id='SHIJI_ZHSJ_12-0452a.13'>　　後六年，竇太后崩．其明年，上徵文學之士公孫弘等．</line>
<line xml:id='SHIJI_ZHSJ_12-0452a.14'>　　明年，上初至雍，郊見五畤．〔一〕後常三歲一郊．是時上求神君，〔二〕舍之上林中蹏氏</line>
<line xml:id='SHIJI_ZHSJ_12-0452a.15'>觀．〔三〕神君者，長陵女子，以子死悲哀，故見神於先後宛若．〔四〕宛若祠之其室，民多往祠．</line>
</surface>
<surface xml:id='SHIJI_ZHSJ_12-0453a-z'>
<pb ed='ZHSJ' n='12-0453a' xml:id='SHIJI_ZHSJ_12-0453a'/><line xml:id='SHIJI_ZHSJ_12-0453a.01'>平原君〔五〕往祠，其後子孫以尊顯．及武帝即位，則厚禮置祠之內中，聞其言，不見其人云．</line>
<line xml:id='SHIJI_ZHSJ_12-0453a.02'>〔一〕　正義畤音止．括地志云：「漢五帝畤在岐州雍縣南．孟康云畤者神靈之所止．」案：五畤者鄜畤､密畤､吳陽</line>
<line xml:id='SHIJI_ZHSJ_12-0453a.03'>　　　　畤､北畤．先是文公作鄜畤，祭白帝；秦宣公作密畤，祭青帝；秦靈公作吳陽上畤､下畤，祭赤帝､黃帝；漢高祖</line>
<line xml:id='SHIJI_ZHSJ_12-0453a.04'>　　　　作北畤，祭黑帝：是五畤也．</line>
<line xml:id='SHIJI_ZHSJ_12-0453a.05'>〔二〕　正義漢武帝故事云：「起柏梁臺以處神君，長陵女子也．先是嫁為人妻，生一男，數歲死，女子悼痛之，歲中亦</line>
<line xml:id='SHIJI_ZHSJ_12-0453a.06'>　　　　死，而靈，宛若祠之，遂聞言宛若為生，民人多往請福，說家人小事有驗．平原君亦事之，至後子孫尊貴．及上</line>
<line xml:id='SHIJI_ZHSJ_12-0453a.07'>　　　　即位，太后延於宮中祭之，聞其言，不見其人．至是神君求出局，營柏梁臺舍之．初，霍去病微時，自禱神君，及</line>
<line xml:id='SHIJI_ZHSJ_12-0453a.08'>　　　　見其形，自脩飾，欲與去病交接，去病不肯，謂神君曰：『吾以神君精絜，故齋戒祈福，今欲婬，此非也．』自絕不復</line>
<line xml:id='SHIJI_ZHSJ_12-0453a.09'>　　　　往．神君慙之，乃去也．」</line>
<line xml:id='SHIJI_ZHSJ_12-0453a.10'>〔三〕　集解徐廣曰：「蹏音蹄．」　索隱徐廣音蹄，鄒誕音斯，又音蹄，觀名也．</line>
<line xml:id='SHIJI_ZHSJ_12-0453a.11'>〔四〕　集解孟康曰：「產乳而死．兄弟妻相謂『先後』．宛若，字．」　索隱先後，鄒誕音二字並去聲，即今妯娌也．</line>
<line xml:id='SHIJI_ZHSJ_12-0453a.12'>　　　　孟康以兄弟妻相謂也．韋昭云先謂姒，後謂娣也．宛音冤．</line>
<line xml:id='SHIJI_ZHSJ_12-0453a.13'>〔五〕　集解徐廣曰：「武帝外祖母也．」駰案：蔡邕曰「異姓婦人以恩澤封者曰君，儀比長公主」．　索隱案：徐云</line>
<line xml:id='SHIJI_ZHSJ_12-0453a.14'>　　　　武帝外祖母，則是臧兒也．</line>
<line xml:id='SHIJI_ZHSJ_12-0453a.15'>　　是時而李少君亦以祠竈､〔一〕穀道､〔二〕卻老方見上，上尊之．少君者，故深澤侯〔三〕入以</line>
<line xml:id='SHIJI_ZHSJ_12-0453a.16'>主方．〔四〕匿其年及所生長，常自謂七十，能使物，卻老．〔五〕其游以方徧諸侯．無妻子．人聞</line>
</surface>
<surface xml:id='SHIJI_ZHSJ_12-0454a-z'>
<pb ed='ZHSJ' n='12-0454a' xml:id='SHIJI_ZHSJ_12-0454a'/><line xml:id='SHIJI_ZHSJ_12-0454a.01'>其能使物及不死，更饋遺之，常餘金錢帛衣食．人皆以為不治產業而饒給，又不知其何所</line>
<line xml:id='SHIJI_ZHSJ_12-0454a.02'>人，愈信，爭事之．少君資好方，善為巧發奇中．〔六〕嘗從武安侯〔七〕飲，坐中有年九十餘老</line>
<line xml:id='SHIJI_ZHSJ_12-0454a.03'>人，少君乃言與其大父游射處，老人為兒時從其大父行，識其處，一坐盡驚．少君見上，上</line>
<line xml:id='SHIJI_ZHSJ_12-0454a.04'>有故銅器，問少君．少君曰：「此器齊桓公十年陳於柏寢．」〔八〕已而案其刻，果齊桓公器．</line>
<line xml:id='SHIJI_ZHSJ_12-0454a.05'>一宮盡駭，以少君為神，數百歲人也．</line>
<line xml:id='SHIJI_ZHSJ_12-0454a.06'>〔一〕　索隱如淳云：「祠竈可以致福．」案：禮竈者，老婦之祭，盛於盆，尊於瓶．說文周禮以竈祠祝融．淮南子炎帝</line>
<line xml:id='SHIJI_ZHSJ_12-0454a.07'>　　　　作火官，死為竈神．司馬彪注莊子云髻，竈神也，如美女，衣赤．李弘範音詰也．</line>
<line xml:id='SHIJI_ZHSJ_12-0454a.08'>〔二〕　集解李奇曰：「食穀道引．或曰辟穀不食之道．」</line>
<line xml:id='SHIJI_ZHSJ_12-0454a.09'>〔三〕　集解徐廣曰：「姓趙，景帝時絕封．」</line>
<line xml:id='SHIJI_ZHSJ_12-0454a.10'>〔四〕　集解徐廣曰：「進納於天子而主方．一云侯人主方．」駰案：如淳曰「侯家人主方藥者也」．</line>
<line xml:id='SHIJI_ZHSJ_12-0454a.11'>〔五〕　集解如淳曰：「物，鬼物也．」瓚曰：「物，藥物也．」</line>
<line xml:id='SHIJI_ZHSJ_12-0454a.12'>〔六〕　集解如淳曰：「時時發言有所中也．」</line>
<line xml:id='SHIJI_ZHSJ_12-0454a.13'>〔七〕　索隱服虔云：「田蚡也．」韋昭云：「武安屬魏郡也．」</line>
<line xml:id='SHIJI_ZHSJ_12-0454a.14'>〔八〕　集解服虔曰：「地名，有臺也．」瓚曰：「晏子書柏寢，臺名也．」　正義括地志云：「柏寢臺在青州千乘縣東北</line>
<line xml:id='SHIJI_ZHSJ_12-0454a.15'>　　　　二十一里．韓子云景公與晏子遊於少海，登柏寢之臺而望其國．公曰：『美哉堂乎，後代孰將有此？』晏子云：</line>
<line xml:id='SHIJI_ZHSJ_12-0454a.16'>　　　　其『田氏乎？』公曰：『寡人有國而田氏家，奈何？』對曰：『奪之，則近賢遠不肖，治其煩亂，輕其刑罰，振窮乏，恤</line>
</surface>
<surface xml:id='SHIJI_ZHSJ_12-0455a-z'>
<pb ed='ZHSJ' n='12-0455a' xml:id='SHIJI_ZHSJ_12-0455a'/><line xml:id='SHIJI_ZHSJ_12-0455a.01'>　　　　孤寡，行恩惠，崇節儉，雖十田氏其如堂何！』即此也．」</line>
<line xml:id='SHIJI_ZHSJ_12-0455a.02'>　　少君言於上曰：「祠竈則致物，致物而丹沙可化為黃金，黃金成以為飲食器則益壽，益</line>
<line xml:id='SHIJI_ZHSJ_12-0455a.03'>壽而海中蓬萊僊者可見，見之以封禪則不死，黃帝是也．臣嘗游海上，見安期生，〔一〕食臣</line>
<line xml:id='SHIJI_ZHSJ_12-0455a.04'>棗，大如瓜．安期生僊者，通蓬萊中，合則見人，不合則隱．」於是天子始親祠竈，而遣方士</line>
<line xml:id='SHIJI_ZHSJ_12-0455a.05'>入海求蓬萊安期生之屬，而事化丹沙諸藥齊為黃金〔二〕矣．</line>
<line xml:id='SHIJI_ZHSJ_12-0455a.06'>〔一〕　索隱服虔曰：「古之真人．」案：列仙傳云安期生，琅邪人，賣藥東海邊，時人皆言千歲也．　正義列仙傳云：</line>
<line xml:id='SHIJI_ZHSJ_12-0455a.07'>　　　　「安期生，琅邪阜鄉亭人也．賣藥海邊．秦始皇請語三夜，賜金數千萬，出，於阜鄉亭，皆置去，留書，以赤玉舄</line>
<line xml:id='SHIJI_ZHSJ_12-0455a.08'>　　　　一量為報，曰『後千歲求我於蓬萊山下』．」</line>
<line xml:id='SHIJI_ZHSJ_12-0455a.09'>〔二〕　索隱齊音劑．</line>
<line xml:id='SHIJI_ZHSJ_12-0455a.10'>　　居久之，李少君病死．〔一〕天子以為化去不死也，而使黃錘〔二〕史寬舒〔三〕受其方．求蓬</line>
<line xml:id='SHIJI_ZHSJ_12-0455a.11'>萊安期生莫能得，而海上燕齊怪迂之方士多相效，更言神事矣．</line>
<line xml:id='SHIJI_ZHSJ_12-0455a.12'>〔一〕　正義漢書起居云：「李少君將去，武帝夢與共登嵩高山，半道，有使乘龍時從雲中云『太一請少君』，帝謂左右</line>
<line xml:id='SHIJI_ZHSJ_12-0455a.13'>　　　　『將舍我去矣』．數月而少君病死．又發棺看，唯衣冠在也．」</line>
<line xml:id='SHIJI_ZHSJ_12-0455a.14'>〔二〕　集解韋昭曰：「人姓名．」　正義音直偽反．</line>
<line xml:id='SHIJI_ZHSJ_12-0455a.15'>〔三〕　集解漢書音義曰：「二人皆方士．」　正義姓史，名寬舒．</line>
</surface>
<surface xml:id='SHIJI_ZHSJ_12-0456a-z'>
<pb ed='ZHSJ' n='12-0456a' xml:id='SHIJI_ZHSJ_12-0456a'/><line xml:id='SHIJI_ZHSJ_12-0456a.01'>　　亳人薄誘忌〔一〕奏祠泰一方，曰：「天神貴者泰一，〔二〕泰一佐曰五帝．〔三〕古者天子以春</line>
<line xml:id='SHIJI_ZHSJ_12-0456a.02'>秋祭泰一東南郊，用太牢具，七日，〔四〕為壇開八通之鬼道．」於是天子令太祝立其祠長安</line>
<line xml:id='SHIJI_ZHSJ_12-0456a.03'>東南郊，常奉祠如忌方．其後人有上書，言「古者天子三年一用太牢具祠神三一：天一，</line>
<line xml:id='SHIJI_ZHSJ_12-0456a.04'>地一，泰一」．天子許之，令太祝領祠之忌泰一壇上，如其方．後人復有上書，言「古者天子</line>
<line xml:id='SHIJI_ZHSJ_12-0456a.05'>常以春秋解祠，祠黃帝用一梟破鏡；〔五〕冥羊〔六〕用羊；祠馬行〔七〕用一青牡馬；泰一､皋</line>
<line xml:id='SHIJI_ZHSJ_12-0456a.06'>山山君､地長〔八〕用牛；武夷君〔九〕用乾魚；陰陽使者〔一０〕以一牛」．令祠官領之如其方，而</line>
<line xml:id='SHIJI_ZHSJ_12-0456a.07'>祠於忌泰一壇旁．</line>
<line xml:id='SHIJI_ZHSJ_12-0456a.08'>〔一〕　集解徐廣曰：「一云亳人謬忌也．」　索隱亳，山陽縣名．姓謬，名忌，居亳，故下稱薄忌．此文則衍「薄」字，</line>
<line xml:id='SHIJI_ZHSJ_12-0456a.09'>　　　　而「謬」又誤作「誘」矣．</line>
<line xml:id='SHIJI_ZHSJ_12-0456a.10'>〔二〕　索隱天神貴者太一．案：樂汁微圖云「紫微宮北極天一太一」．宋均以為天一､太一，北極之別名．春秋緯「紫</line>
<line xml:id='SHIJI_ZHSJ_12-0456a.11'>　　　　宮，天皇曜魄寶之所理也」．</line>
<line xml:id='SHIJI_ZHSJ_12-0456a.12'>〔三〕　索隱其佐曰五帝．河圖云蒼帝神名靈威仰之屬也．　正義五帝，五天帝也．國語云「蒼帝靈威仰，赤帝赤</line>
<line xml:id='SHIJI_ZHSJ_12-0456a.13'>　　　　熛怒，白帝白招矩，黑帝叶光紀，黃帝含樞紐」．尚書帝命驗云「蒼帝名靈威仰，赤帝名文祖，黃帝名神斗，白帝名</line>
<line xml:id='SHIJI_ZHSJ_12-0456a.14'>　　　　顯紀，黑帝名玄矩」．佐者，謂配祭也．</line>
<line xml:id='SHIJI_ZHSJ_12-0456a.15'>〔四〕　集解徐廣曰：「一云日一太牢具，十日．」</line>
<line xml:id='SHIJI_ZHSJ_12-0456a.16'>〔五〕　集解孟康曰：「梟，鳥名，食母．破鏡，獸名，食父．黃帝欲絕其類，使百物祠皆用之．破鏡如貙而虎眼．或云</line>
</surface>
<surface xml:id='SHIJI_ZHSJ_12-0457a-z'>
<pb ed='ZHSJ' n='12-0457a' xml:id='SHIJI_ZHSJ_12-0457a'/><line xml:id='SHIJI_ZHSJ_12-0457a.01'>　　　　直用破鏡．」如淳曰：「漢使東郡送梟，五月五日為梟羹以賜百官．以惡鳥，故食之．」</line>
<line xml:id='SHIJI_ZHSJ_12-0457a.02'>〔六〕　集解服虔曰：「神名也．」</line>
<line xml:id='SHIJI_ZHSJ_12-0457a.03'>〔七〕　正義神名也．</line>
<line xml:id='SHIJI_ZHSJ_12-0457a.04'>〔八〕　正義丁丈反．三並神名．</line>
<line xml:id='SHIJI_ZHSJ_12-0457a.05'>〔九〕　正義神名．</line>
<line xml:id='SHIJI_ZHSJ_12-0457a.06'>〔一０〕集解漢書音義曰：「陰陽之神也．」</line>
<line xml:id='SHIJI_ZHSJ_12-0457a.07'>　　其後，天子苑有白鹿，以其皮為幣，〔一〕以發瑞應，造白金焉．〔二〕</line>
<line xml:id='SHIJI_ZHSJ_12-0457a.08'>〔一〕　索隱案：食貨志皮幣以白鹿皮方尺，緣以繢，以薦璧，得以黃金一斤代之．又漢律皮幣率鹿皮方尺，直黃金一</line>
<line xml:id='SHIJI_ZHSJ_12-0457a.09'>　　　　斤．</line>
<line xml:id='SHIJI_ZHSJ_12-0457a.10'>〔二〕　索隱案：食貨志白金三品，各有差也．　正義白金三品，武帝所鑄也．如淳曰：「雜鑄銀錫為白金也．」平準</line>
<line xml:id='SHIJI_ZHSJ_12-0457a.11'>　　　　書云：「造銀錫為白金．以為天用莫如龍，地用莫如馬，人用莫如龜，故曰白金三品．其一曰重八兩，圓之，其文</line>
<line xml:id='SHIJI_ZHSJ_12-0457a.12'>　　　　龍，名曰白選，直三千；二曰重差小，方之，其文馬，直五百；三曰復小，隋之，其文龜，直三百．」錢譜云：「白金</line>
<line xml:id='SHIJI_ZHSJ_12-0457a.13'>　　　　第一，其形圓如錢，肉好圓，文為一龍．白銀第二，其形方小長，肉好亦小長，好上下文為二馬．白銀第三，其形</line>
<line xml:id='SHIJI_ZHSJ_12-0457a.14'>　　　　似龜，肉好小，是文為龜甲也．」</line>
<line xml:id='SHIJI_ZHSJ_12-0457a.15'>　　其明年，郊雍，獲一角獸，若麃然．〔一〕有司曰：「陛下肅祗郊祀，上帝報享，錫一角獸，</line>
</surface>
<surface xml:id='SHIJI_ZHSJ_12-0458a-z'>
<pb ed='ZHSJ' n='12-0458a' xml:id='SHIJI_ZHSJ_12-0458a'/><line xml:id='SHIJI_ZHSJ_12-0458a.01'>蓋麟云．」〔二〕於是以薦五畤，畤加一牛以燎．〔三〕賜諸侯白金，以風符應合于天地．〔四〕</line>
<line xml:id='SHIJI_ZHSJ_12-0458a.02'>〔一〕　集解韋昭曰：「楚人謂麋為麃．」　索隱麃音步交反．韋昭曰「體若麕而一角，春秋所謂『有麕而角』是也．</line>
<line xml:id='SHIJI_ZHSJ_12-0458a.03'>　　　　楚人謂麋為麃」．又周書王會云麃者若鹿．爾雅云麋，大鹿也，牛尾一角．郭璞云漢武獲一角獸若麃，謂之麟是</line>
<line xml:id='SHIJI_ZHSJ_12-0458a.04'>　　　　也．</line>
<line xml:id='SHIJI_ZHSJ_12-0458a.05'>〔二〕　正義漢書終軍傳云「從上雍，獲白麟」．一角戴肉，設武備而不為害，所以為仁．</line>
<line xml:id='SHIJI_ZHSJ_12-0458a.06'>〔三〕　正義力召反，焚也．</line>
<line xml:id='SHIJI_ZHSJ_12-0458a.07'>〔四〕　集解晉灼曰：「符瑞也．」瓚曰：「風示諸侯以此符瑞之應．」</line>
<line xml:id='SHIJI_ZHSJ_12-0458a.08'>　　於是濟北王以為天子且封禪，乃上書獻泰山及其旁邑．天子受之，更以他縣償之．常</line>
<line xml:id='SHIJI_ZHSJ_12-0458a.09'>山王有辠，遷，天子封其弟於真定，以續先王祀，而以常山為郡．然后五嶽皆在天子之郡．</line>
<line xml:id='SHIJI_ZHSJ_12-0458a.10'>　　其明年，齊人少翁〔一〕以鬼神方見上．上有所幸王夫人，〔二〕夫人卒，少翁以方術蓋夜</line>
<line xml:id='SHIJI_ZHSJ_12-0458a.11'>致王夫人及竈鬼之貌云，天子自帷中望見焉．於是乃拜少翁為文成將軍，賞賜甚多，以客</line>
<line xml:id='SHIJI_ZHSJ_12-0458a.12'>禮禮之．文成言曰：「上即欲與神通，宮室被服不象神，神物不至．」乃作畫雲氣車，及各以</line>
<line xml:id='SHIJI_ZHSJ_12-0458a.13'>勝日〔三〕駕車辟惡鬼．又作甘泉宮，中為臺室，畫天､地､泰一諸神，而置祭具以致天神．居</line>
<line xml:id='SHIJI_ZHSJ_12-0458a.14'>歲餘，其方益衰，神不至．乃為帛書以飯牛，〔四〕詳弗知也，言此牛腹中有奇．殺而視之，得</line>
<line xml:id='SHIJI_ZHSJ_12-0458a.15'>書，書言其怪，天子疑之．有識其手書，問之人，果（<note>為</note>）【偽】書．於是誅文成將軍〔五〕而隱之．</line>
</surface>
<surface xml:id='SHIJI_ZHSJ_12-0459a-z'>
<pb ed='ZHSJ' n='12-0459a' xml:id='SHIJI_ZHSJ_12-0459a'/><line xml:id='SHIJI_ZHSJ_12-0459a.01'>〔一〕　正義漢武故事云少翁年二百歲，色如童子．</line>
<line xml:id='SHIJI_ZHSJ_12-0459a.02'>〔二〕　集解徐廣曰：「齊懷王閎之母也．」駰案：桓譚新論云武帝有所愛幸姬王夫人，窈窕好容，質性嬛佞．　正義</line>
<line xml:id='SHIJI_ZHSJ_12-0459a.03'>　　　　漢書作「李夫人」．</line>
<line xml:id='SHIJI_ZHSJ_12-0459a.04'>〔三〕　集解漢書音義曰：「如火勝金，用丙與丁日，不用庚辛．」</line>
<line xml:id='SHIJI_ZHSJ_12-0459a.05'>〔四〕　正義飯，房晚反．書絹帛上為怪言語，以飼牛．</line>
<line xml:id='SHIJI_ZHSJ_12-0459a.06'>〔五〕　正義漢武故事云：「文成誅月餘，有使者藉貨關東還，逢之於漕亭，還見言之，上乃疑，發其棺，無所見，唯有竹</line>
<line xml:id='SHIJI_ZHSJ_12-0459a.07'>　　　　筒一枚，捕驗閒無蹤跡也．」</line>
<line xml:id='SHIJI_ZHSJ_12-0459a.08'>　　其後則又作栢梁､〔一〕銅柱､承露僊人掌〔二〕之屬矣．</line>
<line xml:id='SHIJI_ZHSJ_12-0459a.09'>〔一〕　索隱服虔云：「用梁百頭．」按：今字皆作「栢」．三輔故事云「臺高二十丈，用香栢為殿，香聞十里」．</line>
<line xml:id='SHIJI_ZHSJ_12-0459a.10'>〔二〕　集解蘇林曰：「仙人以手掌擎盤承甘露也．」　索隱三輔故事曰「建章宮承露盤高三十丈，大七圍，以銅為之．</line>
<line xml:id='SHIJI_ZHSJ_12-0459a.11'>　　　　上有仙人掌承露，和玉屑飲之」．故張衡賦曰「立脩莖之仙掌，承雲表之清露」是也．</line>
<line xml:id='SHIJI_ZHSJ_12-0459a.12'>　　文成死明年，天子病鼎湖〔一〕甚，巫醫無所不致，（至）不愈．游水發根〔二〕乃言曰：「上郡</line>
<line xml:id='SHIJI_ZHSJ_12-0459a.13'>有巫，病而鬼下之．」上召置祠之甘泉．及病，使人問神君．〔三〕神君言曰：「天子毋憂病．病</line>
<line xml:id='SHIJI_ZHSJ_12-0459a.14'>少愈，強與我會甘泉．」於是病愈，遂幸甘泉，病良已．〔四〕大赦天下，置壽宮神君．〔五〕神君最</line>
<line xml:id='SHIJI_ZHSJ_12-0459a.15'>貴者（<note>大夫</note>）【太一】，其佐曰大禁､司命之屬，皆從之．非可得見，聞其音，與人言等．時去</line>
<line xml:id='SHIJI_ZHSJ_12-0459a.16'>時來，來則風肅然也．居室帷中．時晝言，然常以夜．天子祓，然后入．〔六〕因巫為主人，關</line>
</surface>
<surface xml:id='SHIJI_ZHSJ_12-0460a-z'>
<pb ed='ZHSJ' n='12-0460a' xml:id='SHIJI_ZHSJ_12-0460a'/><line xml:id='SHIJI_ZHSJ_12-0460a.01'>飲食．所欲者言行下．〔七〕又置壽宮､北宮，〔八〕張羽旗，設供具，以禮神君．神君所言，上使</line>
<line xml:id='SHIJI_ZHSJ_12-0460a.02'>人受書其言，命之曰「畫法」．〔九〕其所語，世俗之所知也，毋絕殊者，而天子獨喜．其事祕，</line>
<line xml:id='SHIJI_ZHSJ_12-0460a.03'>世莫知也．</line>
<line xml:id='SHIJI_ZHSJ_12-0460a.04'>〔一〕　集解晉灼曰：「在湖縣．」韋昭曰：「地名，近宜春．」　索隱案：鼎湖，縣名，屬京兆，後屬弘農．昔黃帝採首陽</line>
<line xml:id='SHIJI_ZHSJ_12-0460a.05'>　　　　山銅鑄鼎於湖，曰鼎湖，即今之湖城縣也．韋昭（云）以為近宜春，亦甚疏也．</line>
<line xml:id='SHIJI_ZHSJ_12-0460a.06'>〔二〕　集解服虔曰：「游水，縣名．發根，人名姓．」晉灼曰：「地理志游水，水名，在臨淮淮浦也．」　索隱顏師古以</line>
<line xml:id='SHIJI_ZHSJ_12-0460a.07'>　　　　游水姓，發根名．蓋或因水為姓．服虔亦曰發根，人姓字．或曰發樹根者也．</line>
<line xml:id='SHIJI_ZHSJ_12-0460a.08'>〔三〕　集解韋昭曰：「即病巫之神．」</line>
<line xml:id='SHIJI_ZHSJ_12-0460a.09'>〔四〕　集解孟康曰：「良已，善已，謂愈也．」</line>
<line xml:id='SHIJI_ZHSJ_12-0460a.10'>〔五〕　集解服虔曰：「立此便宮也．」瓚曰：「宮，奉神之宮也．楚辭曰『蹇將澹兮壽宮』．」</line>
<line xml:id='SHIJI_ZHSJ_12-0460a.11'>〔六〕　集解漢書音義曰：「崇絜，自祓除然後入．」</line>
<line xml:id='SHIJI_ZHSJ_12-0460a.12'>〔七〕　集解李奇曰：「神所欲言，上輒為下之．」</line>
<line xml:id='SHIJI_ZHSJ_12-0460a.13'>〔八〕　正義括地志云：「壽宮､北宮皆在雍州長安縣西北三十里長安故城中．漢書云武帝壽宮以處神君．」</line>
<line xml:id='SHIJI_ZHSJ_12-0460a.14'>〔九〕　集解漢書音義曰：「或云策畫之法也．」　正義畫音獲．案：畫一之法．</line>
<line xml:id='SHIJI_ZHSJ_12-0460a.15'>　　其後三年，有司言元宜以天瑞命，不宜以一二數．〔一〕一元曰建元，二元以長星曰元光，</line>
</surface>
<surface xml:id='SHIJI_ZHSJ_12-0461a-z'>
<pb ed='ZHSJ' n='12-0461a' xml:id='SHIJI_ZHSJ_12-0461a'/><line xml:id='SHIJI_ZHSJ_12-0461a.01'>三元以郊得一角獸曰元狩云．〔二〕</line>
<line xml:id='SHIJI_ZHSJ_12-0461a.02'>〔一〕　集解蘇林曰：「得黃龍鳳皇諸瑞，以名年．」　正義孝景以前即位，以一二數年至其終．武帝即位，初有年號，</line>
<line xml:id='SHIJI_ZHSJ_12-0461a.03'>　　　　改元以建元為始．</line>
<line xml:id='SHIJI_ZHSJ_12-0461a.04'>〔二〕　集解徐廣曰：「案諸紀元光後有元朔，元朔後得元狩．」</line>
<line xml:id='SHIJI_ZHSJ_12-0461a.05'>　　其明年冬，天子郊雍，議曰：「今上帝朕親郊，而后土毋祀，則禮不答也．」有司與太史</line>
<line xml:id='SHIJI_ZHSJ_12-0461a.06'>公､〔一〕祠官寬舒等議：「天地牲角繭栗．今陛下親祀后土，后土宜於澤中圜丘為五壇，壇一</line>
<line xml:id='SHIJI_ZHSJ_12-0461a.07'>黃犢太牢具，已祠盡瘞，而從祠衣上黃．」於是天子遂東，始立后土祠汾陰脽上，〔二〕如寬舒</line>
<line xml:id='SHIJI_ZHSJ_12-0461a.08'>等議．上親望拜，如上帝禮．禮畢，天子遂至滎陽而還．過雒陽，下詔曰：「三代邈絕，遠矣</line>
<line xml:id='SHIJI_ZHSJ_12-0461a.09'>難存．其以三十里地封周後為周子南君，以奉先王祀焉．」是歲，天子始巡郡縣，侵尋於泰</line>
<line xml:id='SHIJI_ZHSJ_12-0461a.10'>山矣．〔三〕</line>
<line xml:id='SHIJI_ZHSJ_12-0461a.11'>〔一〕　集解韋昭曰：「說者以談為太史公，失之矣．史記稱遷為太史公者，是外孫楊惲所稱．」　索隱韋昭云談，司</line>
<line xml:id='SHIJI_ZHSJ_12-0461a.12'>　　　　馬遷之父也，說者以談為太史公，失之矣．史記多稱太史公，遷外孫楊惲稱之也．姚察按：遷傳亦以談為太史</line>
<line xml:id='SHIJI_ZHSJ_12-0461a.13'>　　　　公，非惲所加．又按：虞喜志林云「古者主天官皆上公，自周至漢，其職轉卑，然朝會坐位猶居公上，尊天之道，</line>
<line xml:id='SHIJI_ZHSJ_12-0461a.14'>　　　　其官屬仍以舊名，尊而稱公，公名當起於此」．故如淳云「太史公位在丞相上，天下郡國計書先上太史公，副上丞</line>
<line xml:id='SHIJI_ZHSJ_12-0461a.15'>　　　　相」，其義是也．而桓譚新論以為太史公造書，書成示東方朔，朔為平定，因署其下．太史公者，皆朔所加之者也．</line>
</surface>
<surface xml:id='SHIJI_ZHSJ_12-0462a-z'>
<pb ed='ZHSJ' n='12-0462a' xml:id='SHIJI_ZHSJ_12-0462a'/><line xml:id='SHIJI_ZHSJ_12-0462a.01'>〔二〕　集解徐廣曰：「元鼎四年時也．」駰案：蘇林曰「脽音誰」．如淳曰「河之東岸特堆堀，長四五里，廣二里餘，高十</line>
<line xml:id='SHIJI_ZHSJ_12-0462a.02'>　　　　餘丈，汾陰縣在脽之上，后土祠在縣西．汾在脽之北，西流與河合也」．　索隱脽，丘．音誰．漢舊儀作「葵</line>
<line xml:id='SHIJI_ZHSJ_12-0462a.03'>　　　　丘」者蓋河東人呼「誰」與「葵」同故耳．</line>
<line xml:id='SHIJI_ZHSJ_12-0462a.04'>〔三〕　集解晉灼曰：「遂往之意也．」　索隱侵尋即侵淫也．故晉灼云「遂往之意也」．小顏云「浸淫漸染之義」．蓋</line>
<line xml:id='SHIJI_ZHSJ_12-0462a.05'>　　　　尋淫聲相近，假借用耳．師古叔父游秦亦解漢書，故稱師古為「小顏」也．</line>
<line xml:id='SHIJI_ZHSJ_12-0462a.06'>　　其春，樂成侯〔一〕上書言欒大．欒大，膠東宮人，〔二〕故嘗與文成將軍同師，已而為膠東</line>
<line xml:id='SHIJI_ZHSJ_12-0462a.07'>王尚方．而樂成侯姊為康王后，〔三〕毋子．康王死，他姬子立為王．而康后有淫行，與王不</line>
<line xml:id='SHIJI_ZHSJ_12-0462a.08'>相中（<note>得</note>），相危以法．康后聞文成已死，而欲自媚於上，乃遣欒大因樂成侯求見言方．天子</line>
<line xml:id='SHIJI_ZHSJ_12-0462a.09'>既誅文成，後悔恨其早死，惜其方不盡，及見欒大，大悅．大為人長美，言多方略，而敢為大</line>
<line xml:id='SHIJI_ZHSJ_12-0462a.10'>言，處之不疑．大言曰：「臣嘗往來海中，見安期､羨門〔四〕之屬．顧以為臣賤，不信臣．又</line>
<line xml:id='SHIJI_ZHSJ_12-0462a.11'>以為康王諸侯耳，不足予方．臣數言康王，康王又不用臣．臣之師曰：『黃金可成，而河決</line>
<line xml:id='SHIJI_ZHSJ_12-0462a.12'>可塞，不死之藥可得，僊人可致也．』臣恐效文成，則方士皆掩口，惡敢言方哉！」上曰：「文</line>
<line xml:id='SHIJI_ZHSJ_12-0462a.13'>成食馬肝死耳．子誠能脩其方，我何愛乎！」大曰：「臣師非有求人，人者求之．陛下必欲</line>
<line xml:id='SHIJI_ZHSJ_12-0462a.14'>致之，則貴其使者，令有親屬，以客禮待之，勿卑，使各佩其信印，乃可使通言於神人．神人</line>
<line xml:id='SHIJI_ZHSJ_12-0462a.15'>尚肯邪不邪．致尊其使，然后可致也．」於是上使先驗小方，鬬旗，〔五〕旗自相觸擊．</line>
</surface>
<surface xml:id='SHIJI_ZHSJ_12-0463a-z'>
<pb ed='ZHSJ' n='12-0463a' xml:id='SHIJI_ZHSJ_12-0463a'/><line xml:id='SHIJI_ZHSJ_12-0463a.01'>〔一〕　集解徐廣曰：「姓丁，名義．後與欒大俱誅也．」　索隱韋昭云：「河閒縣．」按：郊祀志樂成侯登，而徐廣據表</line>
<line xml:id='SHIJI_ZHSJ_12-0463a.02'>　　　　姓丁名義，未詳．</line>
<line xml:id='SHIJI_ZHSJ_12-0463a.03'>〔二〕　集解服虔曰：「王家人．」</line>
<line xml:id='SHIJI_ZHSJ_12-0463a.04'>〔三〕　集解孟康曰：「膠東王后也．」</line>
<line xml:id='SHIJI_ZHSJ_12-0463a.05'>〔四〕　索隱韋昭云：「仙人．」應劭云：「名子喬．」</line>
<line xml:id='SHIJI_ZHSJ_12-0463a.06'>〔五〕　正義音其．文本或作「」．說文云：「，博也．」高誘注淮南子云：「取雞血與針磨擣之，以和磁石，用塗ヾ</line>
<line xml:id='SHIJI_ZHSJ_12-0463a.07'>　　　　頭曝乾之，置局上，即相拒不止也．」</line>
<line xml:id='SHIJI_ZHSJ_12-0463a.08'>　　是時上方憂河決，而黃金不就，〔一〕乃拜大為五利將軍．居月餘，得四金印，佩天士將</line>
<line xml:id='SHIJI_ZHSJ_12-0463a.09'>軍､地土將軍､大通將軍､天道將軍印．制詔御史：「昔禹疏九江，決四瀆．閒者河溢皋陸，隄</line>
<line xml:id='SHIJI_ZHSJ_12-0463a.10'>繇不息．〔二〕朕臨天下二十有八年，天若遺朕士而大通焉．〔三〕乾稱『蜚龍』，『鴻漸于般』，〔四〕</line>
<line xml:id='SHIJI_ZHSJ_12-0463a.11'>意庶幾與焉．其以二千戶封地士將軍大為樂通侯．」〔五〕賜列侯甲第，〔六〕僮千人．乘輿斥</line>
<line xml:id='SHIJI_ZHSJ_12-0463a.12'>車馬〔七〕帷帳器物以充其家．又以衞長公主妻之，〔八〕齎金萬斤，更名其邑曰當利公主．〔九〕</line>
<line xml:id='SHIJI_ZHSJ_12-0463a.13'>天子親如五利之第．使者存問所給，連屬於道．自大主〔一０〕將相以下，皆置酒其家，獻遺</line>
<line xml:id='SHIJI_ZHSJ_12-0463a.14'>之．於是天子又刻玉印曰「天道將軍」，使使衣羽衣，夜立白茅上，五利將軍亦衣羽衣，立</line>
<line xml:id='SHIJI_ZHSJ_12-0463a.15'>白茅上受印，以示弗臣也．而佩「天道」者，且為天子道天神也．於是五利常夜祠其家，欲</line>
<line xml:id='SHIJI_ZHSJ_12-0463a.16'>以下神．神未至而百鬼集矣，然頗能使之．其後治裝行，東入海，求其師云．大見數月，佩</line>
</surface>
<surface xml:id='SHIJI_ZHSJ_12-0464a-z'>
<pb ed='ZHSJ' n='12-0464a' xml:id='SHIJI_ZHSJ_12-0464a'/><line xml:id='SHIJI_ZHSJ_12-0464a.01'>六印，貴振天下，而海上燕齊之閒，莫不搤捥〔二〕而自言有禁方，能神僊矣．</line>
<line xml:id='SHIJI_ZHSJ_12-0464a.02'>〔一〕　正義鍊丹砂鉛錫為黃金不就．</line>
<line xml:id='SHIJI_ZHSJ_12-0464a.03'>〔二〕　正義顏師古云：「皋，水旁地也．廣平曰陸．言水大汎溢，自皋及陸，而築作堤，傜役甚多，不暇休息．」</line>
<line xml:id='SHIJI_ZHSJ_12-0464a.04'>〔三〕　集解韋昭曰：「言欒大能通天意，故封樂通．」　索隱韋昭云：「言大能通天意，故封之樂通．」樂通在臨淮高</line>
<line xml:id='SHIJI_ZHSJ_12-0464a.05'>　　　　平縣也．</line>
<line xml:id='SHIJI_ZHSJ_12-0464a.06'>〔四〕　集解駰案：漢書音義曰「般，水涯堆也．漸，進也」．武帝云得欒大如鴻進于般，一舉千里，得道若飛龍在天．</line>
<line xml:id='SHIJI_ZHSJ_12-0464a.07'>〔五〕　集解韋昭曰：「樂通，臨淮高平也．」</line>
<line xml:id='SHIJI_ZHSJ_12-0464a.08'>〔六〕　集解漢書音義曰：「有甲乙第次，故曰第．」</line>
<line xml:id='SHIJI_ZHSJ_12-0464a.09'>〔七〕　集解漢書音義曰：「或云斥不用也．」韋昭曰：「嘗在服御．」　索隱孟康云「斥不用之車馬」是也．</line>
<line xml:id='SHIJI_ZHSJ_12-0464a.10'>〔八〕　集解孟康曰：「衞太子妹．」如淳曰：「衞太子姊也．」蔡邕曰：「帝女曰公主，儀比諸侯．姊妹曰長公主，儀比諸</line>
<line xml:id='SHIJI_ZHSJ_12-0464a.11'>　　　　侯王．」駰案：此帝女也，而云長公主，未詳．</line>
<line xml:id='SHIJI_ZHSJ_12-0464a.12'>〔九〕　集解地理志云東萊有當利縣．</line>
<line xml:id='SHIJI_ZHSJ_12-0464a.13'>〔一０〕集解徐廣曰：「武帝姑也．」駰案：韋昭曰「竇太后之女也．」</line>
<line xml:id='SHIJI_ZHSJ_12-0464a.14'>〔一一〕集解服虔曰：「滿手曰搤．」瓚曰：「搤，執持也．」</line>
<line xml:id='SHIJI_ZHSJ_12-0464a.15'>　　其夏六月中，汾陰巫錦〔一〕為民祠魏脽后土營旁，〔二〕見地如鉤狀，掊視〔三〕得鼎．鼎大</line>
<line xml:id='SHIJI_ZHSJ_12-0464a.16'>異於衆鼎，文鏤毋款識，〔四〕怪之，言吏．吏告河東太守勝，勝以聞．天子使使驗問巫錦得</line>
</surface>
<surface xml:id='SHIJI_ZHSJ_12-0465a-z'>
<pb ed='ZHSJ' n='12-0465a' xml:id='SHIJI_ZHSJ_12-0465a'/><line xml:id='SHIJI_ZHSJ_12-0465a.01'>鼎無姦詐，乃以禮祠，迎鼎至甘泉，從行，上薦之．〔五〕至中山，〔六〕晏溫，〔七〕有黃雲蓋焉．有</line>
<line xml:id='SHIJI_ZHSJ_12-0465a.02'>麃過，上自射之，因以祭云．〔八〕至長安，公卿大夫皆議請尊寶鼎．天子曰：「閒者河溢，歲數</line>
<line xml:id='SHIJI_ZHSJ_12-0465a.03'>不登，故巡祭后土，祈為百姓育穀．今年豐廡未有報，鼎曷為出哉？」有司皆曰：「聞昔大</line>
<line xml:id='SHIJI_ZHSJ_12-0465a.04'>帝興神鼎一，〔九〕一者一統，天地萬物所繫終也．黃帝作寶鼎三，象天地人也．禹收九牧之</line>
<line xml:id='SHIJI_ZHSJ_12-0465a.05'>金，鑄九鼎，皆嘗鬺烹〔一０〕上帝鬼神．〔一一〕遭聖則興，〔一二〕遷于夏商．周德衰，宋之社亡，〔一三〕鼎</line>
<line xml:id='SHIJI_ZHSJ_12-0465a.06'>乃淪伏而不見．頌云『自堂徂基，〔一四〕自羊徂牛；〔一五〕鼐鼎及鼒，〔一六〕不虞不驁，〔十七〕胡考之</line>
<line xml:id='SHIJI_ZHSJ_12-0465a.07'>休』．今鼎至甘泉，光潤龍變，承休無疆．合茲中山，有黃白雲降〔一八〕蓋，若獸為符，〔一九〕路弓</line>
<line xml:id='SHIJI_ZHSJ_12-0465a.08'>乘矢，〔二０〕集獲壇下，報祠大饗．〔二一〕惟受命而帝者心知其意〔二二〕而合德焉．鼎宜見於祖禰，</line>
<line xml:id='SHIJI_ZHSJ_12-0465a.09'>藏於帝廷，以合明應．」制曰：「可．」</line>
<line xml:id='SHIJI_ZHSJ_12-0465a.10'>〔一〕　集解應劭曰：「錦，巫名．」</line>
<line xml:id='SHIJI_ZHSJ_12-0465a.11'>〔二〕　集解應劭曰：「魏，故魏國也．脽，若丘之類．」</line>
<line xml:id='SHIJI_ZHSJ_12-0465a.12'>〔三〕　索隱說文：「掊，抱也．」音步溝切．</line>
<line xml:id='SHIJI_ZHSJ_12-0465a.13'>〔四〕　集解韋昭曰：「款，刻也．」　索隱韋昭云：「款，刻也．」按：識猶表識也．</line>
<line xml:id='SHIJI_ZHSJ_12-0465a.14'>〔五〕　集解如淳曰：「以鼎從行，上至甘泉，將薦之於天也．」</line>
<line xml:id='SHIJI_ZHSJ_12-0465a.15'>〔六〕　集解徐廣曰：「河渠書鑿涇水自中山西．」　索隱此山在馮翊谷口縣西，近九嵕山，土人呼為中山．河渠書韓</line>
<line xml:id='SHIJI_ZHSJ_12-0465a.16'>　　　　使水工鄭國說秦鑿涇水自中山西，即此山．</line>
</surface>
<surface xml:id='SHIJI_ZHSJ_12-0466a-z'>
<pb ed='ZHSJ' n='12-0466a' xml:id='SHIJI_ZHSJ_12-0466a'/><line xml:id='SHIJI_ZHSJ_12-0466a.01'>〔七〕　集解如淳曰：「三輔謂日出清濟為晏．晏而溫也．」　索隱如淳云：「三輔俗謂日出清濟為晏．晏而溫，故曰</line>
<line xml:id='SHIJI_ZHSJ_12-0466a.02'>　　　　晏溫．」許慎注淮南子云：「晏，無雲也．」</line>
<line xml:id='SHIJI_ZHSJ_12-0466a.03'>〔八〕　集解徐廣曰：「上言從行薦之，或曰祭鼎（乎）【也】．」</line>
<line xml:id='SHIJI_ZHSJ_12-0466a.04'>〔九〕　索隱顏師古以大帝即太昊伏犧氏，以在黃帝之前故也．</line>
<line xml:id='SHIJI_ZHSJ_12-0466a.05'>〔一０〕集解徐廣曰：「烹，煮也．鬺音觴．皆嘗以烹牲牢而祭祀也．」　索隱言鼎烹牲而饗嘗也．「鬺」字又作</line>
<line xml:id='SHIJI_ZHSJ_12-0466a.06'>　　　　「觴」字，音殤．漢書郊祀志云鼎空足曰鬲，以象三德．鬲音歷．謂足中不實者名之也．</line>
<line xml:id='SHIJI_ZHSJ_12-0466a.07'>〔一一〕集解服虔曰：「以祭祀上帝．或曰嘗烹酌也．」</line>
<line xml:id='SHIJI_ZHSJ_12-0466a.08'>〔一二〕正義遭，逢也．鼎雖淪泗水，逢聖興起，故出汾陰，西至甘泉也．</line>
<line xml:id='SHIJI_ZHSJ_12-0466a.09'>〔一三〕正義社主民也．社以石為之．宋社即亳社也．周武王伐紂，乃立亳社，以為監戒，覆上棧下，不使通天地陰陽</line>
<line xml:id='SHIJI_ZHSJ_12-0466a.10'>　　　　之氣．周禮衰，國將危亡，故宋之社為亡殷復也．</line>
<line xml:id='SHIJI_ZHSJ_12-0466a.11'>〔一四〕正義此以下至「胡考之休」是周頌絲衣之詩．自堂，從內往外．基，門內塾也．鄭玄云：「門側之堂謂之塾．繹</line>
<line xml:id='SHIJI_ZHSJ_12-0466a.12'>　　　　禮輕，使士升堂，視壺濯及籩豆之屬，降往於塾．牲自羊徂牛，告充已，乃舉鼎告絜，禮之次也．」</line>
<line xml:id='SHIJI_ZHSJ_12-0466a.13'>〔一五〕正義自堂往塾，先視羊，後及牛也．毛萇云：「先小後大也．」</line>
<line xml:id='SHIJI_ZHSJ_12-0466a.14'>〔一六〕集解韋昭曰：「爾雅曰鼎絕大謂之鼐，圜奄上謂之鼒．」</line>
<line xml:id='SHIJI_ZHSJ_12-0466a.15'>〔一七〕索隱毛傳云：「虞，譁也．」姚氏案：何承天云「虞」當為「吳」，音洪霸反．又說文以「吳，一曰大言也」．此作</line>
<line xml:id='SHIJI_ZHSJ_12-0466a.16'>　　　　「虞」者，與吳聲相近，故假借也．或者本文借此「虞」為歡娛字故也．</line>
<line xml:id='SHIJI_ZHSJ_12-0466a.17'>〔一八〕集解韋昭曰：「與中山所見黃雲之氣合也．」</line>
</surface>
<surface xml:id='SHIJI_ZHSJ_12-0467a-z'>
<pb ed='ZHSJ' n='12-0467a' xml:id='SHIJI_ZHSJ_12-0467a'/><line xml:id='SHIJI_ZHSJ_12-0467a.01'>〔一九〕集解服虔曰：「雲若獸，在車蓋也．」晉灼曰：「蓋，辭也．或云符謂瑞應也．」</line>
<line xml:id='SHIJI_ZHSJ_12-0467a.02'>〔二０〕集解韋昭曰：「路，大也．四矢為乘．」</line>
<line xml:id='SHIJI_ZHSJ_12-0467a.03'>〔二一〕集解徐廣曰：「一云大報享祠也．」</line>
<line xml:id='SHIJI_ZHSJ_12-0467a.04'>〔二二〕集解服虔曰：「高祖受命知之也．宜見鼎於其廟．」</line>
<line xml:id='SHIJI_ZHSJ_12-0467a.05'>　　入海求蓬萊者，〔一〕言蓬萊不遠，而不能至者，殆不見其氣．上乃遣望氣佐侯其氣云．</line>
<line xml:id='SHIJI_ZHSJ_12-0467a.06'>〔一〕　正義蓬萊､方丈､瀛州，勃海中三神山也．</line>
<line xml:id='SHIJI_ZHSJ_12-0467a.07'>　　其秋，上幸雍，〔一〕且郊．或曰「五帝，泰一之佐也．宜立泰一而上親郊之」．上疑未定．</line>
<line xml:id='SHIJI_ZHSJ_12-0467a.08'>齊人公孫卿曰：「今年得寶鼎，其冬辛巳朔旦冬至，與黃帝時等．」卿有札書曰：「黃帝得寶</line>
<line xml:id='SHIJI_ZHSJ_12-0467a.09'>鼎宛（<note>侯</note>）【朐】，問於鬼臾區．〔二〕區對曰：『（<note>黃</note>）帝得寶鼎神筴，是歲己酉朔旦冬至，得天之紀，</line>
<line xml:id='SHIJI_ZHSJ_12-0467a.10'>終而復始．』於是黃帝迎日推筴，後率二十歲〔三〕得朔旦冬至，凡二十推，三百八十年．黃帝</line>
<line xml:id='SHIJI_ZHSJ_12-0467a.11'>僊登于天．」卿因所忠欲奏之．所忠視其書不經，疑其妄書，謝曰：「寶鼎事已決矣，尚何以</line>
<line xml:id='SHIJI_ZHSJ_12-0467a.12'>為！」卿因嬖人奏之．上大說，召問卿．對曰：「受此書申功，〔四〕申功已死．」上曰：「申功何</line>
<line xml:id='SHIJI_ZHSJ_12-0467a.13'>人也？」卿曰：「申功，齊人也．與安期生通，受黃帝言，無書，獨有此鼎書．曰『漢興復當黃</line>
<line xml:id='SHIJI_ZHSJ_12-0467a.14'>帝之時．漢之聖者在高祖之孫且曾孫也．寶鼎出而與神通，封禪．封禪七十二王，〔五〕唯黃</line>
<line xml:id='SHIJI_ZHSJ_12-0467a.15'>帝得上泰山封』．申功曰：『漢主亦當上封，上封則能僊登天矣．黃帝時萬諸侯，而神靈之封</line>
</surface>
<surface xml:id='SHIJI_ZHSJ_12-0468a-z'>
<pb ed='ZHSJ' n='12-0468a' xml:id='SHIJI_ZHSJ_12-0468a'/><line xml:id='SHIJI_ZHSJ_12-0468a.01'>居七千．〔六〕天下名山八，而三在蠻夷，五在中國．中國華山､首山､太室､泰山､東萊，此五</line>
<line xml:id='SHIJI_ZHSJ_12-0468a.02'>山黃帝之所常遊，與神會．黃帝且戰且學僊．患百姓非其道，乃斷斬非鬼神者．百餘歲然</line>
<line xml:id='SHIJI_ZHSJ_12-0468a.03'>後得與神通．黃帝郊雍上帝，宿三月．鬼臾區號大鴻，死葬雍，故鴻冢是也．〔七〕其後於黃帝</line>
<line xml:id='SHIJI_ZHSJ_12-0468a.04'>接萬靈明廷．明廷者，甘泉也．所謂寒〔八〕門者，谷口也．〔九〕黃帝釆首山銅，鑄鼎荊山</line>
<line xml:id='SHIJI_ZHSJ_12-0468a.05'>下．〔一０〕鼎既成，有龍垂胡〔一一〕下迎黃帝．黃帝上騎，羣臣後宮從上龍七十餘人，　乃上</line>
<line xml:id='SHIJI_ZHSJ_12-0468a.06'>去．餘小臣不得上，乃悉持龍，龍拔，墮〔一二〕黃帝之弓．百姓仰望黃帝既上天，乃抱其</line>
<line xml:id='SHIJI_ZHSJ_12-0468a.07'>弓與龍胡號．〔一三〕故後世因名其處曰鼎湖，〔一四〕其弓曰烏號．』」於是天子曰：「嗟乎！吾誠</line>
<line xml:id='SHIJI_ZHSJ_12-0468a.08'>得如黃帝，吾視去妻子如脫躧耳．」乃拜卿為郎，東使候神於太室．</line>
<line xml:id='SHIJI_ZHSJ_12-0468a.09'>〔一〕　索隱上雍，以雍地形高，故云上．</line>
<line xml:id='SHIJI_ZHSJ_12-0468a.10'>〔二〕　集解漢書音義曰：「區，黃帝時人．」　索隱鄭氏云：「黃帝佐也．」李奇曰：「黃帝時諸侯．本作『申區』者，非；</line>
<line xml:id='SHIJI_ZHSJ_12-0468a.11'>　　　　藝文志作『鬼容區』者也．」</line>
<line xml:id='SHIJI_ZHSJ_12-0468a.12'>〔三〕　正義率音律，又音類，又所律反，三音並通．後皆放此也．</line>
<line xml:id='SHIJI_ZHSJ_12-0468a.13'>〔四〕　集解封禪書「功」字作「公」．</line>
<line xml:id='SHIJI_ZHSJ_12-0468a.14'>〔五〕　正義河圖云：「王者封太山，禪梁父，易姓登崇，有七十二君也．」</line>
<line xml:id='SHIJI_ZHSJ_12-0468a.15'>〔六〕　集解應劭曰：「黃帝時諸侯會封禪者七千人．」李奇曰：「說仙道得封者七千國．」張晏曰：「神靈之封謂山川</line>
<line xml:id='SHIJI_ZHSJ_12-0468a.16'>　　　　之守．」</line>
</surface>
<surface xml:id='SHIJI_ZHSJ_12-0469a-z'>
<pb ed='ZHSJ' n='12-0469a' xml:id='SHIJI_ZHSJ_12-0469a'/><line xml:id='SHIJI_ZHSJ_12-0469a.01'>〔七〕　集解蘇林曰：「今雍有鴻冢．」</line>
<line xml:id='SHIJI_ZHSJ_12-0469a.02'>〔八〕　集解徐廣曰：「一作『塞』．」</line>
<line xml:id='SHIJI_ZHSJ_12-0469a.03'>〔九〕　集解漢書音義曰：「黃帝仙於塞門也．」　索隱服虔云：「黃帝所仙之處也．」小顏云：「谷，中山之谷口，漢時</line>
<line xml:id='SHIJI_ZHSJ_12-0469a.04'>　　　　為縣，今呼為冶谷，去甘泉八十里．盛夏凜然，故曰寒門谷口也．」</line>
<line xml:id='SHIJI_ZHSJ_12-0469a.05'>〔一０〕集解晉灼曰：「地理志首山屬河東蒲阪，荊山在馮翊懷德縣．」</line>
<line xml:id='SHIJI_ZHSJ_12-0469a.06'>〔一一〕索隱顏師古云：「胡謂項下垂肉也；，其毛也．故童謠曰『何當為君鼓龍胡』是也．」</line>
<line xml:id='SHIJI_ZHSJ_12-0469a.07'>〔一二〕正義徒果反．</line>
<line xml:id='SHIJI_ZHSJ_12-0469a.08'>〔一三〕正義戶高反，下同．</line>
<line xml:id='SHIJI_ZHSJ_12-0469a.09'>〔一四〕正義括地志云：「湖水原出虢州湖城縣南三十五里夸父山，北流入河，即鼎湖也．」</line>
<line xml:id='SHIJI_ZHSJ_12-0469a.10'>　　上遂郊雍，至隴西，西登空桐，〔一〕幸甘泉．令祠官寬舒等具泰一祠壇，壇放薄忌泰一</line>
<line xml:id='SHIJI_ZHSJ_12-0469a.11'>壇，壇三垓．〔二〕五帝壇環居其下，各如其方，黃帝西南，除八通鬼道．〔三〕泰一所用，如雍一</line>
<line xml:id='SHIJI_ZHSJ_12-0469a.12'>畤物，而加醴棗脯之屬，殺一犛牛以為俎豆牢具．而五帝獨有俎豆〔四〕醴進．〔五〕其下四方</line>
<line xml:id='SHIJI_ZHSJ_12-0469a.13'>地，為󸏍食〔六〕羣神從者及北斗云．已祠，胙餘皆燎之．其牛色白，鹿居其中，彘在鹿中，水而</line>
<line xml:id='SHIJI_ZHSJ_12-0469a.14'>洎之．〔七〕祭日以牛，祭月以羊彘特．〔八〕泰一祝宰則衣紫及繡．五帝各如其色，日赤，月白．</line>
<line xml:id='SHIJI_ZHSJ_12-0469a.15'>〔一〕　正義空桐山在原州平高縣西一百里．</line>
<line xml:id='SHIJI_ZHSJ_12-0469a.16'>〔二〕　集解徐廣曰：「垓，次也．」駰案：李奇曰「垓，重也．三重壇也」．　索隱垓，重也．言為三重壇也．鄒氏云一</line>
</surface>
<surface xml:id='SHIJI_ZHSJ_12-0470a-z'>
<pb ed='ZHSJ' n='12-0470a' xml:id='SHIJI_ZHSJ_12-0470a'/><line xml:id='SHIJI_ZHSJ_12-0470a.01'>　　　　作「階」，言壇階三重．</line>
<line xml:id='SHIJI_ZHSJ_12-0470a.02'>〔三〕　集解服虔曰：「坤位在未，黃帝從土位．」</line>
<line xml:id='SHIJI_ZHSJ_12-0470a.03'>〔四〕　集解韋昭曰：「無犛牛醴之屬．」</line>
<line xml:id='SHIJI_ZHSJ_12-0470a.04'>〔五〕　索隱音進．漢書作「進」．顏師古云：「具俎豆酒醴而進之．一曰進謂雜物之具，所以加禮也．」</line>
<line xml:id='SHIJI_ZHSJ_12-0470a.05'>〔六〕　索隱餟音竹芮反．謂聯續而祭之．漢志作「腏」，古字通．說文云：「餟，祭酹．」　正義劉伯莊云：「謂繞壇</line>
<line xml:id='SHIJI_ZHSJ_12-0470a.06'>　　　　設諸神祭座相連綴也．」</line>
<line xml:id='SHIJI_ZHSJ_12-0470a.07'>〔七〕　集解徐廣曰：「洎音居器反，肉汁也．」駰案：晉灼曰「此說合牲物燎之也．」　正義劉伯莊云：「以大羹和祭</line>
<line xml:id='SHIJI_ZHSJ_12-0470a.08'>　　　　食燎之．」案：以鹿內牛中，以彘內鹿中．水，玄酒也．</line>
<line xml:id='SHIJI_ZHSJ_12-0470a.09'>〔八〕　索隱特，一牲也．言若牛若羊若彘，止一特也．</line>
<line xml:id='SHIJI_ZHSJ_12-0470a.10'>　　十一月辛已朔旦冬至，昧爽，天子始郊拜泰一．朝朝日，夕夕月，〔一〕則揖；而見泰一</line>
<line xml:id='SHIJI_ZHSJ_12-0470a.11'>如雍禮．其贊饗曰：「天始以寶鼎神筴授皇帝，朔而又朔，終而復始，皇帝敬拜見焉．」而衣</line>
<line xml:id='SHIJI_ZHSJ_12-0470a.12'>上黃．其祠列火滿壇，壇旁烹炊具．有司云「祠上有光焉」．公卿言「皇帝始郊見泰一雲</line>
<line xml:id='SHIJI_ZHSJ_12-0470a.13'>陽，〔二〕有司奉瑄玉〔三〕嘉牲薦饗．〔四〕是夜有美光，及晝，黃氣上屬天．」太史公､祠官寬舒等</line>
<line xml:id='SHIJI_ZHSJ_12-0470a.14'>曰：「神靈之休，祐福兆祥，宜因此地光域〔五〕立泰畤壇以明應．令太祝領，（<note>祀</note>）【秋】及臘閒</line>
<line xml:id='SHIJI_ZHSJ_12-0470a.15'>祠．三歲天子一郊見．」</line>
<line xml:id='SHIJI_ZHSJ_12-0470a.16'>〔一〕　集解應劭曰：「天子春朝日，秋夕月，拜日東門之外，朝日以朝，夕月以夕．」瓚曰：「漢儀郊泰一畤，皇帝平旦出</line>
</surface>
<surface xml:id='SHIJI_ZHSJ_12-0471a-z'>
<pb ed='ZHSJ' n='12-0471a' xml:id='SHIJI_ZHSJ_12-0471a'/><line xml:id='SHIJI_ZHSJ_12-0471a.01'>　　　　竹宮，東向揖日，其夕西向揖月．便用郊日，不用春秋也．」</line>
<line xml:id='SHIJI_ZHSJ_12-0471a.02'>〔二〕　正義括地志云：「漢雲陽宮在雍州雲陽縣北八十一里．有通天臺，即黃帝以來祭天圜丘之處．武帝以五月避</line>
<line xml:id='SHIJI_ZHSJ_12-0471a.03'>　　　　暑，八月乃還也．」</line>
<line xml:id='SHIJI_ZHSJ_12-0471a.04'>〔三〕　集解孟康曰：「璧大六寸謂之瑄．」　索隱音宣，璧大六寸也．</line>
<line xml:id='SHIJI_ZHSJ_12-0471a.05'>〔四〕　正義漢舊儀云：「祭天養牛五歲至二千斤．」</line>
<line xml:id='SHIJI_ZHSJ_12-0471a.06'>〔五〕　集解徐廣曰：「地，一作『夜』．」</line>
<line xml:id='SHIJI_ZHSJ_12-0471a.07'>　　其秋，為伐南越，告禱泰一，以牡〔一〕荊畫幡〔二〕日月北斗登龍，以象天一三星，為泰一</line>
<line xml:id='SHIJI_ZHSJ_12-0471a.08'>鋒，〔三〕名曰「靈旗」．〔四〕為兵禱，〔五〕則太史奉以指所伐國．〔六〕而五利將軍使不敢入海，之</line>
<line xml:id='SHIJI_ZHSJ_12-0471a.09'>泰山祠．上使人微隨驗，實無所見．五利妄言見其師，其方盡，多不讎．上乃誅五利．〔七〕</line>
<line xml:id='SHIJI_ZHSJ_12-0471a.10'>〔一〕　集解徐廣曰：「一作『牝』．」</line>
<line xml:id='SHIJI_ZHSJ_12-0471a.11'>〔二〕　集解如淳曰：「荊之無子者，皆以絜齊之道也．」晉灼曰：「牡荊，節閒不相當者．」韋昭曰：「以牡荊為柄者也．」</line>
<line xml:id='SHIJI_ZHSJ_12-0471a.12'>〔三〕　集解徐廣曰：「天官書曰天極星明者，泰一常居也．斗口三星曰天一．」駰案：晉灼曰「畫一星在後，三星在前</line>
<line xml:id='SHIJI_ZHSJ_12-0471a.13'>　　　　為太一鋒也」．</line>
<line xml:id='SHIJI_ZHSJ_12-0471a.14'>〔四〕　正義李奇云：「畫旗樹泰一壇上．名靈旗，畫日月北斗登龍等．」</line>
<line xml:id='SHIJI_ZHSJ_12-0471a.15'>〔五〕　正義為，于偽反．</line>
<line xml:id='SHIJI_ZHSJ_12-0471a.16'>〔六〕　正義韋昭云：「牡，剛也．荊，強．」按：用牡荊指伐國，取其剛為稱，故畫此旗指之．</line>
</surface>
<surface xml:id='SHIJI_ZHSJ_12-0472a-z'>
<pb ed='ZHSJ' n='12-0472a' xml:id='SHIJI_ZHSJ_12-0472a'/><line xml:id='SHIJI_ZHSJ_12-0472a.01'>〔七〕　正義漢武故事云：「東方朔言欒大無狀，上發怒，乃斬之．」</line>
<line xml:id='SHIJI_ZHSJ_12-0472a.02'>　　其冬，公孫卿候神河南，見僊人跡緱氏城上，有物若雉，往來城上．天子親幸緱氏城視</line>
<line xml:id='SHIJI_ZHSJ_12-0472a.03'>跡．問卿：「得毋效文成、五利乎？」卿曰：「僊者非有求人主，人主求之．其道非少寬假，神</line>
<line xml:id='SHIJI_ZHSJ_12-0472a.04'>不來．言神事，事如迂誕，〔一〕積以歲乃可致．」於是郡國各除道，繕治宮觀名山神祠所，以</line>
<line xml:id='SHIJI_ZHSJ_12-0472a.05'>望幸矣．</line>
<line xml:id='SHIJI_ZHSJ_12-0472a.06'>〔一〕　正義迂音于．誕音但．迂，遠也．誕，大也．</line>
<line xml:id='SHIJI_ZHSJ_12-0472a.07'>　　其年，既滅南越，上有嬖臣李延年以好音見．上善之，下公卿議，曰：「民閒祠尚有鼓</line>
<line xml:id='SHIJI_ZHSJ_12-0472a.08'>舞之樂，今郊祠而無樂，豈稱乎？」公卿曰：「古者祀天地皆有樂，而神祇可得而禮．」或曰：</line>
<line xml:id='SHIJI_ZHSJ_12-0472a.09'>「泰帝使素女〔一〕鼓五十弦瑟，悲，帝禁不止，故破其瑟為二十五弦．」於是塞南越，禱祠泰</line>
<line xml:id='SHIJI_ZHSJ_12-0472a.10'>一、后土，始用樂舞，益召歌兒，作二十五弦〔二〕及箜篌瑟〔三〕自此起．</line>
<line xml:id='SHIJI_ZHSJ_12-0472a.11'>〔一〕　索隱亦謂太昊也．　正義泰帝謂太昊伏羲氏．</line>
<line xml:id='SHIJI_ZHSJ_12-0472a.12'>〔二〕　集解徐廣曰：「瑟也．」</line>
<line xml:id='SHIJI_ZHSJ_12-0472a.13'>〔三〕　集解徐廣曰：「應劭云武帝令樂人侯調始造箜篌．」　索隱應劭云：「武帝始令樂人侯調作，聲均均然，命曰箜</line>
<line xml:id='SHIJI_ZHSJ_12-0472a.14'>　　　　篌．侯，其姓也．」</line>
<line xml:id='SHIJI_ZHSJ_12-0472a.15'>　　其來年冬，上議曰：「古者先振兵澤旅，〔一〕然後封禪．」乃遂北巡朔方，勒兵十餘萬，還</line>
</surface>
<surface xml:id='SHIJI_ZHSJ_12-0473a-z'>
<pb ed='ZHSJ' n='12-0473a' xml:id='SHIJI_ZHSJ_12-0473a'/><line xml:id='SHIJI_ZHSJ_12-0473a.01'>祭黃帝冢橋山，澤兵須如．〔二〕上曰：「吾聞黃帝不死，今有冢，何也？」或對曰：「黃帝已僊</line>
<line xml:id='SHIJI_ZHSJ_12-0473a.02'>上天，羣臣葬其衣冠．」即至甘泉，為且〔三〕用事泰山，〔四〕先類祠泰一．</line>
<line xml:id='SHIJI_ZHSJ_12-0473a.03'>〔一〕　集解徐廣曰：「古『釋』字作『澤』．」</line>
<line xml:id='SHIJI_ZHSJ_12-0473a.04'>〔二〕　集解李奇曰：「地名也．」</line>
<line xml:id='SHIJI_ZHSJ_12-0473a.05'>〔三〕　正義為，于偽反．將為封禪也．</line>
<line xml:id='SHIJI_ZHSJ_12-0473a.06'>〔四〕　正義道書福地記云：「泰山高四千九百丈二尺，周迴二千里．」</line>
<line xml:id='SHIJI_ZHSJ_12-0473a.07'>　　自得寶鼎，上與公卿諸生議封禪．〔一〕封禪用希曠絕，莫知其儀禮，而羣儒采封禪尚書、</line>
<line xml:id='SHIJI_ZHSJ_12-0473a.08'>周官、王制之望祀射牛〔二〕事．齊人丁公年九十餘，曰：「封者，合不死之名也．秦皇帝不得上</line>
<line xml:id='SHIJI_ZHSJ_12-0473a.09'>封．陛下必欲上，稍上即無風雨，遂上封矣．」上於是乃令諸儒習射牛，草封禪儀．〔三〕數年，</line>
<line xml:id='SHIJI_ZHSJ_12-0473a.10'>至且行．天子既聞公孫卿及方士之言，黃帝以上封禪，皆致怪物與神通，欲放黃帝以嘗接</line>
<line xml:id='SHIJI_ZHSJ_12-0473a.11'>神僊人蓬萊士，高世比惪於九皇，〔四〕而頗采儒術以文之．羣儒既以不能辯明封禪事，又牽</line>
<line xml:id='SHIJI_ZHSJ_12-0473a.12'>拘於詩書古文而不敢騁．上為封祠器示羣儒，羣儒或曰「不與古同」，徐偃又曰「太常諸生</line>
<line xml:id='SHIJI_ZHSJ_12-0473a.13'>行禮不如魯善」，周霸屬圖封事，〔五〕於是上絀偃、霸，盡罷諸儒弗用．</line>
<line xml:id='SHIJI_ZHSJ_12-0473a.14'>〔一〕　正義白虎通云：「王者易姓而起，天下太平，功成封禪，以告太平．禪梁父之趾，廣厚也．刻石紀號，著己之功</line>
<line xml:id='SHIJI_ZHSJ_12-0473a.15'>　　　　績．天以高為尊，地以厚為德，故增泰山之高以報天，禪梁父之趾以報地．封者，附廣之；禪者，將以功相傳</line>
</surface>
<surface xml:id='SHIJI_ZHSJ_12-0474a-z'>
<pb ed='ZHSJ' n='12-0474a' xml:id='SHIJI_ZHSJ_12-0474a'/><line xml:id='SHIJI_ZHSJ_12-0474a.01'>　　　　授之．」</line>
<line xml:id='SHIJI_ZHSJ_12-0474a.02'>〔二〕　集解蘇林曰：「當祭廟，射其牲以除不祥．」瓚曰：「射牛，示親殺也．」　索隱天子射牛，示親祭也．事見國</line>
<line xml:id='SHIJI_ZHSJ_12-0474a.03'>　　　　語．</line>
<line xml:id='SHIJI_ZHSJ_12-0474a.04'>〔三〕　索隱儀見應劭漢官儀也．</line>
<line xml:id='SHIJI_ZHSJ_12-0474a.05'>〔四〕　集解張晏曰：「三皇之前有人皇，九首．」韋昭曰：「上古人皇者九人也．」</line>
<line xml:id='SHIJI_ZHSJ_12-0474a.06'>〔五〕　集解服虔曰：「屬，會也．會諸儒圖封事．」</line>
<line xml:id='SHIJI_ZHSJ_12-0474a.07'>　　三月，遂東幸緱氏，禮登中嶽〔一〕太室．〔二〕從官在山下聞若有言「萬歲」云．〔三〕問上，上</line>
<line xml:id='SHIJI_ZHSJ_12-0474a.08'>不言；問下，下不言．於是以三百戶封太室奉祠，命曰崇高邑．〔四〕東上泰山，山之草木葉</line>
<line xml:id='SHIJI_ZHSJ_12-0474a.09'>未生，乃令人上石立之泰山顛．</line>
<line xml:id='SHIJI_ZHSJ_12-0474a.10'>〔一〕　集解文穎曰：「崧高山也，在潁川陽城縣．」</line>
<line xml:id='SHIJI_ZHSJ_12-0474a.11'>〔二〕　集解韋昭曰：「崧高山有太室、少室之山，山有石室，故以名之．」</line>
<line xml:id='SHIJI_ZHSJ_12-0474a.12'>〔三〕　正義漢儀注云：「有稱萬歲，可十萬人聲．」</line>
<line xml:id='SHIJI_ZHSJ_12-0474a.13'>〔四〕　正義顏師古云：「以崇奉嵩高山，故謂之崇高也．」</line>
<line xml:id='SHIJI_ZHSJ_12-0474a.14'>　　上遂東巡海上，行禮祠八神．〔一〕齊人之上疏言神怪奇方者以萬數，然無驗者．乃益發</line>
<line xml:id='SHIJI_ZHSJ_12-0474a.15'>船，令言海中神山者數千人求蓬萊神人．公孫卿持節常先行候名山，至東萊，言夜見一</line>
<line xml:id='SHIJI_ZHSJ_12-0474a.16'>人，長數丈，就之則不見，見其跡甚大，類禽獸云．羣臣有言見一老父牽狗，言「吾欲見巨</line>
</surface>
<surface xml:id='SHIJI_ZHSJ_12-0475a-z'>
<pb ed='ZHSJ' n='12-0475a' xml:id='SHIJI_ZHSJ_12-0475a'/><line xml:id='SHIJI_ZHSJ_12-0475a.01'>公」，〔二〕已忽不見．上既見大跡，未信，及羣臣有言老父，則大以為僊人也．宿留〔三〕海上，</line>
<line xml:id='SHIJI_ZHSJ_12-0475a.02'>與方士傳車及閒使求僊人以千數．</line>
<line xml:id='SHIJI_ZHSJ_12-0475a.03'>〔一〕　集解文穎曰：「武帝登泰山，祭太一，并祭名山於泰壇，西南開除八通鬼道，故言八神也．一曰八方之神．」</line>
<line xml:id='SHIJI_ZHSJ_12-0475a.04'>　　　　索隱用事八神．案：韋昭云「八神謂天、地、陰、陽、日、月、星辰主、四時主之屬」．今案郊祀志，一曰天主，祠</line>
<line xml:id='SHIJI_ZHSJ_12-0475a.05'>　　　　天齊；二曰地主，祠太山、梁父；三曰兵主，祠蚩尤；四曰陰主，祠三山；五曰陽主，祠之罘；六曰月主，祠東萊</line>
<line xml:id='SHIJI_ZHSJ_12-0475a.06'>　　　　山；七曰日主，祠盛主；八曰四時主，祠琅邪也．</line>
<line xml:id='SHIJI_ZHSJ_12-0475a.07'>〔二〕　索隱漢書音義曰：「巨公謂武帝．」</line>
<line xml:id='SHIJI_ZHSJ_12-0475a.08'>〔三〕　索隱音秀溜．宿留，遲待之意．若依字讀，則言宿而留，亦是有所待，並通也．</line>
<line xml:id='SHIJI_ZHSJ_12-0475a.09'>　　四月，還至奉高．上念諸儒及方士言封禪人人殊，不經，難施行．天子至梁父，禮祠地</line>
<line xml:id='SHIJI_ZHSJ_12-0475a.10'>主．乙卯，令侍中儒者皮弁薦紳，射牛行事．封泰山下東方，如郊祠泰一之禮．封廣丈二</line>
<line xml:id='SHIJI_ZHSJ_12-0475a.11'>尺，高九尺，其下則有玉牒書，書祕．禮畢，天子獨與侍中奉車子侯〔一〕上泰山，亦有封．其</line>
<line xml:id='SHIJI_ZHSJ_12-0475a.12'>事皆禁．明日，下陰道．丙辰，禪泰山下阯東北肅然山，〔二〕如祭后土禮．天子皆親拜見，</line>
<line xml:id='SHIJI_ZHSJ_12-0475a.13'>衣上黃而盡用樂焉．江淮閒一茅三脊〔三〕為神藉．五色土益雜封．縱遠方奇獸蜚禽及白</line>
<line xml:id='SHIJI_ZHSJ_12-0475a.14'>雉諸物，頗以加祠．兕旄牛犀象之屬弗用．皆至泰山然后去．封禪祠，其夜若有光，晝有白</line>
<line xml:id='SHIJI_ZHSJ_12-0475a.15'>雲起封中．</line>
<line xml:id='SHIJI_ZHSJ_12-0475a.16'>〔一〕　集解漢書百官表曰：「奉車都尉掌乘輿車，武帝初置．」韋昭曰：「子侯，霍去病之子也．」</line>
</surface>
<surface xml:id='SHIJI_ZHSJ_12-0476a-z'>
<pb ed='ZHSJ' n='12-0476a' xml:id='SHIJI_ZHSJ_12-0476a'/><line xml:id='SHIJI_ZHSJ_12-0476a.01'>〔二〕　集解服虔曰：「肅然，山名，在梁父．」</line>
<line xml:id='SHIJI_ZHSJ_12-0476a.02'>〔三〕　集解孟康曰：「所謂靈茅也．」</line>
<line xml:id='SHIJI_ZHSJ_12-0476a.03'>　　天子從封禪還，坐明堂，〔一〕羣臣更上壽．於是制詔御史：「朕以眇眇之身承至尊，兢</line>
<line xml:id='SHIJI_ZHSJ_12-0476a.04'>兢焉懼弗任．維德菲薄，不明于禮樂．脩祀泰一，若有象景光，如有望，〔二〕依依震於怪</line>
<line xml:id='SHIJI_ZHSJ_12-0476a.05'>物，欲止不敢，遂登封泰山，至於梁父，而后禪肅然．自新，嘉與士大夫更始，賜民百戶牛一</line>
<line xml:id='SHIJI_ZHSJ_12-0476a.06'>酒十石，加年八十孤寡布帛二匹．復博、奉高、蛇丘、〔三〕歷城，毋出今年租稅．其赦天下，</line>
<line xml:id='SHIJI_ZHSJ_12-0476a.07'>如乙卯赦令．行所過毋有復作．事在二年前，皆勿聽治．」又下詔曰：「古者天子五載一巡</line>
<line xml:id='SHIJI_ZHSJ_12-0476a.08'>狩，用事泰山，諸侯有朝宿地．其令諸侯各治邸泰山下．」〔四〕</line>
<line xml:id='SHIJI_ZHSJ_12-0476a.09'>〔一〕　集解漢書音義曰：「天子初封泰山，山東北阯古時有明堂處，則此所坐者．明年秋，乃作明堂．」</line>
<line xml:id='SHIJI_ZHSJ_12-0476a.10'>〔二〕　集解瓚曰：「聞呼萬歲者三．」</line>
<line xml:id='SHIJI_ZHSJ_12-0476a.11'>〔三〕　集解鄭玄曰：「蛇音移．」</line>
<line xml:id='SHIJI_ZHSJ_12-0476a.12'>〔四〕　正義諸侯各於太山朝宿地起第，准擬天子用事太山而居止．</line>
<line xml:id='SHIJI_ZHSJ_12-0476a.13'>　　天子既已封禪泰山，無風雨菑，而方士更言蓬萊諸神山若將可得，於是上欣然庶幾遇</line>
<line xml:id='SHIJI_ZHSJ_12-0476a.14'>之，乃復東至海上望，冀遇蓬萊焉．奉車子侯暴病，一日死．上乃遂去，並海上，北至碣石，</line>
<line xml:id='SHIJI_ZHSJ_12-0476a.15'>巡自遼西，歷北邊至九原．五月，返至甘泉．〔一〕有司言寶鼎出為元鼎，以今年為元封元年．</line>
</surface>
<surface xml:id='SHIJI_ZHSJ_12-0477a-z'>
<pb ed='ZHSJ' n='12-0477a' xml:id='SHIJI_ZHSJ_12-0477a'/><line xml:id='SHIJI_ZHSJ_12-0477a.01'>〔一〕　集解漢書音義曰：「周萬八千里也．」</line>
<line xml:id='SHIJI_ZHSJ_12-0477a.02'>　　其秋，有星茀于東井．〔一〕後十餘日，有星茀于三能．〔二〕望氣王朔言：「候獨見其星出如</line>
<line xml:id='SHIJI_ZHSJ_12-0477a.03'>瓠，〔三〕食頃復入焉．」有司言曰：「陛下建漢家封禪，天其報德星云．」</line>
<line xml:id='SHIJI_ZHSJ_12-0477a.04'>〔一〕　集解韋昭曰：「秦分野也．後衞太子兵亂．茀音佩．」</line>
<line xml:id='SHIJI_ZHSJ_12-0477a.05'>〔二〕　集解韋昭曰：「三能，三公．後連坐誅之．」</line>
<line xml:id='SHIJI_ZHSJ_12-0477a.06'>〔三〕　索隱見星出如瓠．案：郊祀志云「填星出如瓠」，故顏師古以德星即鎮星也．今按：此紀唯言德星，則德星，</line>
<line xml:id='SHIJI_ZHSJ_12-0477a.07'>　　　　歲星也．歲星所在有福，故曰德星也．</line>
<line xml:id='SHIJI_ZHSJ_12-0477a.08'>　　其來年冬，郊雍五帝，還，拜祝祠泰一．贊饗曰：「德星昭衍，厥維休祥．壽星仍出，〔一〕</line>
<line xml:id='SHIJI_ZHSJ_12-0477a.09'>淵耀光明．信星昭見，〔二〕皇帝敬拜泰〔三〕祝之饗．」</line>
<line xml:id='SHIJI_ZHSJ_12-0477a.10'>〔一〕　索隱壽星，南極老人星也，見則天下理安，故言之也．</line>
<line xml:id='SHIJI_ZHSJ_12-0477a.11'>〔二〕　索隱信星，鎮星也．信屬土，土曰鎮星，則漢志為德星也．</line>
<line xml:id='SHIJI_ZHSJ_12-0477a.12'>〔三〕　集解徐廣曰：「一無此字．」</line>
<line xml:id='SHIJI_ZHSJ_12-0477a.13'>　　其春，公孫卿言見神人東萊山，若云「見天子」．天子於是幸緱氏城，拜卿為中大夫．遂</line>
<line xml:id='SHIJI_ZHSJ_12-0477a.14'>至東萊，宿留之數日，毋所見，見大人跡．復遣方士求神怪采芝藥以千數．是歲旱．於是</line>
<line xml:id='SHIJI_ZHSJ_12-0477a.15'>天子既出毋名，乃禱萬里沙，〔一〕過祠泰山．〔二〕還至瓠子，〔三〕自臨塞決河，〔四〕留二日，沈祠</line>
</surface>
<surface xml:id='SHIJI_ZHSJ_12-0478a-z'>
<pb ed='ZHSJ' n='12-0478a' xml:id='SHIJI_ZHSJ_12-0478a'/><line xml:id='SHIJI_ZHSJ_12-0478a.01'>而去．〔五〕使二卿將卒塞決河，河徙二渠，復禹之故跡焉．</line>
<line xml:id='SHIJI_ZHSJ_12-0478a.02'>〔一〕　集解應劭曰：「萬里沙，神祠也，在東萊曲城．」孟康曰：「沙徑三百餘里．」</line>
<line xml:id='SHIJI_ZHSJ_12-0478a.03'>〔二〕　集解鄧展曰：「泰山自東復有小泰山．」瓚曰：「即今之泰山．」</line>
<line xml:id='SHIJI_ZHSJ_12-0478a.04'>〔三〕　集解服虔曰：「瓠子，隄名．」蘇林曰：「在甄城以南，濮陽以北，廣百步，深五丈所．」瓚曰：「所決河名．」</line>
<line xml:id='SHIJI_ZHSJ_12-0478a.05'>　　　　索隱瓠子，決河名．蘇林曰：「在甄城南，濮陽北，廣百步，深五丈．」</line>
<line xml:id='SHIJI_ZHSJ_12-0478a.06'>〔四〕　索隱按：河渠書武帝自臨塞決河，將軍已下皆負薪也．</line>
<line xml:id='SHIJI_ZHSJ_12-0478a.07'>〔五〕　索隱按：沈白馬祭河決，於是作瓠子歌，見河渠書．</line>
<line xml:id='SHIJI_ZHSJ_12-0478a.08'>　　是時既滅南越，越人勇之〔一〕乃言「越人俗信鬼，而其祠皆見鬼，數有效．昔東甌王敬</line>
<line xml:id='SHIJI_ZHSJ_12-0478a.09'>鬼，壽至百六十歲．後世謾怠，故衰秏」．乃令越巫立越祝祠，安臺無壇，亦祠天神上帝百</line>
<line xml:id='SHIJI_ZHSJ_12-0478a.10'>鬼，而以雞卜．〔二〕上信之，越祠雞卜始用焉．</line>
<line xml:id='SHIJI_ZHSJ_12-0478a.11'>〔一〕　集解韋昭曰：「越地人名也．」</line>
<line xml:id='SHIJI_ZHSJ_12-0478a.12'>〔二〕　集解漢書音義曰：「持雞骨卜，如鼠卜．」　正義雞卜法用雞一，狗一，生，祝願訖，即殺雞狗煮熟，又祭，獨取</line>
<line xml:id='SHIJI_ZHSJ_12-0478a.13'>　　　　雞兩眼，骨上自有孔裂，似人物形則吉，不足則凶．今嶺南猶此法也．</line>
<line xml:id='SHIJI_ZHSJ_12-0478a.14'>　　公孫卿曰：「僊人可見，而上往常遽，以故不見．今陛下可為觀，如緱氏城，〔一〕置脯棗，</line>
<line xml:id='SHIJI_ZHSJ_12-0478a.15'>神人宜可致．且僊人好樓居．」於是上令長安則作蜚廉桂觀，〔二〕甘泉則作益延壽觀，使卿</line>
</surface>
<surface xml:id='SHIJI_ZHSJ_12-0479a-z'>
<pb ed='ZHSJ' n='12-0479a' xml:id='SHIJI_ZHSJ_12-0479a'/><line xml:id='SHIJI_ZHSJ_12-0479a.01'>持節設具而候神人，乃作通天臺，〔三〕置祠具其下，將招來神僊之屬．於是甘泉更置前殿，</line>
<line xml:id='SHIJI_ZHSJ_12-0479a.02'>始廣諸宮室．〔四〕夏，有芝生殿防內中．〔五〕天子為塞河，興通天臺，若有光云，〔六〕乃下詔曰：</line>
<line xml:id='SHIJI_ZHSJ_12-0479a.03'>「甘泉防生芝九莖，〔七〕赦天下，毋有復作．」</line>
<line xml:id='SHIJI_ZHSJ_12-0479a.04'>〔一〕　集解韋昭曰：「如猶比也．」</line>
<line xml:id='SHIJI_ZHSJ_12-0479a.05'>〔二〕　集解應劭曰：「飛廉神禽，能致風氣．」晉灼曰：「身如鹿，頭如雀，有角而蛇尾，文如豹文也．」</line>
<line xml:id='SHIJI_ZHSJ_12-0479a.06'>〔三〕　集解徐廣曰：「在甘泉．」　索隱漢書作通天臺於甘泉宮．案：漢書舊儀臺高三十丈，去長安二百里，望見長</line>
<line xml:id='SHIJI_ZHSJ_12-0479a.07'>　　　　安城也．</line>
<line xml:id='SHIJI_ZHSJ_12-0479a.08'>〔四〕　索隱姚氏案：「楊雄云甘泉本因秦離宮，既奢泰，武帝增通天臺、迎風宮，近則有洪崖、儲胥，遠則石關、封巒、鳷</line>
<line xml:id='SHIJI_ZHSJ_12-0479a.09'>　　　　鵲、露寒、棠棃等觀，又有高華、溫德觀、曾成宮、白虎、走狗、天梯、瑤臺、仙人、弩法、相思觀．」</line>
<line xml:id='SHIJI_ZHSJ_12-0479a.10'>〔五〕　集解徐廣曰：「元封二年也．」　索隱芝生殿房中．案：生芝九莖，於是作芝房歌．</line>
<line xml:id='SHIJI_ZHSJ_12-0479a.11'>〔六〕　集解李奇曰：「為此作事而有光應．」瓚曰：「作通天臺也．」</line>
<line xml:id='SHIJI_ZHSJ_12-0479a.12'>〔七〕　集解應劭曰：「芝，芝草也，其葉相連．」如淳曰：「瑞應圖云王者敬事耆老，不失舊故，則芝草生．」</line>
<line xml:id='SHIJI_ZHSJ_12-0479a.13'>　　其明年，伐朝鮮．夏，旱．公孫卿曰：「黃帝時封則天旱，乾封〔一〕三年．」上乃下詔曰：</line>
<line xml:id='SHIJI_ZHSJ_12-0479a.14'>「天旱，意乾封乎？其令天下尊祠靈星焉．」〔二〕</line>
<line xml:id='SHIJI_ZHSJ_12-0479a.15'>〔一〕　集解蘇林曰：「天旱欲使封土乾燥．」如淳曰：「但祭不立尸為乾封．」　正義乾音干．蘇林云：「天旱欲使封</line>
<line xml:id='SHIJI_ZHSJ_12-0479a.16'>　　　　土乾燥也．」顏師古云：「三歲不雨，暴所封之土令乾．」鄭氏云：「但祭不立尸為乾封．」</line>
</surface>
<surface xml:id='SHIJI_ZHSJ_12-0480a-z'>
<pb ed='ZHSJ' n='12-0480a' xml:id='SHIJI_ZHSJ_12-0480a'/><line xml:id='SHIJI_ZHSJ_12-0480a.01'>〔二〕　正義靈星即龍星也．張晏云：「龍星左角曰天田，則農祥也，見而祭之．」</line>
<line xml:id='SHIJI_ZHSJ_12-0480a.02'>　　其明年，上郊雍，通回中道，巡之．〔一〕春，至鳴澤，〔二〕從西河歸．</line>
<line xml:id='SHIJI_ZHSJ_12-0480a.03'>〔一〕　集解徐廣曰：「在扶風汧縣．」</line>
<line xml:id='SHIJI_ZHSJ_12-0480a.04'>〔二〕　集解服虔曰：「鳴澤，澤名也，在涿郡遒縣北界．」</line>
<line xml:id='SHIJI_ZHSJ_12-0480a.05'>　　其明年冬，上巡南郡，〔一〕至江陵而東．登禮潛之天柱山，號曰南嶽．〔二〕浮江，自尋陽</line>
<line xml:id='SHIJI_ZHSJ_12-0480a.06'>出樅陽，〔三〕過彭蠡，祀其名山川．北至琅邪，並海上．四月中，至奉高脩封焉．</line>
<line xml:id='SHIJI_ZHSJ_12-0480a.07'>〔一〕　集解徐廣曰：「元封五年．」</line>
<line xml:id='SHIJI_ZHSJ_12-0480a.08'>〔二〕　集解應劭曰：「潛縣屬廬江．南嶽，霍山也．」文穎曰：「天柱山在潛縣南，有祠．」</line>
<line xml:id='SHIJI_ZHSJ_12-0480a.09'>〔三〕　集解地理志廬江有樅陽縣．</line>
<line xml:id='SHIJI_ZHSJ_12-0480a.10'>　　初，天子封泰山，泰山東北阯古時有明堂處，處險不敞．上欲治明堂奉高旁，未曉其制</line>
<line xml:id='SHIJI_ZHSJ_12-0480a.11'>度．濟南人公玊帶〔一〕上黃帝時明堂圖．明堂圖中有一殿，四面無壁，以茅蓋，通水，圜宮</line>
<line xml:id='SHIJI_ZHSJ_12-0480a.12'>垣為複道，上有樓，從西南入，命曰昆侖，〔二〕天子從之入，以拜祠上帝焉．於是上令奉高作</line>
<line xml:id='SHIJI_ZHSJ_12-0480a.13'>明堂汶上，〔三〕如帶圖．及五年脩封，則祠泰一、五帝於明堂上坐，令高皇帝祠坐對之．祠</line>
<line xml:id='SHIJI_ZHSJ_12-0480a.14'>后土於下房，以二十太牢．天子從昆侖道入，始拜明堂如郊禮．禮畢，燎堂下．而上又上</line>
</surface>
<surface xml:id='SHIJI_ZHSJ_12-0481a-z'>
<pb ed='ZHSJ' n='12-0481a' xml:id='SHIJI_ZHSJ_12-0481a'/><line xml:id='SHIJI_ZHSJ_12-0481a.01'>泰山，有祕祠其顛．而泰山下祠五帝，各如其方，黃帝并赤帝，而有司侍祠焉．泰山上舉火，</line>
<line xml:id='SHIJI_ZHSJ_12-0481a.02'>下悉應之．</line>
<line xml:id='SHIJI_ZHSJ_12-0481a.03'>〔一〕　索隱玊，或作「肅」．公玊，姓；帶，名．姚氏按：風俗通齊湣王臣有公玊，其後也，音語錄反．三輔決錄云杜</line>
<line xml:id='SHIJI_ZHSJ_12-0481a.04'>　　　　陵有玊氏，音肅．說文以為從玊，音「畜牧」之「畜」．今讀公玊與決錄音同．然二姓單複有異，單姓者肅，後漢司</line>
<line xml:id='SHIJI_ZHSJ_12-0481a.05'>　　　　徒玊況是其後也．</line>
<line xml:id='SHIJI_ZHSJ_12-0481a.06'>〔二〕　索隱玊帶明堂圖中為複道，有樓從西南入，名其道曰崑崙．言其似崑崙山之五城十二樓，故名之也．</line>
<line xml:id='SHIJI_ZHSJ_12-0481a.07'>〔三〕　集解徐廣曰：「在元封二年秋．」</line>
<line xml:id='SHIJI_ZHSJ_12-0481a.08'>　　其後二歲，十一月甲子朔旦冬至，推曆者以本統．天子親至泰山，以十一月甲子朔旦</line>
<line xml:id='SHIJI_ZHSJ_12-0481a.09'>冬至日祠上帝明堂，〔一〕每脩封禪．其贊饗曰：「天增授皇帝泰元神筴，周而復始．〔二〕皇帝</line>
<line xml:id='SHIJI_ZHSJ_12-0481a.10'>敬拜泰一．」東至海上，考入海及方士求神者，莫驗，然益遣，冀遇之．</line>
<line xml:id='SHIJI_ZHSJ_12-0481a.11'>〔一〕　集解徐廣曰：「常五年一脩耳．今適二年，故但祀明堂．」</line>
<line xml:id='SHIJI_ZHSJ_12-0481a.12'>〔二〕　索隱案：薦饗之辭言天授皇帝泰元神筴，周而復始．又案：上黃帝得寶鼎神筴，則太古上皇創曆之號，故此</line>
<line xml:id='SHIJI_ZHSJ_12-0481a.13'>　　　　云太元神筴，周而復始也．</line>
<line xml:id='SHIJI_ZHSJ_12-0481a.14'>　　十一月乙酉，〔一〕柏梁烖．十二月甲午朔，上親禪高里，〔二〕祠后土．臨渤海，將以望祠</line>
<line xml:id='SHIJI_ZHSJ_12-0481a.15'>蓬萊之屬，冀至殊庭焉．〔三〕</line>
</surface>
<surface xml:id='SHIJI_ZHSJ_12-0482a-z'>
<pb ed='ZHSJ' n='12-0482a' xml:id='SHIJI_ZHSJ_12-0482a'/><line xml:id='SHIJI_ZHSJ_12-0482a.01'>〔一〕　集解徐廣曰：「二十二日也．」</line>
<line xml:id='SHIJI_ZHSJ_12-0482a.02'>〔二〕　集解伏儼曰：「山名，在泰山下．」</line>
<line xml:id='SHIJI_ZHSJ_12-0482a.03'>〔三〕　集解漢書音義曰：「蓬萊庭．」　索隱冀，漢書作「幾」．幾，近也；冀，望也，亦通．服虔曰：「蓬萊中仙人．殊</line>
<line xml:id='SHIJI_ZHSJ_12-0482a.04'>　　　　庭者，異也．言入仙人異域也．」</line>
<line xml:id='SHIJI_ZHSJ_12-0482a.05'>　　上還，以柏梁烖故，朝受計甘泉．〔一〕公孫卿曰：「黃帝就青靈臺，十二日燒，〔二〕黃帝乃</line>
<line xml:id='SHIJI_ZHSJ_12-0482a.06'>治明庭．明庭，甘泉也．」方士多言古帝王有都甘泉者．其後天子又朝諸侯甘泉，甘泉作諸</line>
<line xml:id='SHIJI_ZHSJ_12-0482a.07'>侯邸．勇之乃曰：「越俗有火烖，復起屋必以大，用勝服之．」於是作建章宮，〔三〕度為千門萬</line>
<line xml:id='SHIJI_ZHSJ_12-0482a.08'>戶．前殿度高未央，其東則鳳闕，高二十餘丈．〔四〕其西則唐中，〔五〕數十里虎圈．〔六〕其北</line>
<line xml:id='SHIJI_ZHSJ_12-0482a.09'>治大池，漸臺〔七〕高二十餘丈，名曰泰液〔八〕池，中有蓬萊、方丈、瀛洲、壺梁，象海中神山龜</line>
<line xml:id='SHIJI_ZHSJ_12-0482a.10'>魚之屬．〔九〕其南有玉堂、〔一０〕璧門、大鳥之屬．乃立神明臺、〔一一〕井幹樓，〔一二〕度五十餘丈，輦</line>
<line xml:id='SHIJI_ZHSJ_12-0482a.11'>道相屬焉．</line>
<line xml:id='SHIJI_ZHSJ_12-0482a.12'>〔一〕　正義顧胤云：「柏梁被燒，故受記故之物於甘泉也．」顏師古曰：「受郡國計簿也．」</line>
<line xml:id='SHIJI_ZHSJ_12-0482a.13'>〔二〕　集解徐廣曰：「日，一作『月』．」</line>
<line xml:id='SHIJI_ZHSJ_12-0482a.14'>〔三〕　正義括地志曰：「建章宮在雍州長安縣西二十里長安故城西．」</line>
<line xml:id='SHIJI_ZHSJ_12-0482a.15'>〔四〕　索隱三輔黃圖云「武帝營建章，起鳳闕，高三十五丈」．關中記「一名別風，言別四方之風」．西京賦曰「閶闔之</line>
<line xml:id='SHIJI_ZHSJ_12-0482a.16'>　　　　內，別風嶕嶢」也．三輔故事云「北有圜闕，高二十丈，上有銅鳳皇，故曰鳳闕也」．</line>
</surface>
<surface xml:id='SHIJI_ZHSJ_12-0483a-z'>
<pb ed='ZHSJ' n='12-0483a' xml:id='SHIJI_ZHSJ_12-0483a'/><line xml:id='SHIJI_ZHSJ_12-0483a.01'>〔五〕　索隱如淳云：「詩云『中唐有甓』．鄭玄曰『唐，堂庭也』．爾雅以廟中路謂之唐．西京賦曰『前開唐中，彌望廣</line>
<line xml:id='SHIJI_ZHSJ_12-0483a.02'>　　　　象』是也．」</line>
<line xml:id='SHIJI_ZHSJ_12-0483a.03'>〔六〕　正義圈，其遠反．括地志云：「虎圈今在長安城中西偏也．」</line>
<line xml:id='SHIJI_ZHSJ_12-0483a.04'>〔七〕　正義顏師古云：「漸，浸也．臺在池中，為水所浸，故曰漸臺．」按：王莽死此臺也．</line>
<line xml:id='SHIJI_ZHSJ_12-0483a.05'>〔八〕　正義臣瓚云：「泰液言象陰陽津液以作池也．」</line>
<line xml:id='SHIJI_ZHSJ_12-0483a.06'>〔九〕　索隱三輔故事云：「殿北海池北岸有石魚，長二丈，廣五尺，西岸有石龜二枚，各長六尺．」</line>
<line xml:id='SHIJI_ZHSJ_12-0483a.07'>〔一０〕索隱其南則玉堂．漢武故事「玉堂基與未央前殿等，去地十二丈」．</line>
<line xml:id='SHIJI_ZHSJ_12-0483a.08'>〔一一〕索隱漢宮闕疏云：「臺高五十丈，上有九宮，常置九天道士百人也．」</line>
<line xml:id='SHIJI_ZHSJ_12-0483a.09'>〔一二〕索隱關中記「宮北有井幹臺，高五十丈，積木為樓」．言築累萬木，轉相交架，如井幹．司馬彪注莊子云「井幹，井</line>
<line xml:id='SHIJI_ZHSJ_12-0483a.10'>　　　　闌也」．又崔譔云「井以四邊為幹，猶築牆之有楨幹」又諸本多作「幹」，一本作「榦」，音【韓】．說文云「幹，井橋」．</line>
<line xml:id='SHIJI_ZHSJ_12-0483a.11'>　　夏，漢改曆，以正月為歲首，而色上黃，官名〔一〕更印章以五字．〔二〕因為太初元年．是</line>
<line xml:id='SHIJI_ZHSJ_12-0483a.12'>歲，西伐大宛．蝗大起．丁夫人、〔三〕雒陽虞初等以方祠詛匈奴、大宛焉．</line>
<line xml:id='SHIJI_ZHSJ_12-0483a.13'>〔一〕　集解徐廣曰：「一無『名』字．」</line>
<line xml:id='SHIJI_ZHSJ_12-0483a.14'>〔二〕　集解張晏曰：「漢據土德，土數五，故用五為印文也．若丞相曰『丞相之印章』，諸卿及守相印文不足五字者，以</line>
<line xml:id='SHIJI_ZHSJ_12-0483a.15'>　　　　『之』足也．」</line>
<line xml:id='SHIJI_ZHSJ_12-0483a.16'>〔三〕　集解韋昭曰：「丁，姓；夫人，名也．」</line>
</surface>
<surface xml:id='SHIJI_ZHSJ_12-0484a-z'>
<pb ed='ZHSJ' n='12-0484a' xml:id='SHIJI_ZHSJ_12-0484a'/><line xml:id='SHIJI_ZHSJ_12-0484a.01'>　　其明年，有司言雍五畤無牢熟具，芬芳不備．乃命祠官進畤犢牢具，五色食所勝，〔一〕</line>
<line xml:id='SHIJI_ZHSJ_12-0484a.02'>而以木禺馬〔二〕代駒焉．獨五帝用駒，行親郊用駒．及諸名山川用駒者，悉以木禺馬代．行</line>
<line xml:id='SHIJI_ZHSJ_12-0484a.03'>過，乃用駒．他禮如故．</line>
<line xml:id='SHIJI_ZHSJ_12-0484a.04'>〔一〕　集解孟康曰：「若火勝金，則祠赤帝以白牡．」</line>
<line xml:id='SHIJI_ZHSJ_12-0484a.05'>〔二〕　索隱木耦馬．一音偶．孟云「寓寄龍形于木」．又姚氏云「寓，叚也．以言叚木龍馬一駟，非寄生龍馬形於木</line>
<line xml:id='SHIJI_ZHSJ_12-0484a.06'>　　　　也」．</line>
<line xml:id='SHIJI_ZHSJ_12-0484a.07'>　　其明年，東巡海上，考神僊之屬，未有驗者．方士有言「黃帝時為五城十二樓，〔一〕以候</line>
<line xml:id='SHIJI_ZHSJ_12-0484a.08'>神人於執期，〔二〕命曰迎年」．〔三〕上許作之如方，名曰明年．上親禮祠上帝，衣上黃焉．</line>
<line xml:id='SHIJI_ZHSJ_12-0484a.09'>〔一〕　集解應劭曰：「崑崙玄圃五城十二樓，此仙人之所常居也．」</line>
<line xml:id='SHIJI_ZHSJ_12-0484a.10'>〔二〕　集解漢書音義曰：「執期，地名也．」</line>
<line xml:id='SHIJI_ZHSJ_12-0484a.11'>〔三〕　正義顏師古云：「迎年，若言祈年．」</line>
<line xml:id='SHIJI_ZHSJ_12-0484a.12'>　　公玊帶曰：「黃帝時雖封泰山，然風后、封鉅、〔一〕岐伯〔二〕令黃帝封東泰山，〔三〕禪凡</line>
<line xml:id='SHIJI_ZHSJ_12-0484a.13'>山〔四〕合符，然後不死焉．」天子既令設祠具，至東泰山，東泰山卑小，不稱其聲，乃令祠官</line>
<line xml:id='SHIJI_ZHSJ_12-0484a.14'>禮之，而不封禪焉．其後令帶奉祠候神物．夏，遂還泰山，脩五年之禮如前，而加禪祠石</line>
<line xml:id='SHIJI_ZHSJ_12-0484a.15'>閭．石閭者，在泰山下阯南方，方士多言此僊人之閭也，故上親禪焉．</line>
</surface>
<surface xml:id='SHIJI_ZHSJ_12-0485a-z'>
<pb ed='ZHSJ' n='12-0485a' xml:id='SHIJI_ZHSJ_12-0485a'/><line xml:id='SHIJI_ZHSJ_12-0485a.01'>〔一〕　集解應劭曰：「封鉅，黃帝師．」</line>
<line xml:id='SHIJI_ZHSJ_12-0485a.02'>〔二〕　正義張揖云：「岐伯，黃帝太醫．」</line>
<line xml:id='SHIJI_ZHSJ_12-0485a.03'>〔三〕　集解徐廣曰：「在琅邪朱虛縣，汶水所出．」</line>
<line xml:id='SHIJI_ZHSJ_12-0485a.04'>〔四〕　集解徐廣曰：「凡山亦在朱虛．」</line>
<line xml:id='SHIJI_ZHSJ_12-0485a.05'>　　其後五年，復至泰山脩封，〔一〕還過祭常山．</line>
<line xml:id='SHIJI_ZHSJ_12-0485a.06'>〔一〕　集解徐廣曰：「天漢三年．李陵以天漢二年敗也．」</line>
<line xml:id='SHIJI_ZHSJ_12-0485a.07'>　　今天子所興祠，泰一、后土，三年親郊祠，建漢家封禪，五年一脩封．薄忌泰一及三一、</line>
<line xml:id='SHIJI_ZHSJ_12-0485a.08'>冥羊、馬行、赤星，五，寬舒之祠官〔一〕以歲時致禮．凡六祠，〔二〕皆太祝領之．至如八神諸</line>
<line xml:id='SHIJI_ZHSJ_12-0485a.09'>神，明年、凡山他名祠，行過則祀，去則已．方士所興祠，各自主，其人終則已，祠官弗主．他</line>
<line xml:id='SHIJI_ZHSJ_12-0485a.10'>祠皆如其故．今上封禪，其後十二歲而還，徧於五嶽、四瀆矣．而方士之候祠神人，入海求</line>
<line xml:id='SHIJI_ZHSJ_12-0485a.11'>蓬萊，終無有驗．而公孫卿之候神者，猶以大人跡為解，無其效．天子益怠厭方士之怪迂</line>
<line xml:id='SHIJI_ZHSJ_12-0485a.12'>語矣，然終羈縻弗絕，冀遇其真．自此之後，方士言祠神者彌衆，然其效可睹矣．〔三〕</line>
<line xml:id='SHIJI_ZHSJ_12-0485a.13'>〔一〕　集解李奇曰：「祀名也．」　索隱赤星即上靈星祠也．靈星，龍左角，其色赤，故曰赤星．五者，太一也．三一</line>
<line xml:id='SHIJI_ZHSJ_12-0485a.14'>　　　　也，冥羊也，馬行也，赤星也．凡五，並祠官寬舒領之．</line>
<line xml:id='SHIJI_ZHSJ_12-0485a.15'>〔二〕　索隱謂五者之外有正太一后土祠，故六也．</line>
</surface>
<surface xml:id='SHIJI_ZHSJ_12-0486a-z'>
<pb ed='ZHSJ' n='12-0486a' xml:id='SHIJI_ZHSJ_12-0486a'/><line xml:id='SHIJI_ZHSJ_12-0486a.01'>〔三〕　集解徐廣曰：「猶今人云『其事已可知矣』，皆不信之耳．又數本皆無『可』字．」</line>
<line xml:id='SHIJI_ZHSJ_12-0486a.02'>　　太史公曰：余從巡祭天地諸神名山川而封禪焉．入壽宮侍祠神語，究觀方士祠官之</line>
<line xml:id='SHIJI_ZHSJ_12-0486a.03'>言，於是退而論次自古以來用事於鬼神者，具見其表．後有君子，得以覽焉．至若俎豆</line>
<line xml:id='SHIJI_ZHSJ_12-0486a.04'>珪幣之詳，獻酬之禮，則有司存焉．</line>
<line xml:id='SHIJI_ZHSJ_12-0486a.05'>【索隱述贊】孝武纂極，四海承平．志尚奢麗，尤敬神明．壇開八道，接通五城．朝親五利，夕拜文成．</line>
<line xml:id='SHIJI_ZHSJ_12-0486a.06'>祭非祀典，巡乖卜征．登嵩勒岱，望景傳聲．迎年祀日，改曆定正．疲秏中土，事彼邊兵．日不暇給，</line>
<line xml:id='SHIJI_ZHSJ_12-0486a.07'>人無聊生．俯觀嬴政，幾欲齊衡．</line>
</surface>
</surfaceGrp>
