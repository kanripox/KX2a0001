<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_068'>
<surface type='dummy'></surface>
<surface xml:id='KX2a0001_ZHSJ_68-2227a-z'>
<pb ed='ZHSJ' n='68-2227a' xml:id='KX2a0001_ZHSJ_68-2227a'/><line xml:id='KX2a0001_ZHSJ_68-2227a.01'>史記卷六十八</line>
<line xml:id='KX2a0001_ZHSJ_68-2227a.02'>　　商君列傳第八</line>
<line xml:id='KX2a0001_ZHSJ_68-2227a.03'>　　商君者，〔一〕衞之諸庶孼公子也，名鞅，姓公孫氏，其祖本姬姓也．鞅少好刑名之學，事</line>
<line xml:id='KX2a0001_ZHSJ_68-2227a.04'>魏相公叔座〔二〕為中庶子．〔三〕公叔座知其賢，未及進．會座病，魏惠王親往問病，〔四〕曰：</line>
<line xml:id='KX2a0001_ZHSJ_68-2227a.05'>「公叔病有如不可諱，將柰社稷何？」公叔曰：「座之中庶子〔五〕公孫鞅，年雖少，有奇才，願</line>
<line xml:id='KX2a0001_ZHSJ_68-2227a.06'>王舉國而聽之．」王嘿然．王且去，座屏人言曰：「王即不聽用鞅，必殺之，無令出境．」王</line>
<line xml:id='KX2a0001_ZHSJ_68-2227a.07'>許諾而去．公叔座召鞅謝曰：「今者王問可以為相者，我言若，王色不許我．我方先君後</line>
<line xml:id='KX2a0001_ZHSJ_68-2227a.08'>臣，因謂王即弗用鞅，當殺之．王許我．汝可疾去矣，且見禽．」鞅曰：「彼王不能用君之言</line>
<line xml:id='KX2a0001_ZHSJ_68-2227a.09'>任臣，又安能用君之言殺臣乎？」卒不去．惠王既去，而謂左右曰：「公叔病甚，悲乎，欲令</line>
<line xml:id='KX2a0001_ZHSJ_68-2227a.10'>寡人以國聽公孫鞅也，豈不悖哉！」〔六〕</line>
<line xml:id='KX2a0001_ZHSJ_68-2227a.11'>〔一〕　正義秦封於商，故號商君．</line>
<line xml:id='KX2a0001_ZHSJ_68-2227a.12'>〔二〕　索隱公叔，氏；座，名也．座音在戈反．</line>
</surface>
<surface xml:id='KX2a0001_ZHSJ_68-2228a-z'>
<pb ed='ZHSJ' n='68-2228a' xml:id='KX2a0001_ZHSJ_68-2228a'/><line xml:id='KX2a0001_ZHSJ_68-2228a.01'>〔三〕　索隱官名也．魏已置之，非自秦也．周禮夏官謂之「諸子」，禮記文王世子謂之「庶子」，掌公族也．</line>
<line xml:id='KX2a0001_ZHSJ_68-2228a.02'>〔四〕　索隱即魏侯之子，名罃，後徙大梁而稱梁也．</line>
<line xml:id='KX2a0001_ZHSJ_68-2228a.03'>〔五〕　索隱戰國策云衞庶子也．</line>
<line xml:id='KX2a0001_ZHSJ_68-2228a.04'>〔六〕　索隱疾重而悖亂也．　正義悖音背．</line>
<line xml:id='KX2a0001_ZHSJ_68-2228a.05'>　　公叔既死，公孫鞅聞秦孝公下令國中求賢者，將修繆公之業，東復侵地，迺遂西入秦，</line>
<line xml:id='KX2a0001_ZHSJ_68-2228a.06'>因孝公寵臣景監〔一〕以求見孝公．孝公既見衞鞅，語事良久，孝公時時睡，弗聽．罷而孝公</line>
<line xml:id='KX2a0001_ZHSJ_68-2228a.07'>怒景監曰：「子之客妄人耳，安足用邪！」景監以讓衞鞅．衞鞅曰：「吾說公以帝道，其志不</line>
<line xml:id='KX2a0001_ZHSJ_68-2228a.08'>開悟矣．」後五日，復求見鞅．鞅復見孝公，益愈，然而未中旨．罷而孝公復讓景監，景監</line>
<line xml:id='KX2a0001_ZHSJ_68-2228a.09'>亦讓鞅．鞅曰：「吾說公以王道而未入也．請復見鞅．」鞅復見孝公，孝公善之而未用也．</line>
<line xml:id='KX2a0001_ZHSJ_68-2228a.10'>罷而去．孝公謂景監曰：「汝客善，可與語矣．」鞅曰：「吾說公以霸道，其意欲用之矣．誠</line>
<line xml:id='KX2a0001_ZHSJ_68-2228a.11'>復見我，我知之矣．」衞鞅復見孝公．公與語，不自知之前於席也．語數日不厭．景監</line>
<line xml:id='KX2a0001_ZHSJ_68-2228a.12'>曰：「子何以中吾君？吾君之驩甚也．」鞅曰：「吾說君〔二〕以帝王之道比三代，〔三〕而君曰：</line>
<line xml:id='KX2a0001_ZHSJ_68-2228a.13'>『久遠，吾不能待．且賢君者，各及其身顯名天下，安能邑邑待數十百年以成帝王乎？』故</line>
<line xml:id='KX2a0001_ZHSJ_68-2228a.14'>吾以彊國之術說君，君大說〔四〕之耳．然亦難以比德於殷周矣．」</line>
</surface>
<surface xml:id='KX2a0001_ZHSJ_68-2229a-z'>
<pb ed='ZHSJ' n='68-2229a' xml:id='KX2a0001_ZHSJ_68-2229a'/><line xml:id='KX2a0001_ZHSJ_68-2229a.01'>〔一〕　索隱景姓，楚之族也．監音去聲平聲並通．</line>
<line xml:id='KX2a0001_ZHSJ_68-2229a.02'>〔二〕　索隱音稅，下同．</line>
<line xml:id='KX2a0001_ZHSJ_68-2229a.03'>〔三〕　索隱比三．比者，頻也．謂頻三見孝公，言帝王之道也．比音必耳反．　正義比，必寐反．說者以五帝三</line>
<line xml:id='KX2a0001_ZHSJ_68-2229a.04'>　　　　王之事比至孝公，以三代帝王之道方興．孝公曰「太久遠，吾不能」．</line>
<line xml:id='KX2a0001_ZHSJ_68-2229a.05'>〔四〕　索隱音悅．</line>
<line xml:id='KX2a0001_ZHSJ_68-2229a.06'>　　孝公既用衞鞅，鞅欲變法，恐天下議己．衞鞅曰：「疑行無名，疑事無功．且夫有高人</line>
<line xml:id='KX2a0001_ZHSJ_68-2229a.07'>之行者，固見非於世；〔一〕有獨知之慮者，必見敖於民．〔二〕愚者闇於成事，知者見於未萌．</line>
<line xml:id='KX2a0001_ZHSJ_68-2229a.08'>民不可與慮始而可與樂成．論至德者不和於俗，成大功者不謀於衆．是以聖人苟可以彊</line>
<line xml:id='KX2a0001_ZHSJ_68-2229a.09'>國，不法其故；〔三〕苟可以利民，不循其禮．」孝公曰：「善．」甘龍曰：〔四〕「不然．聖人不易</line>
<line xml:id='KX2a0001_ZHSJ_68-2229a.10'>民而教，知者不變法而治．因民而教，不勞而成功；緣法而治者，吏習而民安之．」衞鞅</line>
<line xml:id='KX2a0001_ZHSJ_68-2229a.11'>曰：「龍之所言，世俗之言也．常人安於故俗，學者溺於所聞．以此兩者居官守法可也，非</line>
<line xml:id='KX2a0001_ZHSJ_68-2229a.12'>所與論於法之外也．三代不同禮而王，五伯不同法而霸．智者作法，愚者制焉；賢者更</line>
<line xml:id='KX2a0001_ZHSJ_68-2229a.13'>禮，不肖者拘焉．」〔五〕杜摯曰：「利不百，不變法；功不十，不易器．法古無過，循禮無邪．」</line>
<line xml:id='KX2a0001_ZHSJ_68-2229a.14'>衞鞅曰：「治世不一道，便國不法古．故湯武不循古而王，〔六〕夏殷不易禮而亡．〔七〕反古者</line>
<line xml:id='KX2a0001_ZHSJ_68-2229a.15'>不可非，而循禮者不足多．」孝公曰：「善．」以衞鞅為左庶長，卒定變法之令．</line>
</surface>
<surface xml:id='KX2a0001_ZHSJ_68-2230a-z'>
<pb ed='ZHSJ' n='68-2230a' xml:id='KX2a0001_ZHSJ_68-2230a'/><line xml:id='KX2a0001_ZHSJ_68-2230a.01'>〔一〕　索隱商君書「非」作「負」．</line>
<line xml:id='KX2a0001_ZHSJ_68-2230a.02'>〔二〕　索隱商君書作「必見驁於人」也．　正義敖，五到反．</line>
<line xml:id='KX2a0001_ZHSJ_68-2230a.03'>〔三〕　索隱言救獘為政之術，所為苟可以彊國，則不必要須法於故事也．</line>
<line xml:id='KX2a0001_ZHSJ_68-2230a.04'>〔四〕　索隱孝公之臣，甘姓，龍名也．甘氏出春秋時甘昭公王子帶後．</line>
<line xml:id='KX2a0001_ZHSJ_68-2230a.05'>〔五〕　索隱言賢智之人作法更禮，而愚不肖者不明變通，而輒拘制不使之行，斯亦信然矣．</line>
<line xml:id='KX2a0001_ZHSJ_68-2230a.06'>〔六〕　索隱商君書作「脩古」．</line>
<line xml:id='KX2a0001_ZHSJ_68-2230a.07'>〔七〕　索隱指殷紂、夏桀也．</line>
<line xml:id='KX2a0001_ZHSJ_68-2230a.08'>　　令民為什伍，〔一〕而相牧司連坐．〔二〕不告姦者腰斬，告姦者與斬敵首同賞，〔三〕匿姦者</line>
<line xml:id='KX2a0001_ZHSJ_68-2230a.09'>與降敵同罰．〔四〕民有二男以上不分異者，倍其賦．〔五〕有軍功者，各以率〔六〕受上爵；為私</line>
<line xml:id='KX2a0001_ZHSJ_68-2230a.10'>鬬者，各以輕重被刑大小．僇力本業，耕織致粟帛多者復其身．事末利及怠而貧者，舉以</line>
<line xml:id='KX2a0001_ZHSJ_68-2230a.11'>為收孥．宗室非有軍功論，不得為屬籍．〔八〕明尊卑爵秩等級，各以差次名田宅，臣妾衣</line>
<line xml:id='KX2a0001_ZHSJ_68-2230a.12'>服以家次．〔九〕有功者顯榮，無功者雖富無所芬華．</line>
<line xml:id='KX2a0001_ZHSJ_68-2230a.13'>〔一〕　索隱劉氏云：「五家為保，十保相連．」　正義或為十保，或為五保．</line>
<line xml:id='KX2a0001_ZHSJ_68-2230a.14'>〔二〕　索隱牧司謂相糾發也．一家有罪而九家連舉發，若不糾舉，則十家連坐．恐變令不行，故設重禁．</line>
<line xml:id='KX2a0001_ZHSJ_68-2230a.15'>〔三〕　索隱案：謂告姦一人則得爵一級，故云「與斬敵首同賞」也．</line>
<line xml:id='KX2a0001_ZHSJ_68-2230a.16'>〔四〕　索隱案律，降敵者誅其身，沒其家，今匿姦者，言當與之同罰也．</line>
</surface>
<surface xml:id='KX2a0001_ZHSJ_68-2231a-z'>
<pb ed='ZHSJ' n='68-2231a' xml:id='KX2a0001_ZHSJ_68-2231a'/><line xml:id='KX2a0001_ZHSJ_68-2231a.01'>〔五〕　正義民有二男不別為活者，一人出兩課．</line>
<line xml:id='KX2a0001_ZHSJ_68-2231a.02'>〔六〕　集解音律．</line>
<line xml:id='KX2a0001_ZHSJ_68-2231a.03'>〔七〕　索隱末謂工商也．蓋農桑為本，故上云「本業耕織」也．怠者，懈也．周禮謂之「疲民」．以言懈怠不事事之人</line>
<line xml:id='KX2a0001_ZHSJ_68-2231a.04'>　　　　而貧者，則糾舉而收錄其妻子，沒為官奴婢，蓋其法特重於古也．</line>
<line xml:id='KX2a0001_ZHSJ_68-2231a.05'>〔八〕　索隱謂宗室若無軍功，則不得入屬籍．謂除其籍，則雖無功不及爵秩也．</line>
<line xml:id='KX2a0001_ZHSJ_68-2231a.06'>〔九〕　索隱謂各隨其家爵秩之班次，亦不使僭侈踰等也．</line>
<line xml:id='KX2a0001_ZHSJ_68-2231a.07'>　　令既具，未布，恐民之不信，已乃立三丈之木於國都市南門，募民有能徙置北門者予十</line>
<line xml:id='KX2a0001_ZHSJ_68-2231a.08'>金．民怪之，莫敢徙．復曰「能徙者予五十金」．有一人徙之，輒予五十金，以明不欺．卒</line>
<line xml:id='KX2a0001_ZHSJ_68-2231a.09'>下令．</line>
<line xml:id='KX2a0001_ZHSJ_68-2231a.10'>　　令行於民朞年，秦民之國都言初令〔一〕之不便者以千數．於是太子犯法．衞鞅曰：「法</line>
<line xml:id='KX2a0001_ZHSJ_68-2231a.11'>之不行，自上犯之．」將法太子．太子，君嗣也，不可施刑，刑其傅公子虔，黥其師公孫賈．</line>
<line xml:id='KX2a0001_ZHSJ_68-2231a.12'>明日，秦人皆趨令．〔二〕行之十年，秦民大說，道不拾遺，山無盜賊，家給人足．民勇於公戰，</line>
<line xml:id='KX2a0001_ZHSJ_68-2231a.13'>怯於私鬬，鄉邑大治．秦民初言令不便者有來言令便者，衞鞅曰「此皆亂化之民也」，盡遷</line>
<line xml:id='KX2a0001_ZHSJ_68-2231a.14'>之於邊城．其後民莫敢議令．</line>
<line xml:id='KX2a0001_ZHSJ_68-2231a.15'>〔一〕　索隱謂鞅新變之法令為「初令」．</line>
<line xml:id='KX2a0001_ZHSJ_68-2231a.16'>〔二〕　索隱趨音七踰反．趨者，向也，附也．</line>
</surface>
<surface xml:id='KX2a0001_ZHSJ_68-2232a-z'>
<pb ed='ZHSJ' n='68-2232a' xml:id='KX2a0001_ZHSJ_68-2232a'/><line xml:id='KX2a0001_ZHSJ_68-2232a.01'>　　於是以鞅為大良造．〔一〕將兵圍魏安邑，降之．居三年，作為築冀闕〔二〕宮庭於咸陽，秦</line>
<line xml:id='KX2a0001_ZHSJ_68-2232a.02'>自雍徙都之．而令民父子兄弟同室內息者為禁．而集小（都）鄉邑聚為縣，置令､丞，凡三十</line>
<line xml:id='KX2a0001_ZHSJ_68-2232a.03'>一縣．為田開阡陌封疆，〔三〕而賦稅平．平斗桶〔四〕權衡丈尺．行之四年，公子虔復犯約，</line>
<line xml:id='KX2a0001_ZHSJ_68-2232a.04'>劓之．居五年，秦人富彊，天子致胙〔五〕於孝公，諸侯畢賀．</line>
<line xml:id='KX2a0001_ZHSJ_68-2232a.05'>〔一〕　索隱即大上造也，秦之第十六爵名也．今云「良造」者，或後變其名耳．</line>
<line xml:id='KX2a0001_ZHSJ_68-2232a.06'>〔二〕　索隱冀闕即魏闕也．冀，記也．出列教令，當記於此門闕．</line>
<line xml:id='KX2a0001_ZHSJ_68-2232a.07'>〔三〕　正義南北曰阡，東西曰陌．按：謂驛塍也．疆音疆．封，聚土也；疆，界也：謂界上封記也．</line>
<line xml:id='KX2a0001_ZHSJ_68-2232a.08'>〔四〕　集解鄭玄曰：「音勇，今之斛也．」　索隱音統，量器名．</line>
<line xml:id='KX2a0001_ZHSJ_68-2232a.09'>〔五〕　正義音左故反．</line>
<line xml:id='KX2a0001_ZHSJ_68-2232a.10'>　　其明年，齊敗魏兵於馬陵，虜其太子申，殺將軍龐涓．其明年，衞鞅說孝公曰：「秦之與</line>
<line xml:id='KX2a0001_ZHSJ_68-2232a.11'>魏，譬若人之有腹心疾，非魏并秦，秦即并魏．何者？魏居領阨之西，〔一〕都安邑，與秦界河</line>
<line xml:id='KX2a0001_ZHSJ_68-2232a.12'>而獨擅山東之利．利則西侵秦，病則東收地．今以君之賢聖，國賴以盛．而魏往年大破於</line>
<line xml:id='KX2a0001_ZHSJ_68-2232a.13'>齊，諸侯畔之，可因此時伐魏．魏不支秦，必東徙．東徙，秦據河山之固，東鄉以制諸侯，此</line>
<line xml:id='KX2a0001_ZHSJ_68-2232a.14'>帝王之業也．」孝公以為然，使衞鞅將而伐魏．魏使公子卬將而擊之．軍既相距，衞鞅遺</line>
<line xml:id='KX2a0001_ZHSJ_68-2232a.15'>魏將公子卬書曰：「吾始與公子驩，今俱為兩國將，不忍相攻，可與公子面相見，盟，樂飲而</line>
</surface>
<surface xml:id='KX2a0001_ZHSJ_68-2233a-z'>
<pb ed='ZHSJ' n='68-2233a' xml:id='KX2a0001_ZHSJ_68-2233a'/><line xml:id='KX2a0001_ZHSJ_68-2233a.01'>罷兵，以安秦魏．」魏公子卬以為然．會盟已，飲，而衞鞅伏甲士而襲虜魏公子卬，因攻其</line>
<line xml:id='KX2a0001_ZHSJ_68-2233a.02'>軍，盡破之以歸秦．魏惠王兵數破於齊秦，國內空，日以削，恐，乃使使割河西之地獻於秦</line>
<line xml:id='KX2a0001_ZHSJ_68-2233a.03'>以和．而魏遂去安邑，徙都大梁．〔二〕梁惠王曰：「寡人恨不用公叔座之言也．」衞鞅既破魏</line>
<line xml:id='KX2a0001_ZHSJ_68-2233a.04'>還，秦封之於､商〔三〕十五邑，號為商君．</line>
<line xml:id='KX2a0001_ZHSJ_68-2233a.05'>〔一〕　索隱蓋即安邑之東，山領險阨之地，即今蒲州之中條已東，連汾､晉之嶮嶝也．</line>
<line xml:id='KX2a0001_ZHSJ_68-2233a.06'>〔二〕　索隱紀年曰：「梁惠王二十九年，秦衞鞅伐梁西鄙」，則徙大梁在惠王之二十九年也．　正義從蒲州安邑徙汴</line>
<line xml:id='KX2a0001_ZHSJ_68-2233a.07'>　　　　州浚儀也．</line>
<line xml:id='KX2a0001_ZHSJ_68-2233a.08'>〔三〕　集解徐廣曰：「弘農商縣也．」　索隱於､商，二縣名，在弘農．紀年云秦封鞅在惠王三十年，與此文合．</line>
<line xml:id='KX2a0001_ZHSJ_68-2233a.09'>　　　　正義於､商在鄧州內鄉縣東七里，古於邑也．商洛縣在商州東八十九里，本商邑，周之商國．案：十五邑近此</line>
<line xml:id='KX2a0001_ZHSJ_68-2233a.10'>　　　　（三）〔二〕邑．</line>
<line xml:id='KX2a0001_ZHSJ_68-2233a.11'>　　商君相秦十年，〔一〕宗室貴戚多怨望者．趙良見商君．商君曰：「鞅之得見也，從孟蘭</line>
<line xml:id='KX2a0001_ZHSJ_68-2233a.12'>皋，〔二〕今鞅請得交，可乎？」趙良曰：「僕弗敢願也．孔丘有言曰：『推賢而戴者進，聚不肖</line>
<line xml:id='KX2a0001_ZHSJ_68-2233a.13'>而王者退．』僕不肖，故不敢受命．僕聞之曰：『非其位而居之曰貪位，非其名而有之曰貪</line>
<line xml:id='KX2a0001_ZHSJ_68-2233a.14'>名．』僕聽君之義，則恐僕貪位貪名也．故不敢聞命．」商君曰：「子不說吾治秦與？」〔三〕</line>
<line xml:id='KX2a0001_ZHSJ_68-2233a.15'>趙良曰：「反聽之謂聰，內視之謂明，自勝之謂彊．〔四〕虞舜有言曰：『自卑也尚矣．』君不若</line>
</surface>
<surface xml:id='KX2a0001_ZHSJ_68-2234a-z'>
<pb ed='ZHSJ' n='68-2234a' xml:id='KX2a0001_ZHSJ_68-2234a'/><line xml:id='KX2a0001_ZHSJ_68-2234a.01'>道虞舜之道，無為問僕矣．」商君曰：「始秦戎翟之教，父子無別，同室而居．今我更制其</line>
<line xml:id='KX2a0001_ZHSJ_68-2234a.02'>教，而為其男女之別，大築冀闕，營如魯衞矣．子觀我治秦也，孰與五羖大夫賢？」趙良</line>
<line xml:id='KX2a0001_ZHSJ_68-2234a.03'>曰：「千羊之皮，不如一狐之掖；千人之諾諾，不如一士之諤諤．武王諤諤以昌，殷紂墨墨</line>
<line xml:id='KX2a0001_ZHSJ_68-2234a.04'>以亡．〔五〕君若不非武王乎，則僕請終日正言而無誅，可乎？」商君曰：「語有之矣，貌言華</line>
<line xml:id='KX2a0001_ZHSJ_68-2234a.05'>也，至言實也，苦言藥也，甘言疾也．夫子果肯終日正言，鞅之藥也．鞅將事子，子又何辭</line>
<line xml:id='KX2a0001_ZHSJ_68-2234a.06'>焉！」趙良曰：「夫五羖大夫，荊之鄙人也．〔六〕聞秦繆公之賢而願望見，行而無資，自粥於</line>
<line xml:id='KX2a0001_ZHSJ_68-2234a.07'>秦客，被褐食牛．期年，繆公知之，舉之牛口之下，而加之百姓之上，秦國莫敢望焉．相</line>
<line xml:id='KX2a0001_ZHSJ_68-2234a.08'>秦六七年，而東伐鄭，三置晉國之君，〔七〕一救荊國之禍．〔八〕發教封內，而巴人致貢；施</line>
<line xml:id='KX2a0001_ZHSJ_68-2234a.09'>德諸侯，而八戎來服．由余聞之，款關請見．〔九〕五羖大夫之相秦也，勞不坐乘，暑不張蓋，</line>
<line xml:id='KX2a0001_ZHSJ_68-2234a.10'>行於國中，不從車乘，不操干戈，功名藏於府庫，德行施於後世．五羖大夫死，秦國男女</line>
<line xml:id='KX2a0001_ZHSJ_68-2234a.11'>流涕，〔一０〕童子不歌謠，舂者不相杵．〔一一〕此五羖大夫之德也．今君之見秦王也，因嬖人景</line>
<line xml:id='KX2a0001_ZHSJ_68-2234a.12'>監以為主，非所以為名也．相秦不以百姓為事，而大築冀闕，非所以為功也．刑黥太子之</line>
<line xml:id='KX2a0001_ZHSJ_68-2234a.13'>師傅，殘傷民以駿刑，是積怨畜禍也．教之化民也深於命，〔一二〕民之效上也捷於令．〔一三〕今君</line>
<line xml:id='KX2a0001_ZHSJ_68-2234a.14'>又左建外易，非所以為教也．〔一四〕君又南面而稱寡人，日繩秦之貴公子．詩曰：『相鼠有體，</line>
<line xml:id='KX2a0001_ZHSJ_68-2234a.15'>人而無禮，人而無禮，何不遄死．』以詩觀之，非所以為壽也．公子虔杜門不出已八年矣，</line>
</surface>
<surface xml:id='KX2a0001_ZHSJ_68-2235a-z'>
<pb ed='ZHSJ' n='68-2235a' xml:id='KX2a0001_ZHSJ_68-2235a'/><line xml:id='KX2a0001_ZHSJ_68-2235a.01'>君又殺祝懽而黥公孫賈．詩曰：『得人者興，失人者崩．』此數事者，非所以得人也．君之</line>
<line xml:id='KX2a0001_ZHSJ_68-2235a.02'>出也，後車十數，從車載甲，多力而駢脅者為驂乘，持矛而操闟〔一五〕戟者〔一六〕旁車而趨．此一</line>
<line xml:id='KX2a0001_ZHSJ_68-2235a.03'>物不具，君固不出．書曰：『恃德者昌，恃力者亡．』〔一七〕君之危若朝露，尚將欲延年益壽乎？</line>
<line xml:id='KX2a0001_ZHSJ_68-2235a.04'>則何不歸十五都，〔一八〕灌園於鄙，勸秦王顯巖穴之士，養老存孤，敬父兄，序有功，尊有德，</line>
<line xml:id='KX2a0001_ZHSJ_68-2235a.05'>可以少安．君尚將貪商於之富，寵秦國之教，畜百姓之怨，秦王一旦捐賓客而不立朝，秦國</line>
<line xml:id='KX2a0001_ZHSJ_68-2235a.06'>之所以收君者，豈其微哉？〔一九〕亡可翹足而待．」商君弗從．</line>
<line xml:id='KX2a0001_ZHSJ_68-2235a.07'>〔一〕　索隱戰國策云孝公行商君法十八年而死，與此文不同者，案此直云相秦十年耳，而戰國策乃云行商君法十八</line>
<line xml:id='KX2a0001_ZHSJ_68-2235a.08'>　　　　年，蓋連其未作相之年耳．</line>
<line xml:id='KX2a0001_ZHSJ_68-2235a.09'>〔二〕　索隱孟蘭皋，人姓名也．　言鞅前因蘭皋得與趙良相見也．</line>
<line xml:id='KX2a0001_ZHSJ_68-2235a.10'>〔三〕　索隱說音悅．與音予．</line>
<line xml:id='KX2a0001_ZHSJ_68-2235a.11'>〔四〕　索隱謂守謙敬之人是為自勝，若是者乃為強．若爭名得勝，此非強之道．</line>
<line xml:id='KX2a0001_ZHSJ_68-2235a.12'>〔五〕　正義以殷紂比商君．</line>
<line xml:id='KX2a0001_ZHSJ_68-2235a.13'>〔六〕　正義百里奚，南陽宛人．屬楚，故云荊．</line>
<line xml:id='KX2a0001_ZHSJ_68-2235a.14'>〔七〕　索隱謂立晉惠公､懷公､文公也．</line>
<line xml:id='KX2a0001_ZHSJ_68-2235a.15'>〔八〕　索隱案（六國）【十二諸侯】年表，穆公二十八年會晉，救楚，朝周是也．</line>
<line xml:id='KX2a0001_ZHSJ_68-2235a.16'>〔九〕　集解韋昭曰：「款，叩也．」</line>
</surface>
<surface xml:id='KX2a0001_ZHSJ_68-2236a-z'>
<pb ed='ZHSJ' n='68-2236a' xml:id='KX2a0001_ZHSJ_68-2236a'/><line xml:id='KX2a0001_ZHSJ_68-2236a.01'>〔一０〕正義音體．</line>
<line xml:id='KX2a0001_ZHSJ_68-2236a.02'>〔一一〕集解鄭玄曰：「相謂送杵聲，以聲音自勸也．」</line>
<line xml:id='KX2a0001_ZHSJ_68-2236a.03'>〔一二〕索隱劉氏云：「教謂商鞅之令也，命謂秦君之命也．言人畏鞅甚於秦君．」</line>
<line xml:id='KX2a0001_ZHSJ_68-2236a.04'>〔一三〕索隱上謂鞅之處分．今謂秦君之令．</line>
<line xml:id='KX2a0001_ZHSJ_68-2236a.05'>〔一四〕索隱左建謂以左道建立威權也．外易謂在外革易君命也．</line>
<line xml:id='KX2a0001_ZHSJ_68-2236a.06'>〔一五〕集解所及反．</line>
<line xml:id='KX2a0001_ZHSJ_68-2236a.07'>〔一六〕集解徐廣曰：「一作『』．屈盧之勁矛，干將之雄戟．」　索隱闟，亦󼣐「鈒」，同所及反．鄒誕音吐臈反．</line>
<line xml:id='KX2a0001_ZHSJ_68-2236a.08'>　　　　音遼．屈音九勿反．按：屈盧､干將並古良匠造矛戟者名．　正義顧野王云：「鋋也．」方言云：「矛，吳､揚､</line>
<line xml:id='KX2a0001_ZHSJ_68-2236a.09'>　　　　江､淮､南楚､五湖之閒謂之鋋．其柄謂之矜．」釋名云：「戟，格也．旁有格．」</line>
<line xml:id='KX2a0001_ZHSJ_68-2236a.10'>〔一七〕索隱此是周書之言，孔子所刪之餘．</line>
<line xml:id='KX2a0001_ZHSJ_68-2236a.11'>〔一八〕索隱衞鞅所封商於二縣以為國，其中凡有十五都，故趙良勸令歸之．　正義公孫鞅封商於十五邑，故云</line>
<line xml:id='KX2a0001_ZHSJ_68-2236a.12'>　　　　「十五都」．</line>
<line xml:id='KX2a0001_ZHSJ_68-2236a.13'>〔一九〕索隱謂鞅於秦無仁恩，故秦國之所以將收錄鞅者其效甚明，故云「豈其微哉」．</line>
<line xml:id='KX2a0001_ZHSJ_68-2236a.14'>　　後五月而秦孝公卒，太子立．公子虔之徒告商君欲反，發吏捕商君．商君亡至關下，</line>
<line xml:id='KX2a0001_ZHSJ_68-2236a.15'>欲舍客舍．客人不知其是商君也，曰：「商君之法，舍人無驗者坐之．」商君喟然歎曰：「嗟</line>
</surface>
<surface xml:id='KX2a0001_ZHSJ_68-2237a-z'>
<pb ed='ZHSJ' n='68-2237a' xml:id='KX2a0001_ZHSJ_68-2237a'/><line xml:id='KX2a0001_ZHSJ_68-2237a.01'>乎，為法之敝一至此哉！」去之魏．魏人怨其欺公子卬而破魏師，弗受．商君欲之他國．</line>
<line xml:id='KX2a0001_ZHSJ_68-2237a.02'>魏人曰：「商君，秦之賊．秦彊而賊入魏，弗歸，不可．」遂內秦．商君既復入秦，走商</line>
<line xml:id='KX2a0001_ZHSJ_68-2237a.03'>邑，〔一〕與其徒屬發邑兵北出擊鄭．〔二〕秦發兵攻商君，殺之於鄭黽池．〔三〕秦惠王車裂商君</line>
<line xml:id='KX2a0001_ZHSJ_68-2237a.04'>以徇，曰：「莫如商鞅反者！」遂滅商君之家．</line>
<line xml:id='KX2a0001_ZHSJ_68-2237a.05'>〔一〕　索隱走音奏．走，向也．</line>
<line xml:id='KX2a0001_ZHSJ_68-2237a.06'>〔二〕　集解徐廣曰：「京兆鄭縣也．」　索隱地理志京兆有鄭縣．秦本紀云「初縣杜､鄭」，按其地是鄭桓公友之所</line>
<line xml:id='KX2a0001_ZHSJ_68-2237a.07'>　　　　封．</line>
<line xml:id='KX2a0001_ZHSJ_68-2237a.08'>〔三〕　集解徐廣曰：「黽，或作『彭』．」　索隱鄭黽池者，時黽池屬鄭故也．而徐廣云「黽或作彭」者，按鹽鐵論云「商</line>
<line xml:id='KX2a0001_ZHSJ_68-2237a.09'>　　　　君困於彭池」故也．黽音亡忍反．　正義黽池去鄭三百里，蓋秦兵至鄭破商邑兵，而商君東走至黽，乃擒殺之．</line>
<line xml:id='KX2a0001_ZHSJ_68-2237a.10'>　　太史公曰：商君，其天資刻薄人也．〔一〕跡其欲干孝公以帝王術，挾持浮說，非其質</line>
<line xml:id='KX2a0001_ZHSJ_68-2237a.11'>矣．〔二〕且所因由嬖臣，及得用，刑公子虔，欺魏將卬，不師趙良之言，亦足發明商君之少恩</line>
<line xml:id='KX2a0001_ZHSJ_68-2237a.12'>矣．余嘗讀商君開塞耕戰書，與其人行事相類．〔三〕卒受惡名於秦，有以也夫！〔四〕</line>
<line xml:id='KX2a0001_ZHSJ_68-2237a.13'>〔一〕　索隱謂天資其人為刻薄之行．刻謂用刑深刻；薄謂[⿱𠫓廾]仁義，不悃誠也．</line>
<line xml:id='KX2a0001_ZHSJ_68-2237a.14'>〔二〕　索隱說音如字．浮說即虛說也．謂鞅得用，刑政深刻，又欺魏將，是其天資自有狙詐，則初為孝公論帝王之</line>
</surface>
<surface xml:id='KX2a0001_ZHSJ_68-2238a-z'>
<pb ed='ZHSJ' n='68-2238a' xml:id='KX2a0001_ZHSJ_68-2238a'/><line xml:id='KX2a0001_ZHSJ_68-2238a.01'>　　　　術，是浮說耳，非本性也．</line>
<line xml:id='KX2a0001_ZHSJ_68-2238a.02'>〔三〕　索隱按商君書，開謂刑嚴峻則政化開，塞謂布恩賞則政化塞，其意本於嚴刑少恩．又為田開阡陌，及言斬敵首</line>
<line xml:id='KX2a0001_ZHSJ_68-2238a.03'>　　　　賜爵，是耕戰書也．</line>
<line xml:id='KX2a0001_ZHSJ_68-2238a.04'>〔四〕　集解新序論曰：「秦孝公保崤函之固，以廣雍州之地，東并河西，北收上郡，國富兵彊，長雄諸侯，周室歸籍，四</line>
<line xml:id='KX2a0001_ZHSJ_68-2238a.05'>　　　　方來賀，為戰國霸君，秦遂以彊，六世而并諸侯，亦皆商君之謀也．夫商君極身無二慮，盡公不顧私，使民內急耕</line>
<line xml:id='KX2a0001_ZHSJ_68-2238a.06'>　　　　織之業以富國，外重戰伐之賞以勸戎士，法令必行，內不阿貴寵，外不偏疏遠，是以令行而禁止，法出而姦息．故</line>
<line xml:id='KX2a0001_ZHSJ_68-2238a.07'>　　　　雖書云『無偏無黨』，詩云『周道如砥，其直如矢』，司馬法之勵戎士，周后稷之勸農業，無以易此．此所以并諸侯</line>
<line xml:id='KX2a0001_ZHSJ_68-2238a.08'>　　　　也．故孫卿曰：『四世有勝，非幸也，數也．』然無信，諸侯畏而不親．夫霸君若齊桓､晉文者，桓不倍柯之盟，文</line>
<line xml:id='KX2a0001_ZHSJ_68-2238a.09'>　　　　不負原之期，而諸侯畏其彊而親信之，存亡繼絕，四方歸之，此管仲､舅犯之謀也．今商君倍公子卬之舊恩，[⿱𠫓廾]交</line>
<line xml:id='KX2a0001_ZHSJ_68-2238a.10'>　　　　魏之明信，詐取三軍之衆，故諸侯畏其彊而不親信也．藉使孝公遇齊桓､晉文，得諸侯之統將，合諸侯之君，驅天</line>
<line xml:id='KX2a0001_ZHSJ_68-2238a.11'>　　　　下之兵以伐秦，秦則亡矣．天下無桓文之君，故秦得以兼諸侯．衞鞅始自以為知霸王之德，原其事不諭也．昔</line>
<line xml:id='KX2a0001_ZHSJ_68-2238a.12'>　　　　周召施善政，及其死也，後世思之，『蔽芾甘棠』之詩是也．嘗舍於樹下，後世思其德不忍伐其樹，況害其身乎！管</line>
<line xml:id='KX2a0001_ZHSJ_68-2238a.13'>　　　　仲奪伯氏邑三百戶，無怨言．今衞鞅內刻刀鋸之刑，外深鈇鉞之誅，步過六尺者有罰，[⿱𠫓廾]灰於道者被刑，一日臨</line>
<line xml:id='KX2a0001_ZHSJ_68-2238a.14'>　　　　渭而論囚七百餘人，渭水盡赤，號哭之聲動於天地，畜怨積讎比於丘山，所逃莫之隱，所歸莫之容，身死車裂，滅</line>
<line xml:id='KX2a0001_ZHSJ_68-2238a.15'>　　　　族無姓，其去霸王之佐亦遠矣．然惠王殺之亦非也，可輔而用也．使衞鞅施寬平之法，加之以恩，申之以信，庶</line>
<line xml:id='KX2a0001_ZHSJ_68-2238a.16'>　　　　幾霸者之佐哉！」　索隱新序是劉歆所撰，其中論商君，故裴氏引之．藉音胙，字合作「胙」，誤為「藉」耳．按：</line>
<line xml:id='KX2a0001_ZHSJ_68-2238a.17'>　　　　本紀「周歸文武胙於孝公者」是也．說苑云「秦法，[⿱𠫓廾]灰於道者刑」，是其事也．</line>
</surface>
<surface xml:id='KX2a0001_ZHSJ_68-2239a-z'>
<pb ed='ZHSJ' n='68-2239a' xml:id='KX2a0001_ZHSJ_68-2239a'/><line xml:id='KX2a0001_ZHSJ_68-2239a.01'>【索隱述贊】衞鞅入秦，景監是因．王道不用，霸術見親．政必改革，禮豈因循．既欺魏將，亦怨秦人．</line>
<line xml:id='KX2a0001_ZHSJ_68-2239a.02'>如何作法，逆旅不賓！</line>
</surface>
<surface xml:id='KX2a0001_ZHSJ_68-2240a-z'>
<pb ed='ZHSJ' n='68-2240a' xml:id='KX2a0001_ZHSJ_68-2240a'/></surface>
</surfaceGrp>
