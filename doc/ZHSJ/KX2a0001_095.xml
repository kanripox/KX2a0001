<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_095'>
<surface type='dummy'></surface>
<surface xml:id='SHIJI_ZHSJ_95-2651a-z'>
<pb ed='ZHSJ' n='95-2651a' xml:id='SHIJI_ZHSJ_95-2651a'/><line xml:id='SHIJI_ZHSJ_95-2651a.01'>史記卷九十五</line>
<line xml:id='SHIJI_ZHSJ_95-2651a.02'>　　樊酈滕灌列傳第三十五</line>
<line xml:id='SHIJI_ZHSJ_95-2651a.03'>　　舞陽侯〔一〕樊噲〔二〕者，沛人也．〔三〕以屠狗為事，〔四〕與高祖俱隱．</line>
<line xml:id='SHIJI_ZHSJ_95-2651a.04'>〔一〕　正義舞陽在許州葉縣東十里．</line>
<line xml:id='SHIJI_ZHSJ_95-2651a.05'>〔二〕　正義音快，又吉外反．</line>
<line xml:id='SHIJI_ZHSJ_95-2651a.06'>〔三〕　正義沛，徐州縣．</line>
<line xml:id='SHIJI_ZHSJ_95-2651a.07'>〔四〕　正義時人食狗亦與羊豕同，故噲專屠以賣之．</line>
<line xml:id='SHIJI_ZHSJ_95-2651a.08'>　　初從高祖起豐，攻下沛．高祖為沛公，以噲為舍人．從攻胡陵､方與，〔一〕還守豐，擊泗水</line>
<line xml:id='SHIJI_ZHSJ_95-2651a.09'>監豐下，〔二〕破之．復東定沛，破泗水守薛西．〔三〕與司馬〔四〕戰碭東，〔五〕卻敵，斬首十五</line>
<line xml:id='SHIJI_ZHSJ_95-2651a.10'>級，賜爵國大夫．〔六〕常從，沛公擊章邯軍濮陽，攻城先登，斬首二十三級，賜爵列大夫．〔七〕</line>
<line xml:id='SHIJI_ZHSJ_95-2651a.11'>復常從，從攻城陽，〔八〕先登．下戶牖，〔九〕破李由軍，斬首十六級，賜上閒爵．〔一０〕從攻圍東</line>
<line xml:id='SHIJI_ZHSJ_95-2651a.12'>郡守尉於成武，〔一一〕卻敵，斬首十四級，捕虜十一人，賜爵五大夫．從擊秦軍，出亳南．〔一二〕河</line>
</surface>
<surface xml:id='SHIJI_ZHSJ_95-2652a-z'>
<pb ed='ZHSJ' n='95-2652a' xml:id='SHIJI_ZHSJ_95-2652a'/><line xml:id='SHIJI_ZHSJ_95-2652a.01'>閒守軍於杠里，〔一三〕破之．擊破趙賁軍開封〔一四〕北，以卻敵先登，斬候一人，首六十八級，捕</line>
<line xml:id='SHIJI_ZHSJ_95-2652a.02'>虜二十七人，賜爵卿．從攻破楊熊軍於曲遇．〔一五〕攻宛陵，〔一六〕先登，斬首八級，捕虜四十四</line>
<line xml:id='SHIJI_ZHSJ_95-2652a.03'>人，賜爵封號賢成君．〔一七〕從攻長社､轘轅，〔一八〕絕河津，〔一九〕東攻秦軍於尸，〔二０〕南攻秦軍於</line>
<line xml:id='SHIJI_ZHSJ_95-2652a.04'>犨．〔二一〕破南陽守齮於陽城．東攻宛城，先登．西至酈，〔二二〕以卻敵，斬首二十四級，捕虜四</line>
<line xml:id='SHIJI_ZHSJ_95-2652a.05'>十人，賜重封．〔二三〕攻武關，至霸上，斬都尉一人，首十級，捕虜百四十六人，降卒二千九百</line>
<line xml:id='SHIJI_ZHSJ_95-2652a.06'>人．</line>
<line xml:id='SHIJI_ZHSJ_95-2652a.07'>〔一〕　正義房預二音．</line>
<line xml:id='SHIJI_ZHSJ_95-2652a.08'>〔二〕　索隱案：監者，秦時御史監郡也．豐下，豐縣之下也．　正義泗水，郡名．</line>
<line xml:id='SHIJI_ZHSJ_95-2652a.09'>〔三〕　索隱謂破其守於薛縣之西也．</line>
<line xml:id='SHIJI_ZHSJ_95-2652a.10'>〔四〕　集解張晏曰：「秦司馬．」　正義秦將章邯司馬．</line>
<line xml:id='SHIJI_ZHSJ_95-2652a.11'>〔五〕　正義碭，宋州縣也．</line>
<line xml:id='SHIJI_ZHSJ_95-2652a.12'>〔六〕　集解文穎曰：「即官大夫也．」　正義爵第六級也．</line>
<line xml:id='SHIJI_ZHSJ_95-2652a.13'>〔七〕　集解文穎曰：「即公大夫，爵第七．」</line>
<line xml:id='SHIJI_ZHSJ_95-2652a.14'>〔八〕　集解徐廣曰：「年表二年七月，破秦軍濮陽東，屠城陽也．」　正義按：城陽近濮陽，而漢書作「陽城」，大錯</line>
<line xml:id='SHIJI_ZHSJ_95-2652a.15'>　　　　誤．</line>
<line xml:id='SHIJI_ZHSJ_95-2652a.16'>〔九〕　正義戶牖，汴州東陳留縣東北九十一里東昏故城是．</line>
</surface>
<surface xml:id='SHIJI_ZHSJ_95-2653a-z'>
<pb ed='ZHSJ' n='95-2653a' xml:id='SHIJI_ZHSJ_95-2653a'/><line xml:id='SHIJI_ZHSJ_95-2653a.01'>〔一０〕集解孟康曰：「不在二十爵中，如執圭､執帛比也．」如淳曰：「閒，或作『聞』．呂氏春秋曰『魏文侯東勝齊於長</line>
<line xml:id='SHIJI_ZHSJ_95-2653a.02'>　　　　城，天子賞文侯以上閒爵』．」　索隱賜上聞爵．張晏云：「得󼇉上聞．」晉灼曰：「名通於天子也．」如淳曰「或</line>
<line xml:id='SHIJI_ZHSJ_95-2653a.03'>　　　　作『上聞』，又引呂氏春秋，當證「上閒」．「閒」音「中閒」之「閒」．</line>
<line xml:id='SHIJI_ZHSJ_95-2653a.04'>〔一一〕正義曹州縣．</line>
<line xml:id='SHIJI_ZHSJ_95-2653a.05'>〔一二〕索隱案：亳，湯所都，今河南偃師有湯亳是也．　正義亳故城在宋州穀熟縣西南四十里．</line>
<line xml:id='SHIJI_ZHSJ_95-2653a.06'>〔一三〕正義地名，近城陽．</line>
<line xml:id='SHIJI_ZHSJ_95-2653a.07'>〔一四〕正義汴州縣．</line>
<line xml:id='SHIJI_ZHSJ_95-2653a.08'>〔一五〕索隱音齲顒二音，邑名也．　正義曲，丘雨反．遇，牛恭反．鄭州中牟縣有曲遇聚．</line>
<line xml:id='SHIJI_ZHSJ_95-2653a.09'>〔一六〕索隱地理志屬河南．　正義宛陵故城在鄭州新鄭縣東北三十八里．</line>
<line xml:id='SHIJI_ZHSJ_95-2653a.10'>〔一七〕集解徐廣曰：「時賜爵有執帛､執圭，又有賜爵封而加美名以為號也．又有功，則賜封列侯．」駰案：張晏曰</line>
<line xml:id='SHIJI_ZHSJ_95-2653a.11'>　　　　「食祿比封君而無邑」．瓚曰「秦制，列侯乃有封爵也」．　索隱張晏曰：「食祿比封君而無邑．」徐廣曰：「賜爵</line>
<line xml:id='SHIJI_ZHSJ_95-2653a.12'>　　　　有執圭､執帛，又有爵封而加美號．」又小顏云：「楚漢之際，權設寵榮，假其位號，或得邑地，或空受爵，此例多</line>
<line xml:id='SHIJI_ZHSJ_95-2653a.13'>　　　　矣．約以秦制，於義不通．」</line>
<line xml:id='SHIJI_ZHSJ_95-2653a.14'>〔一八〕正義許州理縣也．轘轅關在緱氏縣東南三十里．</line>
<line xml:id='SHIJI_ZHSJ_95-2653a.15'>〔一九〕正義古平陰津在河南府東北五十里也．</line>
<line xml:id='SHIJI_ZHSJ_95-2653a.16'>〔二０〕正義在偃師南．</line>
<line xml:id='SHIJI_ZHSJ_95-2653a.17'>〔二一〕正義在汝州魯山縣東南．</line>
</surface>
<surface xml:id='SHIJI_ZHSJ_95-2654a-z'>
<pb ed='ZHSJ' n='95-2654a' xml:id='SHIJI_ZHSJ_95-2654a'/><line xml:id='SHIJI_ZHSJ_95-2654a.01'>〔二二〕正義酈音擲．在鄧州新城縣西北四十里．</line>
<line xml:id='SHIJI_ZHSJ_95-2654a.02'>〔二三〕集解張晏曰：「益祿也．」如淳曰：「正爵名也．」瓚曰：「增封也．」　索隱張晏云「益祿也」．臣瓚以為增封，義</line>
<line xml:id='SHIJI_ZHSJ_95-2654a.03'>　　　　亦近是．而如淳曰正爵名，非也．小顏以為重封者，兼二號，蓋為得也．</line>
<line xml:id='SHIJI_ZHSJ_95-2654a.04'>　　項羽在戲下，欲攻沛公．沛公從百餘騎因項伯面見項羽，謝無有閉關事．項羽既饗軍</line>
<line xml:id='SHIJI_ZHSJ_95-2654a.05'>士，中酒，〔一〕亞父謀欲殺沛公，令項莊拔劍舞坐中，欲擊沛公，項伯常（<note>肩</note>）【屏】蔽之．時獨</line>
<line xml:id='SHIJI_ZHSJ_95-2654a.06'>沛公與張良得入坐，樊噌在營外，聞事急，乃持鐵盾入到營．營衞止噲，噲直撞入，〔二〕立帳</line>
<line xml:id='SHIJI_ZHSJ_95-2654a.07'>下．〔三〕項羽目之，問為誰．張良曰：「沛公參乘樊噲．」項羽曰：「壯士．」賜之卮酒彘肩．噲</line>
<line xml:id='SHIJI_ZHSJ_95-2654a.08'>既飲酒，拔劍切肉食，盡之．項羽曰：「能復飲乎？」噲曰：「臣死且不辭，豈特卮酒乎！且</line>
<line xml:id='SHIJI_ZHSJ_95-2654a.09'>沛公先入定咸陽，暴師霸上，以待大王．〔四〕大王今日至，聽小人之言，與沛公有隙，臣恐</line>
<line xml:id='SHIJI_ZHSJ_95-2654a.10'>天下解，〔五〕心疑大王也．」項羽默然．沛公如廁，麾樊噲去．既出，沛公留車騎，獨騎一</line>
<line xml:id='SHIJI_ZHSJ_95-2654a.11'>馬，與樊噲等四人步從，從閒道山下歸走霸上軍，而使張良謝項羽．項羽亦因遂已，無誅沛</line>
<line xml:id='SHIJI_ZHSJ_95-2654a.12'>公之心矣．是日微樊噲犇入營譙讓項羽，〔六〕沛公事幾殆．〔七〕</line>
<line xml:id='SHIJI_ZHSJ_95-2654a.13'>〔一〕　集解張晏曰：「酒酣也．」</line>
<line xml:id='SHIJI_ZHSJ_95-2654a.14'>〔二〕　集解漢書音義曰：「揰音撞鍾．」　正義撞，直江反．</line>
</surface>
<surface xml:id='SHIJI_ZHSJ_95-2655a-z'>
<pb ed='ZHSJ' n='95-2655a' xml:id='SHIJI_ZHSJ_95-2655a'/><line xml:id='SHIJI_ZHSJ_95-2655a.01'>〔三〕　集解徐廣曰：「一本作『立帷下，瞋目而視，眥皆血出』．」</line>
<line xml:id='SHIJI_ZHSJ_95-2655a.02'>〔四〕　正義時羽未為王，史追書．</line>
<line xml:id='SHIJI_ZHSJ_95-2655a.03'>〔五〕　正義紀買反．至此為絕句．</line>
<line xml:id='SHIJI_ZHSJ_95-2655a.04'>〔六〕　索隱譙音誚，責也．或才笑反，或亦作「誚」．</line>
<line xml:id='SHIJI_ZHSJ_95-2655a.05'>〔七〕　正義幾音祈．</line>
<line xml:id='SHIJI_ZHSJ_95-2655a.06'>　　明日，項羽入屠咸陽，立沛公為漢王．漢王賜噲爵為列侯，號臨武侯．〔一〕遷為郎中，從</line>
<line xml:id='SHIJI_ZHSJ_95-2655a.07'>入漢中．</line>
<line xml:id='SHIJI_ZHSJ_95-2655a.08'>〔一〕　正義桂陽臨武縣．</line>
<line xml:id='SHIJI_ZHSJ_95-2655a.09'>　　還定三秦，別擊西丞白水北，〔一〕雍輕車騎於雍南，破之．〔二〕從攻雍､斄〔三〕城，先登</line>
<line xml:id='SHIJI_ZHSJ_95-2655a.10'>擊章平軍好畤，〔四〕攻城，先登陷陣，斬縣令丞各一人，首十一級，虜二十人，遷郎中騎將．</line>
<line xml:id='SHIJI_ZHSJ_95-2655a.11'>從擊秦車騎壤東，〔五〕卻敵，遷為將軍．攻趙賁，下郿､〔六〕槐里､柳中､〔七〕咸陽；灌廢丘，</line>
<line xml:id='SHIJI_ZHSJ_95-2655a.12'>最．〔八〕至櫟陽，〔九〕賜食邑杜之樊鄉．〔一０〕從攻項籍，屠煮棗．〔一一〕擊破王武､程處軍於外黃．</line>
<line xml:id='SHIJI_ZHSJ_95-2655a.13'>攻鄒､魯､瑕丘､薛．〔一二〕項羽敗漢王於彭城，盡復取魯､梁地．噲還至滎陽，益食平陰二千</line>
<line xml:id='SHIJI_ZHSJ_95-2655a.14'>戶，〔一三〕以將軍守廣武．一歲，項羽引而東．從高祖擊項籍，下陽夏，〔一四〕虜楚周將軍卒四千</line>
</surface>
<surface xml:id='SHIJI_ZHSJ_95-2656a-z'>
<pb ed='ZHSJ' n='95-2656a' xml:id='SHIJI_ZHSJ_95-2656a'/><line xml:id='SHIJI_ZHSJ_95-2656a.01'>人．圍項籍於陳，〔一五〕大破之．屠胡陵．〔一六〕</line>
<line xml:id='SHIJI_ZHSJ_95-2656a.02'>〔一〕　集解徐廣曰：「隴西有西縣．白水在武都．」駰案：如淳曰「皆地名也」．晉灼曰「白水，今廣平魏縣也．地理</line>
<line xml:id='SHIJI_ZHSJ_95-2656a.03'>　　　　志無『西丞』，似秦將名」．　索隱案：西謂隴西之西縣．白水，水名，出武都，經西縣東南流．言噲擊西縣之丞</line>
<line xml:id='SHIJI_ZHSJ_95-2656a.04'>　　　　在白水之北耳，徐廣等說皆非也．　正義括地志云：「白馬水源出文州曲水縣西南，會經孫山下．」</line>
<line xml:id='SHIJI_ZHSJ_95-2656a.05'>〔二〕　正義上「雍」於拱反．</line>
<line xml:id='SHIJI_ZHSJ_95-2656a.06'>〔三〕　集解音胎．</line>
<line xml:id='SHIJI_ZHSJ_95-2656a.07'>〔四〕　索隱案：雍即扶風雍縣．斄音台，即后稷所封，今之武功故斄城是．章平即章邯子也．</line>
<line xml:id='SHIJI_ZHSJ_95-2656a.08'>〔五〕　索隱小顏亦以為地名．　正義壤鄉在武功縣東南二十里．</line>
<line xml:id='SHIJI_ZHSJ_95-2656a.09'>〔六〕　正義岐州縣．</line>
<line xml:id='SHIJI_ZHSJ_95-2656a.10'>〔七〕　索隱按：柳中即細柳，地在長安西也．</line>
<line xml:id='SHIJI_ZHSJ_95-2656a.11'>〔八〕　集解李奇曰：「以水灌廢丘也．」張晏曰：「最，功第一也．」晉灼曰：「京輔治華陰，灌北也．」　索隱灌謂以水</line>
<line xml:id='SHIJI_ZHSJ_95-2656a.12'>　　　　灌廢丘，城陷，其功最上也．李奇曰「廢丘即槐里也．上有槐里，此又言者，疑此是小槐里」，非也．按：文云</line>
<line xml:id='SHIJI_ZHSJ_95-2656a.13'>　　　　「攻趙賁，下郿､槐里､柳中､咸陽」，總言所攻陷之邑．別言以水灌廢丘，其功特最也．何者？初云槐里，稱其新</line>
<line xml:id='SHIJI_ZHSJ_95-2656a.14'>　　　　名，後言功最，是重舉，不欲再見其文，故因舊稱廢丘也．</line>
<line xml:id='SHIJI_ZHSJ_95-2656a.15'>〔九〕　正義雍州縣．</line>
<line xml:id='SHIJI_ZHSJ_95-2656a.16'>〔一０〕索隱案：杜陵有樊鄉．三秦記曰「長安正南，山名秦嶺，谷名子午，一名樊川，一名御宿」．樊鄉即樊川也．</line>
<line xml:id='SHIJI_ZHSJ_95-2656a.17'>〔一一〕索隱檢地理志無「煮棗」，晉說是．󼫎臣表有煮棗侯，云清河有煮棗城．小顏以為「攻項籍，屠煮棗，合在河南，</line>
</surface>
<surface xml:id='SHIJI_ZHSJ_95-2657a-z'>
<pb ed='ZHSJ' n='95-2657a' xml:id='SHIJI_ZHSJ_95-2657a'/><line xml:id='SHIJI_ZHSJ_95-2657a.01'>　　　　非清河之城明矣」．今案續漢書郡國志，在濟陰宛朐也．　正義案：其時項羽未渡河北，冀州信都縣東北五</line>
<line xml:id='SHIJI_ZHSJ_95-2657a.02'>　　　　十里煮棗非矣．</line>
<line xml:id='SHIJI_ZHSJ_95-2657a.03'>〔一二〕正義鄒，兗州縣，在州東南六十二里．魯，兗州曲阜縣．瑕丘，兗州縣．薛在徐州滕縣界．</line>
<line xml:id='SHIJI_ZHSJ_95-2657a.04'>〔一三〕正義平陰故城在濟陽東北五里．</line>
<line xml:id='SHIJI_ZHSJ_95-2657a.05'>〔一四〕正義夏音假．陳州太康縣．</line>
<line xml:id='SHIJI_ZHSJ_95-2657a.06'>〔一五〕正義陳州．</line>
<line xml:id='SHIJI_ZHSJ_95-2657a.07'>〔一六〕正義在兗州南．</line>
<line xml:id='SHIJI_ZHSJ_95-2657a.08'>　　項籍既死，漢王為帝，以噲堅守戰有功，益食八百戶．從高帝攻反燕王臧荼，虜荼，定</line>
<line xml:id='SHIJI_ZHSJ_95-2657a.09'>燕地．楚王韓信反，噲從至陳，取信，定楚．〔一〕更賜爵列侯，與諸侯剖符，世世勿絕，食舞</line>
<line xml:id='SHIJI_ZHSJ_95-2657a.10'>陽，號為舞陽侯，除前所食．以將軍從高祖攻反韓王信於代．自霍人以往〔二〕至雲中，〔三〕</line>
<line xml:id='SHIJI_ZHSJ_95-2657a.11'>與絳侯等共定之，益食千五百戶．因擊陳豨與曼丘臣軍，〔四〕戰襄國，〔五〕破柏人，〔六〕先登，</line>
<line xml:id='SHIJI_ZHSJ_95-2657a.12'>降定清河､常山凡二十七縣，殘東垣，〔七〕遷為左丞相．破得綦毋卬､尹潘軍於無終､廣</line>
<line xml:id='SHIJI_ZHSJ_95-2657a.13'>昌．〔八〕破豨別將胡人王黃軍於代南，因擊韓信軍於參合．〔九〕軍所將卒斬韓信，破豨胡騎橫</line>
<line xml:id='SHIJI_ZHSJ_95-2657a.14'>谷，〔一０〕斬將軍趙既，虜代丞相馮梁､守孫奮､大將王黃､將軍､（<note>太卜</note>）太僕解福〔一一〕等十人．</line>
<line xml:id='SHIJI_ZHSJ_95-2657a.15'>與諸將共定代鄉邑七十三．其後燕王盧綰反，噲以相國擊盧綰，破其丞相抵薊南，〔一二〕定燕</line>
<line xml:id='SHIJI_ZHSJ_95-2657a.16'>地，凡縣十八，鄉邑五十一．益食邑千三百戶，定食舞陽五千四百戶．從，斬首百七十六級，</line>
</surface>
<surface xml:id='SHIJI_ZHSJ_95-2658a-z'>
<pb ed='ZHSJ' n='95-2658a' xml:id='SHIJI_ZHSJ_95-2658a'/><line xml:id='SHIJI_ZHSJ_95-2658a.01'>虜二百八十八人．別，破軍七，下城五，定郡六，縣五十二，得丞相一人，將軍十二人，二千</line>
<line xml:id='SHIJI_ZHSJ_95-2658a.02'>石已下至三百石十一人．</line>
<line xml:id='SHIJI_ZHSJ_95-2658a.03'>〔一〕　正義徐州．</line>
<line xml:id='SHIJI_ZHSJ_95-2658a.04'>〔二〕　正義先累反，又蘇果反，又山寡反．杜預云「霍人，晉邑也．『霍人』當作『葰』，地理志云葰人縣屬太原郡」．括</line>
<line xml:id='SHIJI_ZHSJ_95-2658a.05'>　　　　地志云：「葰人故城在代州繁畤縣界也．」</line>
<line xml:id='SHIJI_ZHSJ_95-2658a.06'>〔三〕　正義雲中郡縣，皆朔州善陽縣北三百八十里定襄故城是也．</line>
<line xml:id='SHIJI_ZHSJ_95-2658a.07'>〔四〕　集解徐廣曰：「曼，一作『甯』字．」</line>
<line xml:id='SHIJI_ZHSJ_95-2658a.08'>〔五〕　正義邢州城．</line>
<line xml:id='SHIJI_ZHSJ_95-2658a.09'>〔六〕　正義邢州縣．</line>
<line xml:id='SHIJI_ZHSJ_95-2658a.10'>〔七〕　集解張晏曰：「殘，有所毀也．」瓚曰：「殘謂多所殺傷也．孟子曰『賊義謂之殘』．」</line>
<line xml:id='SHIJI_ZHSJ_95-2658a.11'>〔八〕　正義在蔚州飛狐縣北七里．</line>
<line xml:id='SHIJI_ZHSJ_95-2658a.12'>〔九〕　正義在朔州定襄縣界．</line>
<line xml:id='SHIJI_ZHSJ_95-2658a.13'>〔一０〕正義谷音欲．蓋在代．</line>
<line xml:id='SHIJI_ZHSJ_95-2658a.14'>〔一一〕正義人姓名．</line>
<line xml:id='SHIJI_ZHSJ_95-2658a.15'>〔一二〕索隱抵音丁禮反．抵訓至．一云抵者，丞相之名．</line>
</surface>
<surface xml:id='SHIJI_ZHSJ_95-2659a-z'>
<pb ed='ZHSJ' n='95-2659a' xml:id='SHIJI_ZHSJ_95-2659a'/><line xml:id='SHIJI_ZHSJ_95-2659a.01'>　　噲以呂后女弟呂須為婦，生子伉，故其比諸將最親．</line>
<line xml:id='SHIJI_ZHSJ_95-2659a.02'>　　先黥布反時，高祖嘗病甚，惡見人，臥禁中，詔戶者無得入羣臣．羣臣絳､灌等莫敢入．</line>
<line xml:id='SHIJI_ZHSJ_95-2659a.03'>十餘日，噲乃排闥直入，〔一〕大臣隨之．上獨枕一宦者臥．噲等見上流涕曰：「始陛下與臣</line>
<line xml:id='SHIJI_ZHSJ_95-2659a.04'>等起豐沛，定天下，何其壯也！今天下已定，又何憊也！且陛下病甚，大臣震恐，不見臣等</line>
<line xml:id='SHIJI_ZHSJ_95-2659a.05'>計事，顧獨與一宦者絕乎？且陛下獨不見趙高之事乎？」高帝笑而起．</line>
<line xml:id='SHIJI_ZHSJ_95-2659a.06'>〔一〕　正義闥，宮中小門．</line>
<line xml:id='SHIJI_ZHSJ_95-2659a.07'>　　其後盧綰反，高帝使噲以相國擊燕．是時高帝病甚，人有惡噲黨於呂氏，即上一日宮</line>
<line xml:id='SHIJI_ZHSJ_95-2659a.08'>車晏駕，則噲欲以兵盡誅滅戚氏､趙王如意之屬．高帝聞之大怒，乃使陳平載絳侯代將，而</line>
<line xml:id='SHIJI_ZHSJ_95-2659a.09'>即軍中斬噲．陳平畏呂后，執噲詣長安．至則高祖已崩，呂后釋噲，使復爵邑．</line>
<line xml:id='SHIJI_ZHSJ_95-2659a.10'>　　孝惠六年，樊噲卒，謚為武侯．子伉代侯．而伉母呂須亦為臨光侯，高后時用事專權，</line>
<line xml:id='SHIJI_ZHSJ_95-2659a.11'>大臣盡畏之．伉代侯九歲，高后崩．大臣誅諸呂、呂須婘〔一〕屬，因誅伉．舞陽侯中絕數</line>
<line xml:id='SHIJI_ZHSJ_95-2659a.12'>月．孝文帝既立，乃復封噲他庶子市人為舞陽侯，復故爵邑．市人立二十九歲卒，謚為荒</line>
<line xml:id='SHIJI_ZHSJ_95-2659a.13'>侯．子他廣代侯．六歲，侯家舍人得罪他廣，怨之，乃上書曰：「荒侯市人病不能為人，〔二〕</line>
<line xml:id='SHIJI_ZHSJ_95-2659a.14'>令其夫人與其弟亂而生他廣，他廣實非荒侯子，不當代後．」詔下吏．孝景中六年，他廣奪</line>
</surface>
<surface xml:id='SHIJI_ZHSJ_95-2660a-z'>
<pb ed='ZHSJ' n='95-2660a' xml:id='SHIJI_ZHSJ_95-2660a'/><line xml:id='SHIJI_ZHSJ_95-2660a.01'>侯為庶人，國除．〔三〕</line>
<line xml:id='SHIJI_ZHSJ_95-2660a.02'>〔一〕　索隱音須眷二音．</line>
<line xml:id='SHIJI_ZHSJ_95-2660a.03'>〔二〕　正義言不能行人道．</line>
<line xml:id='SHIJI_ZHSJ_95-2660a.04'>〔三〕　索隱案：漢書平帝元始二年，封噲玄孫之子章為舞陽侯，邑千戶．</line>
<line xml:id='SHIJI_ZHSJ_95-2660a.05'>　　曲周侯〔一〕酈商者，高陽人．〔二〕陳勝起時，商聚少年東西略人，得數千．沛公略地至陳</line>
<line xml:id='SHIJI_ZHSJ_95-2660a.06'>留，六月餘，〔三〕商以將卒四千人屬沛公於岐．〔四〕從攻長社，先登，賜爵封信成君．從沛公</line>
<line xml:id='SHIJI_ZHSJ_95-2660a.07'>攻緱氏，絕河津，破秦軍洛陽東．從攻下宛､穰，定十七縣．別將攻旬關，〔五〕定漢中．</line>
<line xml:id='SHIJI_ZHSJ_95-2660a.08'>〔一〕　正義故城在（洛）【洺】州曲周西南十五里．</line>
<line xml:id='SHIJI_ZHSJ_95-2660a.09'>〔二〕　索隱酈音歷．高陽，聚名，屬陳留．　正義雍（州）【丘】西南聚邑人也．</line>
<line xml:id='SHIJI_ZHSJ_95-2660a.10'>〔三〕　集解徐廣曰：「月表曰二世元年九月，沛公起兵；二世三年二月，襲陳留，用酈食其策．起兵至此十九月矣．食</line>
<line xml:id='SHIJI_ZHSJ_95-2660a.11'>　　　　其傳曰既說高帝已，乃言其弟商，使從沛公也．」　索隱事與酈生傳及年表小不同，蓋史官意異也．　正義徐</line>
<line xml:id='SHIJI_ZHSJ_95-2660a.12'>　　　　注非也．言商先東西略得數千人，及沛公略地至陳留，商起兵，乃六月餘得四千人，以將軍從高祖也．</line>
<line xml:id='SHIJI_ZHSJ_95-2660a.13'>〔四〕　索隱此地名闕，蓋在河南陳､鄭之界．　正義高紀云「酈食其說沛公襲陳留，乃以食其為廣野君，酈商為將，</line>
<line xml:id='SHIJI_ZHSJ_95-2660a.14'>　　　　將陳留兵，與偕攻開封」．酈生傳云「沛公引兵隨之，乃下陳留，為廣陽君．言其弟酈商，使將數千人從沛公西南</line>
</surface>
<surface xml:id='SHIJI_ZHSJ_95-2661a-z'>
<pb ed='ZHSJ' n='95-2661a' xml:id='SHIJI_ZHSJ_95-2661a'/><line xml:id='SHIJI_ZHSJ_95-2661a.01'>　　　　略地」．此傳云「屬沛公於岐，從攻長社」．案紀傳此說，岐當與陳留､高陽相近也．</line>
<line xml:id='SHIJI_ZHSJ_95-2661a.02'>〔五〕　集解漢書音義曰：「漢中旬陽縣．音詢．」　索隱案：在漢中旬陽縣，旬水上之關．</line>
<line xml:id='SHIJI_ZHSJ_95-2661a.03'>　　項羽滅秦，立沛公為漢王．漢王賜商爵信成君，以將軍為隴西都尉．別將定北地､〔一〕</line>
<line xml:id='SHIJI_ZHSJ_95-2661a.04'>上郡．〔二〕破雍將軍焉氏，〔三〕周類軍栒邑，〔四〕蘇駔軍於泥陽．〔五〕賜食邑武成六千戶．〔六〕以</line>
<line xml:id='SHIJI_ZHSJ_95-2661a.05'>隴西都尉從擊項籍軍五月，出鉅野，與鍾離眛戰，疾鬬，受梁相國印，益食邑四千戶．以梁</line>
<line xml:id='SHIJI_ZHSJ_95-2661a.06'>相國將從擊項羽二歲三月，攻胡陵．</line>
<line xml:id='SHIJI_ZHSJ_95-2661a.07'>〔一〕　正義寧州．</line>
<line xml:id='SHIJI_ZHSJ_95-2661a.08'>〔二〕　正義鄜州．</line>
<line xml:id='SHIJI_ZHSJ_95-2661a.09'>〔三〕　集解音支．　索隱上音於然反，下音支．縣名，屬安定．漢書云破章邯別將．　正義縣在涇州安定縣東</line>
<line xml:id='SHIJI_ZHSJ_95-2661a.10'>　　　　四十里．</line>
<line xml:id='SHIJI_ZHSJ_95-2661a.11'>〔四〕　索隱栒邑在豳州．地理志屬右扶風．栒音荀．</line>
<line xml:id='SHIJI_ZHSJ_95-2661a.12'>〔五〕　集解徐廣曰：「駔，一作『騠』．」　索隱北地縣名．駔者，龍馬也．　正義故城在寧州羅川縣北三十一里．</line>
<line xml:id='SHIJI_ZHSJ_95-2661a.13'>　　　　泥谷水源出羅川縣東北泥陽．源側有泉，於泥中潛流二十餘步而流入泥谷．又有泥陽湫，在縣東北四十里．</line>
<line xml:id='SHIJI_ZHSJ_95-2661a.14'>〔六〕　正義縣在華州鄭縣東十三里．</line>
<line xml:id='SHIJI_ZHSJ_95-2661a.15'>　　項羽既已死，漢王為帝．其秋，燕王臧荼反，商以將軍從擊荼，戰龍脫，〔一〕先登陷陣，</line>
<line xml:id='SHIJI_ZHSJ_95-2661a.16'>破荼軍易下，〔二〕卻敵，遷為右丞相，賜爵列侯，與諸侯剖符，世世勿絕，食邑涿五千戶，〔三〕</line>
</surface>
<surface xml:id='SHIJI_ZHSJ_95-2662a-z'>
<pb ed='ZHSJ' n='95-2662a' xml:id='SHIJI_ZHSJ_95-2662a'/><line xml:id='SHIJI_ZHSJ_95-2662a.01'>號曰涿侯．以右丞相別定上谷，〔四〕因攻代，受趙相國印．以右丞相趙相國別與絳侯等定</line>
<line xml:id='SHIJI_ZHSJ_95-2662a.02'>代､鴈門，得代丞相程縱､守相郭同､將軍已下至六百石十九人．還，以將軍為太上皇衞一</line>
<line xml:id='SHIJI_ZHSJ_95-2662a.03'>歲七月．以右丞相擊陳豨，殘東垣．又以右丞相從高帝擊黥布，攻其前拒，〔五〕陷兩陳，得</line>
<line xml:id='SHIJI_ZHSJ_95-2662a.04'>以破布軍，更食曲周五千一百戶，除前所食，凡別破軍三，降定郡六，縣七十三，得丞相､守</line>
<line xml:id='SHIJI_ZHSJ_95-2662a.05'>相､大將各一人，小將二人，二千石已下至六百石十九人．</line>
<line xml:id='SHIJI_ZHSJ_95-2662a.06'>〔一〕　集解徐廣曰：「在燕趙之界．」駰案：漢書音義曰「地名」．　索隱孟康曰「地名」，在燕趙之界，其地闕．</line>
<line xml:id='SHIJI_ZHSJ_95-2662a.07'>〔二〕　正義易州易縣．</line>
<line xml:id='SHIJI_ZHSJ_95-2662a.08'>〔三〕　正義涿，幽州．</line>
<line xml:id='SHIJI_ZHSJ_95-2662a.09'>〔四〕　正義媯州．</line>
<line xml:id='SHIJI_ZHSJ_95-2662a.10'>〔五〕　集解徐廣曰：「一作『和』．」駰謂拒，方陳．拒音矩．　索隱音巨，又音矩．裴駰云「拒，方陣」．鄒氏引左傳</line>
<line xml:id='SHIJI_ZHSJ_95-2662a.11'>　　　　有「左拒右拒」．徐云「一作『和』．和，軍門也」．漢書作「前垣」，小顏以為攻其壁壘之前垣也．李奇以為「前鋒</line>
<line xml:id='SHIJI_ZHSJ_95-2662a.12'>　　　　堅蔽若垣牆」，非也．</line>
<line xml:id='SHIJI_ZHSJ_95-2662a.13'>　　商事孝惠､高后時，商病，不治．〔一〕其子寄，字況，〔二〕與呂祿善．及高后崩，大臣欲誅諸</line>
<line xml:id='SHIJI_ZHSJ_95-2662a.14'>呂，呂祿為將軍，軍於北軍，太尉勃不得入北軍，於是乃使人劫酈商，令其子況紿呂祿，〔三〕</line>
<line xml:id='SHIJI_ZHSJ_95-2662a.15'>呂祿信之，故與出游，而太尉勃乃得入據北軍，遂誅諸呂．是歲商卒，謚為景侯．子寄代</line>
</surface>
<surface xml:id='SHIJI_ZHSJ_95-2663a-z'>
<pb ed='ZHSJ' n='95-2663a' xml:id='SHIJI_ZHSJ_95-2663a'/><line xml:id='SHIJI_ZHSJ_95-2663a.01'>侯．天下稱酈況賣交也．〔四〕</line>
<line xml:id='SHIJI_ZHSJ_95-2663a.02'>〔一〕　集解文穎曰：「不能治官事．」</line>
<line xml:id='SHIJI_ZHSJ_95-2663a.03'>〔二〕　索隱酈寄字也．鄒氏本作「兄」，亦音況．</line>
<line xml:id='SHIJI_ZHSJ_95-2663a.04'>〔三〕　索隱紿，欺也，詐也．音待．</line>
<line xml:id='SHIJI_ZHSJ_95-2663a.05'>〔四〕　集解班固曰：「夫賣交者，謂見利而忘義也．若寄父為功臣，而又執劫，雖摧呂祿以安稷，誼存君親可也．」</line>
<line xml:id='SHIJI_ZHSJ_95-2663a.06'>　　孝景前三年，吳､楚､齊､趙反，上以寄為將軍，圍趙城，十月不能下．得俞侯〔一〕欒布</line>
<line xml:id='SHIJI_ZHSJ_95-2663a.07'>自平齊來，乃下趙城，滅趙，王自殺，除國．孝景中二年，寄欲取平原君為夫人，〔二〕景帝怒，</line>
<line xml:id='SHIJI_ZHSJ_95-2663a.08'>下寄吏，有罪，奪侯．景帝乃以商他子堅封為繆侯，〔三〕續酈氏後．繆靖侯卒，子康侯遂成</line>
<line xml:id='SHIJI_ZHSJ_95-2663a.09'>立．遂成卒，子懷侯世宗立．〔四〕世宗卒，子侯終根立，為太常，坐法，國除．</line>
<line xml:id='SHIJI_ZHSJ_95-2663a.10'>〔一〕　集解俞音舒．　索隱俞音歈，縣名，又音輸，在河東．</line>
<line xml:id='SHIJI_ZHSJ_95-2663a.11'>〔二〕　集解蘇林曰：「景帝王皇后母臧兒也．」</line>
<line xml:id='SHIJI_ZHSJ_95-2663a.12'>〔三〕　集解徐廣曰：「繆者，更封邑名．謚曰靖．」　索隱繆音穆，邑也．謚曰靖侯．漢書無謚．</line>
<line xml:id='SHIJI_ZHSJ_95-2663a.13'>〔四〕　集解徐廣曰：「世，一作『他』．」</line>
<line xml:id='SHIJI_ZHSJ_95-2663a.14'>　　汝陰侯〔一〕夏侯嬰，沛人也．為沛廄司御．〔二〕每送使客還，過沛泗上亭，與高祖語，未</line>
</surface>
<surface xml:id='SHIJI_ZHSJ_95-2664a-z'>
<pb ed='ZHSJ' n='95-2664a' xml:id='SHIJI_ZHSJ_95-2664a'/><line xml:id='SHIJI_ZHSJ_95-2664a.01'>嘗不移日也．嬰已而試補縣吏，與高祖相愛．高祖戲而傷嬰，人有告高祖．〔三〕高祖時為亭</line>
<line xml:id='SHIJI_ZHSJ_95-2664a.02'>長，重坐傷人，〔四〕告故不傷嬰，〔五〕嬰證之．後獄覆，〔六〕嬰坐高祖繫歲餘，掠笞數百，終以</line>
<line xml:id='SHIJI_ZHSJ_95-2664a.03'>是脫高祖．</line>
<line xml:id='SHIJI_ZHSJ_95-2664a.04'>〔一〕　正義汝陰即今陽城．</line>
<line xml:id='SHIJI_ZHSJ_95-2664a.05'>〔二〕　索隱案：楚漢春秋云滕公為御也．</line>
<line xml:id='SHIJI_ZHSJ_95-2664a.06'>〔三〕　集解韋昭曰：「告，白也．白高祖傷人．」</line>
<line xml:id='SHIJI_ZHSJ_95-2664a.07'>〔四〕　集解如淳曰：「為吏傷人，其罪重也．」</line>
<line xml:id='SHIJI_ZHSJ_95-2664a.08'>〔五〕　集解鄧展曰：「律有故乞鞠．高祖自告不傷人．」　索隱案：晉令云「獄結竟，呼囚鞠語罪狀，囚若稱枉欲乞</line>
<line xml:id='SHIJI_ZHSJ_95-2664a.09'>　　　　鞠者，許之也」．</line>
<line xml:id='SHIJI_ZHSJ_95-2664a.10'>〔六〕　索隱案：韋昭曰「高帝自言不傷嬰，嬰證之，是獄辭翻覆也」．</line>
<line xml:id='SHIJI_ZHSJ_95-2664a.11'>　　高祖之初與徒屬欲攻沛也，嬰時以縣令史為高祖使．〔一〕上降沛一日，〔二〕高祖為沛公，</line>
<line xml:id='SHIJI_ZHSJ_95-2664a.12'>賜嬰爵七大夫，以為太僕．從攻胡陵，嬰與蕭何降泗水監平，〔三〕平以胡陵降，賜嬰爵五</line>
<line xml:id='SHIJI_ZHSJ_95-2664a.13'>大夫．從擊秦軍碭東，攻濟陽，下戶牖，破李由軍雍丘下，以兵車趣攻戰疾，賜爵執帛．常</line>
<line xml:id='SHIJI_ZHSJ_95-2664a.14'>以太僕奉車從擊章邯軍東阿､濮陽下，以兵車趣攻戰疾，破之，賜爵執珪．復常奉車從擊趙</line>
<line xml:id='SHIJI_ZHSJ_95-2664a.15'>賁軍開封，楊熊軍曲遇．嬰從捕虜六十八人，降卒八百五十人，得印一匱．〔四〕因復常奉車</line>
<line xml:id='SHIJI_ZHSJ_95-2664a.16'>從擊秦軍雒陽東，以兵車趣攻戰疾，賜爵封轉為滕公．〔五〕因復奉車從攻南陽，戰於藍田､芷</line>
</surface>
<surface xml:id='SHIJI_ZHSJ_95-2665a-z'>
<pb ed='ZHSJ' n='95-2665a' xml:id='SHIJI_ZHSJ_95-2665a'/><line xml:id='SHIJI_ZHSJ_95-2665a.01'>陽，〔六〕以兵車趣攻戰疾，至霸上．項羽至，滅秦，立沛公為󻗇王．漢王賜嬰爵列侯，號昭平</line>
<line xml:id='SHIJI_ZHSJ_95-2665a.02'>侯，復為太僕，從入蜀､漢．</line>
<line xml:id='SHIJI_ZHSJ_95-2665a.03'>〔一〕　正義為，于偽反．使，所吏反．</line>
<line xml:id='SHIJI_ZHSJ_95-2665a.04'>〔二〕　正義謂父老開城門迎高祖．</line>
<line xml:id='SHIJI_ZHSJ_95-2665a.05'>〔三〕　集解張晏曰：「胡陵，平所止縣，何嘗給之，故與降也．」</line>
<line xml:id='SHIJI_ZHSJ_95-2665a.06'>〔四〕　索隱案：說文云「匱，匣也」．謂得其時自相部署之印．</line>
<line xml:id='SHIJI_ZHSJ_95-2665a.07'>〔五〕　集解徐廣曰：「令也．」駰案：鄧展曰「今沛郡公丘」．漢書曰嬰為滕令奉車，故號滕公．　正義滕即公丘故</line>
<line xml:id='SHIJI_ZHSJ_95-2665a.08'>　　　　城是，在徐州滕縣西南十五里．</line>
<line xml:id='SHIJI_ZHSJ_95-2665a.09'>〔六〕　索隱芷音止，地名，今霸陵也，在京兆．</line>
<line xml:id='SHIJI_ZHSJ_95-2665a.10'>　　還定三秦，從擊項籍．至彭城，項羽大破漢軍．漢王敗，不利，馳去．見孝惠､魯元，載</line>
<line xml:id='SHIJI_ZHSJ_95-2665a.11'>之．漢王急，馬罷，虜在後，常蹶兩兒〔一〕欲[⿱𠫓廾]之，嬰常收，竟載之，徐行面雍樹乃馳．〔二〕漢</line>
<line xml:id='SHIJI_ZHSJ_95-2665a.12'>王怒，行欲斬嬰者十餘，卒得脫，而致孝惠､魯元於豐．</line>
<line xml:id='SHIJI_ZHSJ_95-2665a.13'>〔一〕　索隱蹶音厥，又音巨月反，一音居衞反．漢書作「蹳」，音撥．</line>
<line xml:id='SHIJI_ZHSJ_95-2665a.14'>〔二〕　集解服虔曰：「高祖欲斬之，故嬰圍樹走也．面，向樹也．」應劭曰：「古者皆立乘，嬰恐小兒墜，各置一面雍持</line>
<line xml:id='SHIJI_ZHSJ_95-2665a.15'>　　　　之．樹，立也．」蘇林曰：「南（陽）【方】人謂抱小兒為『雍樹』．面者，大人以面首向臨之，小兒抱大人頸似懸樹</line>
<line xml:id='SHIJI_ZHSJ_95-2665a.16'>　　　　也．」　索隱蘇林與晉灼皆言南方及京師謂抱兒為「擁樹」，今則無其言，或當時有此說．其應､服之說，蓋疎也．</line>
</surface>
<surface xml:id='SHIJI_ZHSJ_95-2666a-z'>
<pb ed='ZHSJ' n='95-2666a' xml:id='SHIJI_ZHSJ_95-2666a'/><line xml:id='SHIJI_ZHSJ_95-2666a.01'>　　漢王既至滎陽，收散兵，復振，賜嬰食祈陽．〔一〕復常奉車從擊項籍，追至陳，卒定楚，至</line>
<line xml:id='SHIJI_ZHSJ_95-2666a.02'>魯，益食茲氏．〔二〕</line>
<line xml:id='SHIJI_ZHSJ_95-2666a.03'>〔一〕　集解徐廣曰：「祈，一作『沂』．」　索隱蓋鄉名也．漢書作「沂」，楚無其縣．</line>
<line xml:id='SHIJI_ZHSJ_95-2666a.04'>〔二〕　索隱縣名也．地理志屬太原．</line>
<line xml:id='SHIJI_ZHSJ_95-2666a.05'>　　漢王立為帝．其秋，燕王臧荼反，嬰以太僕從擊荼．明年，從至陳，取楚王信．更食</line>
<line xml:id='SHIJI_ZHSJ_95-2666a.06'>汝陰，剖符世世勿絕．以太僕從擊代，至武泉､雲中，〔一〕益食千戶．因從擊韓信軍胡騎晉陽</line>
<line xml:id='SHIJI_ZHSJ_95-2666a.07'>旁，大破之．追北至平城，為胡所圍，七日不得通．高帝使使厚遺閼氏，冒頓開圍一角．高</line>
<line xml:id='SHIJI_ZHSJ_95-2666a.08'>帝出欲馳，嬰固徐行，弩皆持滿外向，卒得脫．益食嬰細陽〔二〕千戶．復以太僕從擊胡騎句</line>
<line xml:id='SHIJI_ZHSJ_95-2666a.09'>注北，大破之．以太僕擊胡騎平城南，三陷陳，功為多，賜所奪邑五百戶．〔三〕以太僕擊陳</line>
<line xml:id='SHIJI_ZHSJ_95-2666a.10'>豨､黥布軍，陷陳卻敵，益食千戶，定食汝陰六千九百戶，除前所食．</line>
<line xml:id='SHIJI_ZHSJ_95-2666a.11'>〔一〕　索隱地理志武泉屬雲中．　正義二縣，在朔州善陽縣界．</line>
<line xml:id='SHIJI_ZHSJ_95-2666a.12'>〔二〕　索隱地理志屬汝南．</line>
<line xml:id='SHIJI_ZHSJ_95-2666a.13'>〔三〕　集解漢書音義曰：「時有罪過奪邑者，以賜之．」</line>
<line xml:id='SHIJI_ZHSJ_95-2666a.14'>　　嬰自上初起沛，常為太僕，竟高祖崩．以太僕事孝惠．孝惠帝及高后德嬰之脫孝惠､</line>
</surface>
<surface xml:id='SHIJI_ZHSJ_95-2667a-z'>
<pb ed='ZHSJ' n='95-2667a' xml:id='SHIJI_ZHSJ_95-2667a'/><line xml:id='SHIJI_ZHSJ_95-2667a.01'>魯元於下邑之閒也，〔一〕乃賜嬰縣北第第一，曰「近我」，以尊異之．孝惠帝崩，以太僕事高</line>
<line xml:id='SHIJI_ZHSJ_95-2667a.02'>后．高后崩，代王之來，嬰以太僕與東牟侯入清宮，廢少帝，以天子法駕迎代王代邸，與大</line>
<line xml:id='SHIJI_ZHSJ_95-2667a.03'>臣共立為孝文皇帝，復為太僕．八歲卒，謚為文侯．〔二〕子夷侯竈立，七年卒．子共侯賜立，</line>
<line xml:id='SHIJI_ZHSJ_95-2667a.04'>三十一年卒．子侯頗尚平陽公主．立十九歲，元鼎二年，坐與父御婢姦罪，自殺，國除．</line>
<line xml:id='SHIJI_ZHSJ_95-2667a.05'>〔一〕　正義宋州碭山縣．</line>
<line xml:id='SHIJI_ZHSJ_95-2667a.06'>〔二〕　索隱案：姚氏云「三輔故事曰『滕文公墓在飲馬橋東大道南，俗謂之馬冢』．博物志曰『公卿送嬰葬，至東都門</line>
<line xml:id='SHIJI_ZHSJ_95-2667a.07'>　　　　外，馬不行，踣地悲鳴，得石椁，有銘曰「佳城鬱鬱，三千年見白日，吁嗟滕公居此室」．乃葬之』」．</line>
<line xml:id='SHIJI_ZHSJ_95-2667a.08'>　　潁陰侯〔一〕灌嬰者，睢陽販繒者也．〔二〕高祖之為沛公，略地至雍丘下，章邯敗殺項梁，</line>
<line xml:id='SHIJI_ZHSJ_95-2667a.09'>而沛公還軍於碭，嬰初以中涓從擊破東郡尉於成武及秦軍於扛里，疾鬬，賜爵七大夫．從</line>
<line xml:id='SHIJI_ZHSJ_95-2667a.10'>攻秦軍亳南､開封､曲遇，戰疾力，〔三〕賜爵執帛，號宣陵君．從攻陽武以西至雒陽，破秦軍</line>
<line xml:id='SHIJI_ZHSJ_95-2667a.11'>尸北，北絕河津，南破南陽守齮陽城東，遂定南陽郡．西入武關，戰於藍田，疾力，至霸上，</line>
<line xml:id='SHIJI_ZHSJ_95-2667a.12'>賜爵執珪，號昌文君．〔四〕</line>
<line xml:id='SHIJI_ZHSJ_95-2667a.13'>〔一〕　正義今陳州南潁縣西北十三里潁陰故城是．</line>
</surface>
<surface xml:id='SHIJI_ZHSJ_95-2668a-z'>
<pb ed='ZHSJ' n='95-2668a' xml:id='SHIJI_ZHSJ_95-2668a'/><line xml:id='SHIJI_ZHSJ_95-2668a.01'>〔二〕　正義睢陽，宋州宋城縣．</line>
<line xml:id='SHIJI_ZHSJ_95-2668a.02'>〔三〕　集解服虔曰：「疾攻之．」</line>
<line xml:id='SHIJI_ZHSJ_95-2668a.03'>〔四〕　索隱亦稱宣陵君，皆非爵土，加美號耳．</line>
<line xml:id='SHIJI_ZHSJ_95-2668a.04'>　　沛公立為漢王，拜嬰為郎中，從入漢中，十月，拜為中謁者．從還定三秦，下櫟陽，降塞</line>
<line xml:id='SHIJI_ZHSJ_95-2668a.05'>王．還圍章邯於廢丘，未拔．從東出臨晉關，擊降殷王，定其地．擊項羽將龍且､魏相項他</line>
<line xml:id='SHIJI_ZHSJ_95-2668a.06'>軍定陶南，疾戰，破之．賜嬰爵列侯，號昌文侯，食杜平鄉．〔一〕</line>
<line xml:id='SHIJI_ZHSJ_95-2668a.07'>〔一〕　索隱謂食杜縣之平鄉．</line>
<line xml:id='SHIJI_ZHSJ_95-2668a.08'>　　復以中謁者從降下碭，以至彭城．項羽擊，大破漢王．漢王遁而西，嬰從還，軍於雍</line>
<line xml:id='SHIJI_ZHSJ_95-2668a.09'>丘．王武､魏公申徒反，〔一〕從擊破之．攻下黃，〔二〕西收兵，軍於滎陽．楚騎來衆，漢王乃</line>
<line xml:id='SHIJI_ZHSJ_95-2668a.10'>擇軍中可為（<note>車</note>）騎將者，皆推故秦騎士重泉人〔三〕李必､駱甲〔四〕習騎兵，今為校尉，可為</line>
<line xml:id='SHIJI_ZHSJ_95-2668a.11'>騎將．漢王欲拜之，必､甲曰：「臣故秦民，恐軍不信臣，臣願得大王左右善騎者傅之．」〔五〕</line>
<line xml:id='SHIJI_ZHSJ_95-2668a.12'>灌嬰雖少，然數力戰，乃拜灌嬰為中大夫，令李必､駱甲為左右校尉，將郎中騎兵擊楚騎於</line>
<line xml:id='SHIJI_ZHSJ_95-2668a.13'>滎陽東，大破之．受詔別擊楚軍後，絕其餉道，起陽武至襄邑．擊項羽之將項冠於魯下，破</line>
<line xml:id='SHIJI_ZHSJ_95-2668a.14'>之，所將卒斬右司馬､騎將各一人．〔六〕擊破柘公王武，〔七〕軍於燕西，所將卒斬樓煩將五</line>
<line xml:id='SHIJI_ZHSJ_95-2668a.15'>人，〔八〕連尹一人．〔九〕擊王武別將桓嬰白馬下，破之，所將卒斬都尉一人．以騎渡河南，送</line>
</surface>
<surface xml:id='SHIJI_ZHSJ_95-2669a-z'>
<pb ed='ZHSJ' n='95-2669a' xml:id='SHIJI_ZHSJ_95-2669a'/><line xml:id='SHIJI_ZHSJ_95-2669a.01'>漢王到雒陽，使北迎相國韓信軍於邯鄲．還至敖倉，嬰遷為御史大夫．</line>
<line xml:id='SHIJI_ZHSJ_95-2669a.02'>〔一〕　集解張晏曰：「秦將，降為公，今反．」</line>
<line xml:id='SHIJI_ZHSJ_95-2669a.03'>〔二〕　正義故城在曹州考城縣東二十四里．</line>
<line xml:id='SHIJI_ZHSJ_95-2669a.04'>〔三〕　集解徐廣曰：「重泉屬馮翊．」　正義故城在同州蒲城縣東南四十五里．</line>
<line xml:id='SHIJI_ZHSJ_95-2669a.05'>〔四〕　索隱必，甲，二人名也．姚氏案：漢紀桓帝延熹三年，追錄高祖功臣李必後黃門丞李遂為晉陽關內侯也．</line>
<line xml:id='SHIJI_ZHSJ_95-2669a.06'>〔五〕　集解如淳曰：「傅音附．猶言隨從者．」</line>
<line xml:id='SHIJI_ZHSJ_95-2669a.07'>〔六〕　集解張晏曰：「王右方之馬，左亦如之．」</line>
<line xml:id='SHIJI_ZHSJ_95-2669a.08'>〔七〕　集解徐廣曰：「柘屬陳．」　索隱案：武，柘縣令也．柘縣屬陳．　正義柘屬淮陽國．案：滑州胙城，本南</line>
<line xml:id='SHIJI_ZHSJ_95-2669a.09'>　　　　燕國也．</line>
<line xml:id='SHIJI_ZHSJ_95-2669a.10'>〔八〕　集解李奇曰：「樓煩，縣名．其人善騎射，故以名射士為「樓煩」，取其美稱，未必樓煩人也．」張晏曰：「樓煩，胡</line>
<line xml:id='SHIJI_ZHSJ_95-2669a.11'>　　　　國名也．」</line>
<line xml:id='SHIJI_ZHSJ_95-2669a.12'>〔九〕　集解張晏曰：「大夫，楚官．」　索隱蘇林曰：「楚官也．」案：左傳「莫敖､連尹､宮廄尹」是．</line>
<line xml:id='SHIJI_ZHSJ_95-2669a.13'>　　三年，以列侯食邑杜平鄉．以御史大夫受詔將郎中騎兵東屬相國韓信，擊破齊軍於歷</line>
<line xml:id='SHIJI_ZHSJ_95-2669a.14'>下，所將卒虜車騎將軍華毋傷及將吏四十六人．降下臨菑，得齊守相田光．追齊相田橫至</line>
<line xml:id='SHIJI_ZHSJ_95-2669a.15'>嬴､博，破其騎，所將卒斬騎將一人，生得騎將四人．攻下嬴､博，破齊將軍田吸於千乘，所</line>
<line xml:id='SHIJI_ZHSJ_95-2669a.16'>將卒斬吸．東從韓信攻龍且､留公旋於高密，〔一〕卒斬龍且，〔二〕生得右司馬､連尹各一人，</line>
</surface>
<surface xml:id='SHIJI_ZHSJ_95-2670a-z'>
<pb ed='ZHSJ' n='95-2670a' xml:id='SHIJI_ZHSJ_95-2670a'/><line xml:id='SHIJI_ZHSJ_95-2670a.01'>樓煩將十人，身生得亞將周蘭．</line>
<line xml:id='SHIJI_ZHSJ_95-2670a.02'>〔一〕　索隱留，縣．令稱公，旋其名也．高密，縣名，在北海．漢書作「假密」．假密，地名，不知所在，未知孰是．</line>
<line xml:id='SHIJI_ZHSJ_95-2670a.03'>　　　　正義留縣在沛郡．公，其令．</line>
<line xml:id='SHIJI_ZHSJ_95-2670a.04'>〔二〕　集解文穎曰：「所將卒．」</line>
<line xml:id='SHIJI_ZHSJ_95-2670a.05'>　　齊地已定，韓信自立為齊王，使嬰別將擊楚將公杲於魯北，破之．轉南，破薛郡長，身</line>
<line xml:id='SHIJI_ZHSJ_95-2670a.06'>虜騎將一人．攻（<note>博</note>）【傅】陽，前至下相以東南僮､取慮､徐．〔一〕度淮，盡降其城邑，至廣</line>
<line xml:id='SHIJI_ZHSJ_95-2670a.07'>陵．〔二〕項羽使項聲､薛公､郯公復定淮北．嬰度淮北，擊破項聲､郯公下邳，〔三〕斬薛公，下</line>
<line xml:id='SHIJI_ZHSJ_95-2670a.08'>下邳，擊破楚騎於平陽，〔四〕遂降彭城，虜柱國項佗，降留､薛､沛､酇､蕭､相．攻苦､譙，〔五〕復</line>
<line xml:id='SHIJI_ZHSJ_95-2670a.09'>得亞將周蘭．與漢王會頤鄉．〔六〕從擊項籍軍於陳下，破之，所將卒斬樓煩將二人，虜騎將</line>
<line xml:id='SHIJI_ZHSJ_95-2670a.10'>八人．賜益食邑二千五百戶．</line>
<line xml:id='SHIJI_ZHSJ_95-2670a.11'>〔一〕　索隱取音秋．慮音閭．取又音趣．僮､徐是二縣，取慮是一縣名．</line>
<line xml:id='SHIJI_ZHSJ_95-2670a.12'>〔二〕　集解漢書音義曰：「住廣陵以禦敵．」　正義謂從下相以東南，盡降城邑，乃至廣陵，皆平定也．</line>
<line xml:id='SHIJI_ZHSJ_95-2670a.13'>〔三〕　正義郯音談，東海縣．</line>
<line xml:id='SHIJI_ZHSJ_95-2670a.14'>〔四〕　索隱小顏云「此平陽在東郡」．地理志太山有東平陽縣．　正義南平陽縣城，今兗州鄒縣也，在兗州東南六</line>
<line xml:id='SHIJI_ZHSJ_95-2670a.15'>　　　　十二里．案：鄒縣去徐州滕縣界四十餘里也．</line>
<line xml:id='SHIJI_ZHSJ_95-2670a.16'>〔五〕　正義戶焦二音．</line>
</surface>
<surface xml:id='SHIJI_ZHSJ_95-2671a-z'>
<pb ed='ZHSJ' n='95-2671a' xml:id='SHIJI_ZHSJ_95-2671a'/><line xml:id='SHIJI_ZHSJ_95-2671a.01'>〔六〕　集解徐廣曰：「苦縣有頤鄉．」　索隱徐廣云：「苦縣有頤鄉．」音以之反．</line>
<line xml:id='SHIJI_ZHSJ_95-2671a.02'>　　項籍敗垓下去也，嬰以御史大夫受詔將車騎別追項籍至東城，〔一〕破之．所將卒五人</line>
<line xml:id='SHIJI_ZHSJ_95-2671a.03'>共斬項籍，皆賜爵列侯．降左右司馬各一人，卒萬二千人，盡得其軍將吏．下東城､歷陽．〔二〕</line>
<line xml:id='SHIJI_ZHSJ_95-2671a.04'>渡江，破吳郡長吳下，〔三〕得吳守，遂定吳､豫章､會稽郡．還定淮北，凡五十二縣．</line>
<line xml:id='SHIJI_ZHSJ_95-2671a.05'>〔一〕　正義縣在濠州定遠縣東南五十五里．</line>
<line xml:id='SHIJI_ZHSJ_95-2671a.06'>〔二〕　正義和州歷陽縣，即今州城是也．</line>
<line xml:id='SHIJI_ZHSJ_95-2671a.07'>〔三〕　集解如淳曰：「『雄長』之『長』也．」　索隱下有郡守，此長即令也．如淳以為雄長，非也．　正義今蘇州</line>
<line xml:id='SHIJI_ZHSJ_95-2671a.08'>　　　　也．案：如說非也．吳郡長即吳郡守也．一破吳郡長兵於吳城下而得吳郡守身也．</line>
<line xml:id='SHIJI_ZHSJ_95-2671a.09'>　　漢王立為皇帝，賜益嬰邑三千戶．其秋，以車騎將軍從擊破燕王臧荼．明年，從至陳，</line>
<line xml:id='SHIJI_ZHSJ_95-2671a.10'>取楚王信．還，剖符，世世勿絕，食潁陰二千五百戶，號曰潁陰侯．</line>
<line xml:id='SHIJI_ZHSJ_95-2671a.11'>　　以車騎將軍從擊反韓王信於代，至馬邑，受詔別降樓煩以北六縣，斬代左相，破胡騎於</line>
<line xml:id='SHIJI_ZHSJ_95-2671a.12'>武泉北．〔一〕復從擊韓信胡騎晉陽下，所將卒斬胡白題將一人．〔二〕受詔并將燕､趙､齊､梁､</line>
<line xml:id='SHIJI_ZHSJ_95-2671a.13'>楚車騎，擊破胡騎於硰石．〔三〕至平城，為胡所圍，從還軍東垣．</line>
<line xml:id='SHIJI_ZHSJ_95-2671a.14'>〔一〕　正義縣名，在朔州北二百二十里．</line>
<line xml:id='SHIJI_ZHSJ_95-2671a.15'>〔二〕　集解服虔曰：「胡名也．」</line>
<line xml:id='SHIJI_ZHSJ_95-2671a.16'>〔三〕　集解服虔曰：「硰音沙．」　索隱服虔音沙，劉氏音千臥反．</line>
</surface>
<surface xml:id='SHIJI_ZHSJ_95-2672a-z'>
<pb ed='ZHSJ' n='95-2672a' xml:id='SHIJI_ZHSJ_95-2672a'/><line xml:id='SHIJI_ZHSJ_95-2672a.01'>　　從擊陳豨，受詔別攻豨丞相侯敞軍曲逆下，破之，卒斬敞及特將五人．〔一〕降曲逆、盧</line>
<line xml:id='SHIJI_ZHSJ_95-2672a.02'>奴、上曲陽、安國、安平．〔二〕攻下東垣．</line>
<line xml:id='SHIJI_ZHSJ_95-2672a.03'>〔一〕　集解文穎曰：「『特一』之『特』也．」</line>
<line xml:id='SHIJI_ZHSJ_95-2672a.04'>〔二〕　正義盧奴，定州安喜縣是．曲陽，定州曲陽縣是．安平，定州安平縣．</line>
<line xml:id='SHIJI_ZHSJ_95-2672a.05'>　　黥布反，以車騎將軍先出，攻布別將於相，破之，斬亞將樓煩將三人．又進擊破布上柱</line>
<line xml:id='SHIJI_ZHSJ_95-2672a.06'>國軍及大司馬軍．又進破布別將肥誅．〔一〕嬰身生得左司馬一人，所將卒斬其小將十人，追</line>
<line xml:id='SHIJI_ZHSJ_95-2672a.07'>北至淮上．益食二千五百戶．布已破，高帝歸，定令嬰食穎陰五千戶，除前所食邑．凡從</line>
<line xml:id='SHIJI_ZHSJ_95-2672a.08'>得二千石二人，別破軍十六，降城四十六，定國一，郡二，縣五十二，得將軍二人，柱國、相國</line>
<line xml:id='SHIJI_ZHSJ_95-2672a.09'>各一人，二千石十人．</line>
<line xml:id='SHIJI_ZHSJ_95-2672a.10'>〔一〕　集解徐廣曰：「一作『銖』．」　索隱案；漢書作「肥銖」．</line>
<line xml:id='SHIJI_ZHSJ_95-2672a.11'>　　嬰自破布歸，高帝崩，嬰以列侯事孝惠帝及呂太后．太后崩，呂祿等以趙王自置為將</line>
<line xml:id='SHIJI_ZHSJ_95-2672a.12'>軍，軍長安，為亂．齊哀王聞之，舉兵西，且入誅不當為王者．上將軍呂祿等聞之，乃遣嬰</line>
<line xml:id='SHIJI_ZHSJ_95-2672a.13'>為大將，將軍往擊之．嬰行至滎陽，乃與絳侯等謀，󼧍屯兵滎陽，風齊王以誅呂氏事，〔一〕齊</line>
<line xml:id='SHIJI_ZHSJ_95-2672a.14'>兵止不前．絳侯等既誅諸呂，齊王罷兵歸，嬰亦罷兵自滎陽歸，與絳侯、陳平共立代王為孝</line>
</surface>
<surface xml:id='SHIJI_ZHSJ_95-2673a-z'>
<pb ed='ZHSJ' n='95-2673a' xml:id='SHIJI_ZHSJ_95-2673a'/><line xml:id='SHIJI_ZHSJ_95-2673a.01'>文皇帝．孝文皇帝於是益封嬰三千戶，賜黃金千斤，拜為太尉．</line>
<line xml:id='SHIJI_ZHSJ_95-2673a.02'>〔一〕　正義風，方鳳反．</line>
<line xml:id='SHIJI_ZHSJ_95-2673a.03'>　　三歲，絳侯勃免相就國，嬰為丞相，罷太尉官．是歲，匈奴大入北地、上郡，令丞相嬰將</line>
<line xml:id='SHIJI_ZHSJ_95-2673a.04'>騎八萬五千往擊匈奴．匈奴去，濟北王反，詔乃罷嬰之兵．後歲餘，嬰以丞相卒，謚曰懿</line>
<line xml:id='SHIJI_ZHSJ_95-2673a.05'>侯．子平侯阿代侯．二十八年卒，子彊代侯．十三年，彊有罪，絕二歲．元光三年，天子封</line>
<line xml:id='SHIJI_ZHSJ_95-2673a.06'>灌嬰孫賢為臨汝侯，續灌氏後，八歲，坐行賕有罪，國除．</line>
<line xml:id='SHIJI_ZHSJ_95-2673a.07'>　　太史公曰：吾適豐沛，問其遺老，觀故蕭、曹、樊噲、滕公之家，及其素，異哉所聞！方其</line>
<line xml:id='SHIJI_ZHSJ_95-2673a.08'>鼓刀屠狗賣繒之時，豈自知附驥之尾，垂名漢廷，德流子孫哉？余與他廣通，為言高祖功臣</line>
<line xml:id='SHIJI_ZHSJ_95-2673a.09'>之興時若此云．〔一〕</line>
<line xml:id='SHIJI_ZHSJ_95-2673a.10'>〔一〕　索隱案；他廣，樊噲之孫，後失封．蓋嘗訝太史公序蕭、曹、樊、滕之功悉具，則從他廣而得其事，故備也．</line>
<line xml:id='SHIJI_ZHSJ_95-2673a.11'>【索隱述贊】聖賢影響，雲蒸龍變．屠狗販繒，攻城野戰．扶義西上，受封南面．酈況賣交，舞陽內援．</line>
<line xml:id='SHIJI_ZHSJ_95-2673a.12'>滕灌更王，奕葉繁衍．</line>
</surface>
<surface xml:id='SHIJI_ZHSJ_95-2674a-z'>
<pb ed='ZHSJ' n='95-2674a' xml:id='SHIJI_ZHSJ_95-2674a'/></surface>
</surfaceGrp>
