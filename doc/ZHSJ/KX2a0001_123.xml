<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_123'>
<surface type='dummy'></surface>
<surface xml:id='SHIJI_ZHSJ_123-3157a-z'>
<pb ed='ZHSJ' n='123-3157a' xml:id='SHIJI_ZHSJ_123-3157a'/><line xml:id='SHIJI_ZHSJ_123-3157a.01'>史記卷一百二十三</line>
<line xml:id='SHIJI_ZHSJ_123-3157a.02'>　　大宛列傳第六十三</line>
<line xml:id='SHIJI_ZHSJ_123-3157a.03'>　　大宛〔一〕之跡，〔二〕見自張騫．張騫，漢中人．〔三〕建元中為郎．是時天子問匈奴降者，</line>
<line xml:id='SHIJI_ZHSJ_123-3157a.04'>皆言匈奴破月氏王，〔四〕以其頭為飲器，〔五〕月氏遁逃而常怨仇匈奴，無與共擊之．漢方欲</line>
<line xml:id='SHIJI_ZHSJ_123-3157a.05'>事滅胡，聞此言，因欲通使．道必更匈奴中，〔六〕乃募能使者．騫以郎應募，使月氏，與堂邑</line>
<line xml:id='SHIJI_ZHSJ_123-3157a.06'>氏（故）胡奴甘父〔七〕俱出隴西．經匈奴，〔八〕匈奴得之，傳詣單于．單于留之，曰：「月氏在吾</line>
<line xml:id='SHIJI_ZHSJ_123-3157a.07'>北，漢何以得往使？吾欲使越，漢肯聽我乎？」留騫十餘歲，與妻，有子，然騫持漢節不失．</line>
<line xml:id='SHIJI_ZHSJ_123-3157a.08'>〔一〕　索隱音菀，又於袁反．</line>
<line xml:id='SHIJI_ZHSJ_123-3157a.09'>〔二〕　正義漢書云：「大宛國去長安萬二千五百五十里，東至都護治，西南至大月氏，南亦至大月氏，北至康居．」括</line>
<line xml:id='SHIJI_ZHSJ_123-3157a.10'>　　　　地志云：「率都沙國亦名蘇對沙國，本漢大宛國．」</line>
<line xml:id='SHIJI_ZHSJ_123-3157a.11'>〔三〕　索隱陳壽益部耆舊傳云：「騫，漢中成固人．」</line>
<line xml:id='SHIJI_ZHSJ_123-3157a.12'>〔四〕　正義氏音支．涼､甘､肅､瓜､沙󺞸州，本月氏國之地．漢書云「本居敦煌､祈連閒」是也．</line>
</surface>
<surface xml:id='SHIJI_ZHSJ_123-3158a-z'>
<pb ed='ZHSJ' n='123-3158a' xml:id='SHIJI_ZHSJ_123-3158a'/><line xml:id='SHIJI_ZHSJ_123-3158a.01'>〔五〕　集解韋昭曰：「飲器，椑榼也．單于以月氏王頭為飲器．」晉灼曰：「飲器，虎子之屬也．或曰飲酒器也．」</line>
<line xml:id='SHIJI_ZHSJ_123-3158a.02'>　　　　索隱椑音白迷反．榼音苦盍反．案：謂今之偏榼也．　正義漢書匈奴傳云：「元帝遣車騎都尉韓昌､光祿</line>
<line xml:id='SHIJI_ZHSJ_123-3158a.03'>　　　　大夫張猛與匈奴盟，以老上單于所破月氏王頭為飲器者，共飲血盟．」</line>
<line xml:id='SHIJI_ZHSJ_123-3158a.04'>〔六〕　索隱更，經也．音羹．</line>
<line xml:id='SHIJI_ZHSJ_123-3158a.05'>〔七〕　集解漢書音義曰：「堂邑氏，姓；胡奴甘父，字．」　索隱案：謂堂邑縣人家胡奴名甘父也．下云「堂邑父」</line>
<line xml:id='SHIJI_ZHSJ_123-3158a.06'>　　　　者，蓋後史家從省，唯稱「堂邑父」而略「甘」字．甘，或其姓號．</line>
<line xml:id='SHIJI_ZHSJ_123-3158a.07'>〔八〕　索隱謂道經匈奴也．</line>
<line xml:id='SHIJI_ZHSJ_123-3158a.08'>　　居匈奴中，益寬，騫因與其屬亡鄉月氏，西走數十日至大宛．大宛聞漢之饒財，欲通不</line>
<line xml:id='SHIJI_ZHSJ_123-3158a.09'>得，見騫，喜，問曰：「若欲何之？」騫曰：「為漢使月氏，而為匈奴所閉道．今亡，唯王使人</line>
<line xml:id='SHIJI_ZHSJ_123-3158a.10'>導送我．誠得至，反漢，漢之賂遺王財物不可勝言．」大宛以為然，遣騫，〔一〕為發導繹，抵康</line>
<line xml:id='SHIJI_ZHSJ_123-3158a.11'>居，〔二〕康居傳致大月氏．〔三〕大月氏王已為胡所殺，立其太子為王．〔四〕既臣大夏而居，〔五〕</line>
<line xml:id='SHIJI_ZHSJ_123-3158a.12'>地肥饒，少寇，志安樂，又自以遠漢，殊無報胡之心．騫從月氏至大夏，竟不能得月氏要</line>
<line xml:id='SHIJI_ZHSJ_123-3158a.13'>領．〔六〕</line>
<line xml:id='SHIJI_ZHSJ_123-3158a.14'>〔一〕　索隱謂大宛發遣騫西也．</line>
<line xml:id='SHIJI_ZHSJ_123-3158a.15'>〔二〕　索隱為發道驛抵康居．發道，謂發驛令人導引而至康居也．導音道．抵，至也．居音渠也．　正義抵，至</line>
<line xml:id='SHIJI_ZHSJ_123-3158a.16'>　　　　也．居，其居反．括地志云：「康居國在京西一萬六百里．其西北可二千里有奄蔡，酒國也．」</line>
</surface>
<surface xml:id='SHIJI_ZHSJ_123-3159a-z'>
<pb ed='ZHSJ' n='123-3159a' xml:id='SHIJI_ZHSJ_123-3159a'/><line xml:id='SHIJI_ZHSJ_123-3159a.01'>〔三〕　正義此大月氏在大宛西南，於媯水北為王庭．漢書云去長安萬一千六百里．</line>
<line xml:id='SHIJI_ZHSJ_123-3159a.02'>〔四〕　集解徐廣曰：「一云『夫人為王』，夷狄亦或女主．」　索隱案：漢書張騫傳云「立其夫人為王」也．</line>
<line xml:id='SHIJI_ZHSJ_123-3159a.03'>〔五〕　索隱既臣大夏而君之．謂月氏以大夏為臣，而為之作君也．　正義既，盡也．大夏國在媯水南．</line>
<line xml:id='SHIJI_ZHSJ_123-3159a.04'>〔六〕　集解漢書音義曰：「要領，要契．」　索隱李奇云「要領，要契也」．小顏以為衣有要領．劉氏云「不得其要害」，</line>
<line xml:id='SHIJI_ZHSJ_123-3159a.05'>　　　　然頗是其意，於文字為疏者也．</line>
<line xml:id='SHIJI_ZHSJ_123-3159a.06'>　　留歲餘，還，並南山，〔一〕欲從羌中歸，〔二〕復為匈奴所得．留歲餘，單于死，〔三〕左谷蠡</line>
<line xml:id='SHIJI_ZHSJ_123-3159a.07'>王攻其太子自立，國內亂，騫與胡妻及堂邑父俱亡歸漢．漢拜騫為太中大夫，堂邑父為奉</line>
<line xml:id='SHIJI_ZHSJ_123-3159a.08'>使君．〔四〕</line>
<line xml:id='SHIJI_ZHSJ_123-3159a.09'>〔一〕　正義並，白浪反．南山即連終南山，從京南東至華山過河，東北連延至海，即中條山也．從京南連接至蔥嶺</line>
<line xml:id='SHIJI_ZHSJ_123-3159a.10'>　　　　萬餘里，故云「並南山」也．西域傳云「其南山東出金城，與漢南山屬焉」．</line>
<line xml:id='SHIJI_ZHSJ_123-3159a.11'>〔二〕　正義說文云：「羌，西方牧羊人也．南方蠻閩從虫，北方狄從犬，東方貊從豸，西方羌從羊．」</line>
<line xml:id='SHIJI_ZHSJ_123-3159a.12'>〔三〕　集解徐廣曰：「元朔三年．」</line>
<line xml:id='SHIJI_ZHSJ_123-3159a.13'>〔四〕　索隱堂邑父之官號．</line>
<line xml:id='SHIJI_ZHSJ_123-3159a.14'>　　騫為人彊力，寬大信人，蠻夷愛之．堂邑父故胡人，善射，窮急射禽獸給食．初，騫行</line>
<line xml:id='SHIJI_ZHSJ_123-3159a.15'>時百餘人，去十三歲，唯二人得還．</line>
</surface>
<surface xml:id='SHIJI_ZHSJ_123-3160a-z'>
<pb ed='ZHSJ' n='123-3160a' xml:id='SHIJI_ZHSJ_123-3160a'/><line xml:id='SHIJI_ZHSJ_123-3160a.02'>　　騫身所至者大宛､大月氏､大夏､康居，而傳聞其旁大國五六，具為天子言之．曰：</line>
<line xml:id='SHIJI_ZHSJ_123-3160a.03'>　　　　大宛在匈奴西南，在漢正西，去漢可萬里．其俗土著，耕田，田稻麥．有蒲陶酒．</line>
<line xml:id='SHIJI_ZHSJ_123-3160a.04'>　　多善馬，〔一〕馬汗血，其先天馬子也．〔二〕有城郭屋室．其屬邑大小七十餘城，衆可數十</line>
<line xml:id='SHIJI_ZHSJ_123-3160a.05'>　　萬．其兵弓矛騎射．其北則康居，西則大月氏，西南則大夏，東北則烏孫，東則扜</line>
<line xml:id='SHIJI_ZHSJ_123-3160a.06'>　　､〔三〕于窴．〔四〕于窴之西，則水皆西流，注西海；其東水東流，注鹽澤．〔五〕鹽澤潛行</line>
<line xml:id='SHIJI_ZHSJ_123-3160a.07'>　　地下，其南則河源出焉．〔六〕多玉石，河注中國．而樓蘭､姑師〔七〕邑有城郭，臨鹽澤．</line>
<line xml:id='SHIJI_ZHSJ_123-3160a.08'>　　鹽澤去長安可五千里．匈奴右方居鹽澤以東，至隴西長城，南接羌，鬲漢道焉．</line>
<line xml:id='SHIJI_ZHSJ_123-3160a.09'>〔一〕　索隱案：外國傳云「外國稱天下有三衆：中國人衆，大秦寶衆，月氏馬衆」．</line>
<line xml:id='SHIJI_ZHSJ_123-3160a.10'>〔二〕　集解漢書音義曰：「大宛國有高山，其上有馬，不可得，因取五色母馬置其下，與交，生駒汗血，因號曰天馬子．」</line>
<line xml:id='SHIJI_ZHSJ_123-3160a.11'>〔三〕　集解徐廣曰：「漢紀曰拘彌國去于窴三百里．」　索隱扜冞，國名也，音汙彌二音．漢紀謂荀悅所譔漢紀．拘</line>
<line xml:id='SHIJI_ZHSJ_123-3160a.12'>　　　　音俱，彌即冞也，則拘彌與扜冞是一也．</line>
<line xml:id='SHIJI_ZHSJ_123-3160a.13'>〔四〕　索隱音殿．</line>
<line xml:id='SHIJI_ZHSJ_123-3160a.14'>〔五〕　索隱鹽水也．太康地記云「河北得水為河，塞外得水為海」也．　正義漢書云：「鹽澤去玉門､陽關三百餘</line>
<line xml:id='SHIJI_ZHSJ_123-3160a.15'>　　　　里，廣袤三四百里．其水皆潛行地下，南出於積石山為中國河．」括地志云：「蒲昌海一名泑澤，一名鹽澤，亦名</line>
<line xml:id='SHIJI_ZHSJ_123-3160a.16'>　　　　輔日海，亦名穿蘭，亦名臨海，在沙州西南．玉門關在沙州壽昌縣西六里．」</line>
</surface>
<surface xml:id='SHIJI_ZHSJ_123-3161a-z'>
<pb ed='ZHSJ' n='123-3161a' xml:id='SHIJI_ZHSJ_123-3161a'/><line xml:id='SHIJI_ZHSJ_123-3161a.01'>〔六〕　索隱案：漢書西域傳云「河有兩源，一出蔥嶺，一出于窴」．山海經云「河出崑崙東北隅」．郭璞云「河出崑</line>
<line xml:id='SHIJI_ZHSJ_123-3161a.02'>　　　　崙，潛行地下，至蔥嶺山于窴國，復分流岐出，合而東注泑澤，已而復行積石，為中國河」．泑澤即鹽澤也，一名蒲</line>
<line xml:id='SHIJI_ZHSJ_123-3161a.03'>　　　　昌海．西域傳云「一出于闐南山下」，與郭璞注山海經不同．廣志云「蒲昌海在蒲類海東」也．</line>
<line xml:id='SHIJI_ZHSJ_123-3161a.04'>〔七〕　正義二國名．姑師即車師也．</line>
<line xml:id='SHIJI_ZHSJ_123-3161a.05'>　　　　烏孫在大宛東北可二千里，行國，〔一〕隨畜，與匈奴同俗．控弦者數萬，敢戰．故</line>
<line xml:id='SHIJI_ZHSJ_123-3161a.06'>　　服匈奴，及盛，取其羈屬，不肯往朝會焉．</line>
<line xml:id='SHIJI_ZHSJ_123-3161a.07'>〔一〕　集解徐廣曰：「不土著．」</line>
<line xml:id='SHIJI_ZHSJ_123-3161a.08'>　　　　康居在大宛西北可二千里，行國，與月氏大同俗．控弦者八九萬人．與大宛鄰</line>
<line xml:id='SHIJI_ZHSJ_123-3161a.09'>　　國．國小，南羈事月氏，東羈事匈奴．</line>
<line xml:id='SHIJI_ZHSJ_123-3161a.10'>　　　　奄蔡〔一〕在康居西北可二千里，行國，與康居大同俗．控弦者十餘萬．臨大澤，無</line>
<line xml:id='SHIJI_ZHSJ_123-3161a.11'>　　崖，蓋乃北海云．</line>
<line xml:id='SHIJI_ZHSJ_123-3161a.12'>〔一〕　正義漢書解詁云：「奄蔡即闔蘇也．」魏略云：「西與大秦通，東南與康居接．其國多貂，畜牧水草，故時羈屬康</line>
<line xml:id='SHIJI_ZHSJ_123-3161a.13'>　　　　居也．」</line>
<line xml:id='SHIJI_ZHSJ_123-3161a.14'>　　　　大月氏〔一〕在大宛西可二三千里，居媯水北．其南則大夏，西則安息，北則康居．</line>
<line xml:id='SHIJI_ZHSJ_123-3161a.15'>　　行國也，隨畜移徙，與匈奴同俗．控弦者可一二十萬．故時彊，輕匈奴，及冒頓立，攻</line>
</surface>
<surface xml:id='SHIJI_ZHSJ_123-3162a-z'>
<pb ed='ZHSJ' n='123-3162a' xml:id='SHIJI_ZHSJ_123-3162a'/><line xml:id='SHIJI_ZHSJ_123-3162a.01'>　　破月氏，至匈奴老上單于，殺月氏王，以其頭為飲器．始月氏居敦煌、祁連閒，〔二〕及為</line>
<line xml:id='SHIJI_ZHSJ_123-3162a.02'>　　匈奴所敗，乃遠去，過宛，西擊大夏而臣之，遂都媯水北，為王庭．其餘小衆不能去者，</line>
<line xml:id='SHIJI_ZHSJ_123-3162a.03'>　　保南山羌，號小月氏．</line>
<line xml:id='SHIJI_ZHSJ_123-3162a.04'>〔一〕　正義萬震南州志云：「在天竺北可七千里，地高燥而遠．國王稱『天子』，國中騎乘常數十萬匹，城郭宮殿與大</line>
<line xml:id='SHIJI_ZHSJ_123-3162a.05'>　　　　秦國同．人民赤白色，便習弓馬．土地所出，及奇瑋珍物，被服鮮好，天竺不及也．」康泰外國傳云：「外國稱天</line>
<line xml:id='SHIJI_ZHSJ_123-3162a.06'>　　　　下有三衆：中國為人衆，秦為寶衆，月氏為馬衆也．」</line>
<line xml:id='SHIJI_ZHSJ_123-3162a.07'>〔二〕　正義初，月氏居敦煌以東，祁連山以西．敦煌郡今沙州．祁連山在甘州西南．</line>
<line xml:id='SHIJI_ZHSJ_123-3162a.08'>　　　　安息〔一〕在大月氏西可數千里．其俗土著，耕田，田稻麥，蒲陶酒．城邑如大宛．</line>
<line xml:id='SHIJI_ZHSJ_123-3162a.09'>　　其屬小大數百城，地方數千里，最為大國．臨媯水，有市，民商賈用車及船，行旁國或</line>
<line xml:id='SHIJI_ZHSJ_123-3162a.10'>　　數千里．以銀為錢，錢如其王面，〔二〕王死輒更錢，效王面焉．畫革旁行以為書記．〔三〕</line>
<line xml:id='SHIJI_ZHSJ_123-3162a.11'>　　其西則條枝，北有奄蔡、黎軒．〔四〕</line>
<line xml:id='SHIJI_ZHSJ_123-3162a.12'>〔一〕　正義地理志云：「安息國京西萬一千二百里．自西關西行三千四百里至阿蠻國，西行三千六百里至斯賓國，從</line>
<line xml:id='SHIJI_ZHSJ_123-3162a.13'>　　　　斯賓南行度河，又西南行至于羅國九百六十里，安息西界極矣．自此南乘海乃通大秦國．」漢書云：「北康居，東</line>
<line xml:id='SHIJI_ZHSJ_123-3162a.14'>　　　　烏弋山離，西條枝．國臨媯水．土著．以銀為錢，如其王面，王死輒更錢，效王面焉．」</line>
<line xml:id='SHIJI_ZHSJ_123-3162a.15'>〔二〕　索隱漢書云：「文獨為王面，幕為夫人面．」　荀悅云：「幕音漫，無文面也．」張晏云：「錢之文面作人乘馬，錢之</line>
<line xml:id='SHIJI_ZHSJ_123-3162a.16'>　　　　幕作人面形．」韋昭曰：「幕，錢背也，音漫．」包愷音慢．</line>
</surface>
<surface xml:id='SHIJI_ZHSJ_123-3163a-z'>
<pb ed='ZHSJ' n='123-3163a' xml:id='SHIJI_ZHSJ_123-3163a'/><line xml:id='SHIJI_ZHSJ_123-3163a.01'>〔三〕　集解漢書音義曰：「橫行為書記．」　索隱畫音獲．小顏云：「革，皮之不柔者．」韋昭云：「外夷書皆旁行，今</line>
<line xml:id='SHIJI_ZHSJ_123-3163a.02'>　　　　扶南猶中國，直下也．」</line>
<line xml:id='SHIJI_ZHSJ_123-3163a.03'>〔四〕　索隱漢書作「犂靳」．續漢書一名「大秦」．按：三國並臨西海，後漢書云「西海環其國，惟西北通陸道」．然漢</line>
<line xml:id='SHIJI_ZHSJ_123-3163a.04'>　　　　使自烏弋以還，莫有至條枝者．　正義上力奚反．下巨言反，又巨連反．後漢書云：「大秦一名犂鞬，在西海</line>
<line xml:id='SHIJI_ZHSJ_123-3163a.05'>　　　　之西，東西南北各數千里．有城四百餘所．土多金銀奇寶，有夜光璧、明月珠、駭雞犀、火浣布、珊瑚、琥珀、琉</line>
<line xml:id='SHIJI_ZHSJ_123-3163a.06'>　　　　璃、瑯玕、朱丹、青碧，珍怪之物，率出大秦．」康氏外國傳云：「其國城郭皆青水精為〔礎〕，及五色水精為壁．人</line>
<line xml:id='SHIJI_ZHSJ_123-3163a.07'>　　　　民多巧，能化銀為金．國土市買皆金銀錢．」萬震南州志云：「大家屋舍，以珊瑚為柱，琉璃為牆壁，水精為礎舄．</line>
<line xml:id='SHIJI_ZHSJ_123-3163a.08'>　　　　海中斯調（州）〔洲〕上有木，冬月往剝取其皮，績以為布，極細，手巾齊數匹，與麻焦布無異，色小青黑，若垢污欲</line>
<line xml:id='SHIJI_ZHSJ_123-3163a.09'>　　　　浣之，則入火中，便更精潔，世謂之火浣布．秦云定重參問門樹皮也．」括地志云：「火山國在扶風南東大湖海</line>
<line xml:id='SHIJI_ZHSJ_123-3163a.10'>　　　　中．其國中山皆火，然火中有白鼠皮及樹皮，績為火浣布．魏略云大秦在安息、條支西大海之西，故俗謂之海</line>
<line xml:id='SHIJI_ZHSJ_123-3163a.11'>　　　　西．從安息界乘船直載海西，遇風利時三月到，風遲或一二歲．其公私宮室為重屋，郵驛亭置如中國．從安息</line>
<line xml:id='SHIJI_ZHSJ_123-3163a.12'>　　　　繞海北陸到其國，人民相屬，十里一亭，三十里一置．無盜賊．其俗人長大平正，似中國人而胡服．宋膺異物志</line>
<line xml:id='SHIJI_ZHSJ_123-3163a.13'>　　　　云秦之北附庸小邑，有羊羔自然生於土中，候其欲萌，築牆繞之，恐獸所食．其臍與地連，割絕則死．擊物驚之，</line>
<line xml:id='SHIJI_ZHSJ_123-3163a.14'>　　　　乃驚鳴，臍遂絕，則逐水草為羣．又大秦金二枚，皆大如瓜，植之滋息無極，觀之如用則真金也．」括地志云：「小</line>
<line xml:id='SHIJI_ZHSJ_123-3163a.15'>　　　　人國在大秦南，人纔三尺．其耕稼之時，懼鶴所食，大秦衞助之．即焦僥國，其人穴居也．」</line>
<line xml:id='SHIJI_ZHSJ_123-3163a.16'>　　　　條枝在安息西數千里，臨西海．暑溼．耕田，田稻．有大鳥，卵如甕．〔一〕人衆甚</line>
<line xml:id='SHIJI_ZHSJ_123-3163a.17'>　　多，往往有小君長，而安息役屬之，以為外國．國善眩．〔二〕安息長老傳聞條枝有弱水、</line>
</surface>
<surface xml:id='SHIJI_ZHSJ_123-3164a-z'>
<pb ed='ZHSJ' n='123-3164a' xml:id='SHIJI_ZHSJ_123-3164a'/><line xml:id='SHIJI_ZHSJ_123-3164a.01'>　　西王母，而未嘗見．〔三〕</line>
<line xml:id='SHIJI_ZHSJ_123-3164a.02'>〔一〕　正義漢書云：「條支出師子、犀牛、孔雀、大雀，其卵如甕．和帝永元十三年，安息王滿屈獻師子、大鳥，世謂之</line>
<line xml:id='SHIJI_ZHSJ_123-3164a.03'>　　　　『安息雀』．」廣志云：「鳥，鵄鷹身，蹄駱，色蒼，舉頭八九尺，張翅丈餘，食大麥，卵大如甕．」</line>
<line xml:id='SHIJI_ZHSJ_123-3164a.04'>〔二〕　集解應劭曰：「眩，相詐惑．」　正義顏云：「今吞刀、吐火、殖瓜、種樹、屠人、截馬之術皆是也．」</line>
<line xml:id='SHIJI_ZHSJ_123-3164a.05'>〔三〕　索隱魏略云：「弱水在大秦西．」玄中記云：「天下之弱者，有崑崙之弱水，鴻毛不能載也．」山海經云：「玉山，</line>
<line xml:id='SHIJI_ZHSJ_123-3164a.06'>　　　　西王母所居．」穆天子傳云：「天子觴西王母瑤池之上．」括地圖云：「崑崙弱水乘龍不至．有三足神烏，為王</line>
<line xml:id='SHIJI_ZHSJ_123-3164a.07'>　　　　母取食．」　正義此弱水、西王母既是安息長老傳聞而未曾見，後漢書云桓帝時大秦國王安敦遣使自日南徼外</line>
<line xml:id='SHIJI_ZHSJ_123-3164a.08'>　　　　來獻，或云其國西有弱水、流沙，近西王母處，幾於日所入也．然先儒多引大荒西經云弱水云有二源，俱出女國</line>
<line xml:id='SHIJI_ZHSJ_123-3164a.09'>　　　　北阿耨達山，南流會於女國東，去國一里，深丈餘，闊六十步，非毛舟不可濟，南流入海．阿耨達山即崑崙山也，</line>
<line xml:id='SHIJI_ZHSJ_123-3164a.10'>　　　　與大荒西經合矣．然大秦國在西海中島上，從安息西界過海，好風用三月乃到，弱水又在其國之西．崑崙山弱</line>
<line xml:id='SHIJI_ZHSJ_123-3164a.11'>　　　　水流在女國北，出崑崙山南．女國在于窴國南二千七百里．于窴去京凡九千六百七十里．計大秦與大崑崙山</line>
<line xml:id='SHIJI_ZHSJ_123-3164a.12'>　　　　相去幾四五萬里，非所論及，而前賢誤矣．此皆據漢括地論之，猶恐未審，然弱水二所說皆有也．</line>
<line xml:id='SHIJI_ZHSJ_123-3164a.13'>　　　　大夏在大宛西南二千餘里媯水南．其俗土著，有城屋，與大宛同俗．無大（<note>王</note>）【君】</line>
<line xml:id='SHIJI_ZHSJ_123-3164a.14'>　　長，往往城邑置小長．其兵弱，畏戰．善賈市．及大月氏西徙，攻敗之，皆臣畜大夏．</line>
<line xml:id='SHIJI_ZHSJ_123-3164a.15'>　　大夏民多，可百餘萬．其都曰藍市城，有市販賈諸物．其東南有身毒國．〔一〕</line>
<line xml:id='SHIJI_ZHSJ_123-3164a.16'>〔一〕　集解徐廣曰：「身，或作『乾』，又作『訖』．」　索隱身音乾，毒音篤．孟康云：「即天竺也，所謂浮圖胡也．」</line>
</surface>
<surface xml:id='SHIJI_ZHSJ_123-3165a-z'>
<pb ed='ZHSJ' n='123-3165a' xml:id='SHIJI_ZHSJ_123-3165a'/><line xml:id='SHIJI_ZHSJ_123-3165a.01'>　　　　正義一名身毒，在月氏東南數千里．俗與月氏同，而卑溼暑熱．其國臨大水，乘象以戰．其民弱於月氏．脩</line>
<line xml:id='SHIJI_ZHSJ_123-3165a.02'>　　　　浮圖道，不殺伐，遂以成俗．土有象、犀、瑇瑁、金、銀、鐵、錫、鉛．西與大秦通，有大秦珍物．明帝夢金人長大，</line>
<line xml:id='SHIJI_ZHSJ_123-3165a.03'>　　　　頂有光明，以問羣臣．或曰：「西方有神，名曰『佛』，其形長丈六尺而黃金色．」帝於是遣使天竺問佛道法，遂至中</line>
<line xml:id='SHIJI_ZHSJ_123-3165a.04'>　　　　國，畫形像焉．萬震南州志云：「地方三萬里，佛道所出．其國王居城郭，殿皆彫文刻鏤．街曲市里，各有行列．</line>
<line xml:id='SHIJI_ZHSJ_123-3165a.05'>　　　　左右諸大國凡十六，皆共奉之，以天地之中也．」浮屠經云：「臨兒國王生隱屠太子．父曰屠頭邪，母曰莫邪屠．</line>
<line xml:id='SHIJI_ZHSJ_123-3165a.06'>　　　　身色黃，髮如青絲，乳有青色，爪赤如銅．始莫邪夢白象而孕，及生，從母右脅出．生有髮，墮地能行七步．」又</line>
<line xml:id='SHIJI_ZHSJ_123-3165a.07'>　　　　云：「太子生時，有二龍王夾左右吐水，一龍水暖，一龍水冷，遂成二池，今猶一冷一暖．初行七步處，琉璃上有太</line>
<line xml:id='SHIJI_ZHSJ_123-3165a.08'>　　　　子脚跡見在．生處名祗洹精舍，在舍衞國南四里，是長者須達所起．又有阿輸迦樹，是夫人所攀生太子樹也．」</line>
<line xml:id='SHIJI_ZHSJ_123-3165a.09'>　　　　括地志云：「沙祗大國即舍衞國也，在月氏南萬里，即波斯匿王治處．此國共九十種．知身後事．城有祗樹給孤</line>
<line xml:id='SHIJI_ZHSJ_123-3165a.10'>　　　　園．」又云：「天竺國有東、西、南、北、中央天竺國，國方三萬里，去月氏七千里．大國隸屬凡二十一．天竺在崑</line>
<line xml:id='SHIJI_ZHSJ_123-3165a.11'>　　　　崙山南，大國也．治城臨恆水．」又云：「阿耨達山亦名建末達山，亦名崑崙山．水出，一名拔扈利水，一名恆伽</line>
<line xml:id='SHIJI_ZHSJ_123-3165a.12'>　　　　河，即經稱【恆】河者也．自崑崙山以南，多是平地而下溼．土肥良，多種稻，歲四熟，留役馬，米粒亦極大．」</line>
<line xml:id='SHIJI_ZHSJ_123-3165a.13'>　　　　又云：「佛上忉利天，為母說法九十日．波斯匿王思欲見佛，即刻牛頭旃檀象，置精舍內佛坐．此像是衆像之始，</line>
<line xml:id='SHIJI_ZHSJ_123-3165a.14'>　　　　後人所法也．佛上天青梯，今變為石，沒入地，唯餘十二蹬，蹬閒二尺餘．彼耆老言，梯入地盡，佛法滅．」又云：</line>
<line xml:id='SHIJI_ZHSJ_123-3165a.15'>　　　　「王舍國，胡語曰罪悅祗國．其國靈鷲山，胡語曰耆闍崛山．山是青石，石頭似鷲．鳥名耆闍，鷲也．崛，山石</line>
<line xml:id='SHIJI_ZHSJ_123-3165a.16'>　　　　也．山周四十里，外周圍水，佛於此坐禪，及諸阿難等俱在此坐．」又云：「小孤石，石上有石室者，佛坐其中，天</line>
<line xml:id='SHIJI_ZHSJ_123-3165a.17'>　　　　帝釋以四十二事問佛，佛一一以指畫石，其跡尚存．又於山上起塔，佛昔將阿難在此上山四望，見福田疆畔，因</line>
</surface>
<surface xml:id='SHIJI_ZHSJ_123-3166a-z'>
<pb ed='ZHSJ' n='123-3166a' xml:id='SHIJI_ZHSJ_123-3166a'/><line xml:id='SHIJI_ZHSJ_123-3166a.01'>　　　　制七條衣割截之法於此，今袈裟衣是也．」</line>
<line xml:id='SHIJI_ZHSJ_123-3166a.02'>　　騫曰：「臣在大夏時，見邛竹杖、蜀布．〔一〕問曰：『安得此？』大夏國人曰：『吾賈人往市</line>
<line xml:id='SHIJI_ZHSJ_123-3166a.03'>之身毒．身毒在大夏東南可數千里．其俗土著，大與大夏同，而卑溼暑熱云．其人民乘象</line>
<line xml:id='SHIJI_ZHSJ_123-3166a.04'>以戰．其國臨大水焉．』〔二〕以騫度之，大夏去漢萬二千里，居漢西南．今身毒國又居大夏</line>
<line xml:id='SHIJI_ZHSJ_123-3166a.05'>東南數千里，有蜀物，此其去蜀不遠矣．今使大夏，從羌中，險，羌人惡之；少北，則為匈奴</line>
<line xml:id='SHIJI_ZHSJ_123-3166a.06'>所得；從蜀宜徑，〔三〕又無寇．」天子既聞大宛及大夏、安息之屬皆大國，多奇物，土著，頗</line>
<line xml:id='SHIJI_ZHSJ_123-3166a.07'>與中國同業，而兵弱，貴漢財物；其北有大月氏、康居之屬，兵彊，可以賂遺設利朝也．且</line>
<line xml:id='SHIJI_ZHSJ_123-3166a.08'>誠得而以義屬之，則廣地萬里，重九譯，〔四〕致殊俗，威德徧於四海．天子欣然，以騫言為</line>
<line xml:id='SHIJI_ZHSJ_123-3166a.09'>然，乃令騫因蜀犍為〔五〕發閒使，四道並出：出駹，出，〔六〕出徙，〔七〕出邛、僰，〔八〕皆各行一</line>
<line xml:id='SHIJI_ZHSJ_123-3166a.10'>二千里．其北方閉氐、筰，〔九〕南方閉巂、昆明．〔一０〕昆明之屬無君長，善寇盜，輒殺略漢使，</line>
<line xml:id='SHIJI_ZHSJ_123-3166a.11'>終莫得通．然聞其西可千餘里有乘象國，名曰滇越，〔一一〕而蜀賈姦出物者或至焉，於是漢以</line>
<line xml:id='SHIJI_ZHSJ_123-3166a.12'>求大夏道始通滇國．初，漢欲通西南夷，費多，道不通，罷之．及張騫言可以通大夏，乃復</line>
<line xml:id='SHIJI_ZHSJ_123-3166a.13'>事西南夷．</line>
<line xml:id='SHIJI_ZHSJ_123-3166a.14'>〔一〕　正義邛都邛山出此竹，因名「邛竹」．節高實中，或寄生，可為杖．布，土蘆布．</line>
<line xml:id='SHIJI_ZHSJ_123-3166a.15'>〔二〕　正義大水，河也．</line>
</surface>
<surface xml:id='SHIJI_ZHSJ_123-3167a-z'>
<pb ed='ZHSJ' n='123-3167a' xml:id='SHIJI_ZHSJ_123-3167a'/><line xml:id='SHIJI_ZHSJ_123-3167a.01'>〔三〕　集解如淳曰：「徑，疾也．或曰徑，直．」</line>
<line xml:id='SHIJI_ZHSJ_123-3167a.02'>〔四〕　正義言重重九遍譯語而致．</line>
<line xml:id='SHIJI_ZHSJ_123-3167a.03'>〔五〕　正義犍，其連反．犍為郡今戎州也，在益州南一千餘里．</line>
<line xml:id='SHIJI_ZHSJ_123-3167a.04'>〔六〕　正義茂州、向州等，、駹之地，在戎州西北也．</line>
<line xml:id='SHIJI_ZHSJ_123-3167a.05'>〔七〕　集解徐廣曰：「屬漢嘉．」　索隱李奇云：「徙音斯．蜀郡有徙縣也．」</line>
<line xml:id='SHIJI_ZHSJ_123-3167a.06'>〔八〕　正義僰，蒲北反．徙在嘉州；邛，今邛州；僰，今雅州：皆在戎州西南也．</line>
<line xml:id='SHIJI_ZHSJ_123-3167a.07'>〔九〕　集解服虔曰：「皆夷名，漢使見閉於夷也．」　索隱韋昭云：「筰縣在越巂，音昨．」案：南越破後殺筰侯，以筰</line>
<line xml:id='SHIJI_ZHSJ_123-3167a.08'>　　　　都為沈黎郡，又有定筰縣．　正義氐，今成州及武等州也．筰，白狗羌也．皆在戎州西北也．</line>
<line xml:id='SHIJI_ZHSJ_123-3167a.09'>〔一０〕正義巂州及南昆明夷也，皆在戎州西南．</line>
<line xml:id='SHIJI_ZHSJ_123-3167a.10'>〔一一〕集解徐廣曰：「一作『城』．」　正義昆、郎等州皆滇國也．其西南滇越、越巂則通號越，細分而有巂、滇等名</line>
<line xml:id='SHIJI_ZHSJ_123-3167a.11'>　　　　也．</line>
<line xml:id='SHIJI_ZHSJ_123-3167a.12'>　　騫以校尉從大將軍擊匈奴，知水草處，軍得以不乏，乃封騫為博望侯．〔一〕是歲元朔六</line>
<line xml:id='SHIJI_ZHSJ_123-3167a.13'>年也．其明年，騫為衞尉，與李將軍俱出右北平擊匈奴．匈奴圍李將軍，軍失亡多；而騫</line>
<line xml:id='SHIJI_ZHSJ_123-3167a.14'>後期當斬，贖為庶人．是歲漢遣驃騎破匈奴西（<note>城</note>）【域】數萬人，至祁連山．其明年，渾邪王</line>
<line xml:id='SHIJI_ZHSJ_123-3167a.15'>率其民降漢，而金城、河西西並南山至鹽澤空無匈奴．匈奴時有候者到，而希矣．其後二</line>
<line xml:id='SHIJI_ZHSJ_123-3167a.16'>年，漢擊走單于於幕北．</line>
</surface>
<surface xml:id='SHIJI_ZHSJ_123-3168a-z'>
<pb ed='ZHSJ' n='123-3168a' xml:id='SHIJI_ZHSJ_123-3168a'/><line xml:id='SHIJI_ZHSJ_123-3168a.01'>〔一〕　索隱案：張騫封號耳，非地名．小顏云「取其能博廣瞻望」也．尋武帝置博望苑，亦取斯義也．　正義地理</line>
<line xml:id='SHIJI_ZHSJ_123-3168a.02'>　　　　志南陽博望縣．</line>
<line xml:id='SHIJI_ZHSJ_123-3168a.03'>　　是後天子數問騫大夏之屬．騫既失侯，因言曰：「臣居匈奴中，聞烏孫王號昆莫，昆莫</line>
<line xml:id='SHIJI_ZHSJ_123-3168a.04'>之父，匈奴西邊小國也．匈奴攻殺其父，〔一〕而昆莫生[⿱𠫓廾]於野．烏嗛肉蜚其上，〔二〕狼往乳</line>
<line xml:id='SHIJI_ZHSJ_123-3168a.05'>之．單于怪以為神，而收長之．及壯，使將兵，數有功，單于復以其父之民予昆莫，令長守</line>
<line xml:id='SHIJI_ZHSJ_123-3168a.06'>於西（<note>城</note>）【域】．昆莫收養其民，攻旁小邑，控弦數萬，習攻戰．單于死，昆莫乃率其衆遠徙，</line>
<line xml:id='SHIJI_ZHSJ_123-3168a.07'>中立，不肯朝會匈奴．匈奴遣奇兵擊，不勝，以為神而遠之，因羈屬之，不大攻．今單于新</line>
<line xml:id='SHIJI_ZHSJ_123-3168a.08'>困於漢，而故渾邪地空無人．蠻夷俗貪漢財物，今誠以此時而厚幣賂烏孫，招以益東，居故</line>
<line xml:id='SHIJI_ZHSJ_123-3168a.09'>渾邪之地，與漢結昆弟，其勢宜聽，聽則是斷匈奴右臂也．既連烏孫，自其西大夏之屬皆可</line>
<line xml:id='SHIJI_ZHSJ_123-3168a.10'>招來而為外臣．」天子以為然，拜騫為中郎將，將三百人，馬各二匹，牛羊以萬數，齎金幣帛</line>
<line xml:id='SHIJI_ZHSJ_123-3168a.11'>直數千巨萬，多持節副使，道可使，使遺之他旁國．</line>
<line xml:id='SHIJI_ZHSJ_123-3168a.12'>〔一〕　索隱按漢書，父名難兜靡，為大月氏所殺．</line>
<line xml:id='SHIJI_ZHSJ_123-3168a.13'>〔二〕　集解徐廣曰：「讀『嗛』與『銜』同．酷吏傳『義縱不治道，上忿銜之』，史記亦作『嗛』字．」　索隱嗛音銜．蜚亦</line>
<line xml:id='SHIJI_ZHSJ_123-3168a.14'>　　　　「飛」字．</line>
<line xml:id='SHIJI_ZHSJ_123-3168a.15'>　　騫既至烏孫，烏孫王昆莫見漢使如單于禮，騫大慙，知蠻夷貪，乃曰：「天子致賜，王不</line>
</surface>
<surface xml:id='SHIJI_ZHSJ_123-3169a-z'>
<pb ed='ZHSJ' n='123-3169a' xml:id='SHIJI_ZHSJ_123-3169a'/><line xml:id='SHIJI_ZHSJ_123-3169a.01'>拜則還賜．」昆莫起拜賜，其他如故．騫諭使指曰：「烏孫能東居渾邪地，則漢遣翁主為昆</line>
<line xml:id='SHIJI_ZHSJ_123-3169a.02'>莫夫人．」烏孫國分，王老，而遠漢，未知其大小，素服屬匈奴日久矣，且又近之，其大臣皆</line>
<line xml:id='SHIJI_ZHSJ_123-3169a.03'>畏胡，不欲移徙，王不能專制．騫不得其要領．昆莫有十餘子，其中子曰大祿，彊，善將衆，</line>
<line xml:id='SHIJI_ZHSJ_123-3169a.04'>將衆別居萬餘騎．大祿兄為太子，太子有子曰岑娶，而太子蚤死．臨死謂其父昆莫曰：「必</line>
<line xml:id='SHIJI_ZHSJ_123-3169a.05'>以岑娶為太子，無令他人代之．」昆莫哀而許之，卒以岑娶為太子．大祿怒其不得代太子</line>
<line xml:id='SHIJI_ZHSJ_123-3169a.06'>也，乃收其諸昆弟，將其衆畔，謀攻岑娶及昆莫．昆莫老，常恐大祿殺岑娶，予岑娶萬餘騎</line>
<line xml:id='SHIJI_ZHSJ_123-3169a.07'>別居，而昆莫有萬餘騎自備，國衆分為三，而其大總取羈屬昆莫，昆莫亦以此不敢專約於</line>
<line xml:id='SHIJI_ZHSJ_123-3169a.08'>騫．</line>
<line xml:id='SHIJI_ZHSJ_123-3169a.09'>　　騫因分遣副使使大宛、康居、大月氏、大夏、安息、身毒、于窴、扜及諸旁國．烏孫發</line>
<line xml:id='SHIJI_ZHSJ_123-3169a.10'>導譯送騫還，騫與烏孫遣使數十人，馬數十匹報謝，因令窺漢，知其廣大．</line>
<line xml:id='SHIJI_ZHSJ_123-3169a.11'>　　騫還到，拜為大行，列於九卿．歲餘，卒．</line>
<line xml:id='SHIJI_ZHSJ_123-3169a.12'>　　烏孫使既見漢人衆富厚，歸報其國，其國乃益重漢．其後歲餘，騫所遣使通大夏之屬</line>
<line xml:id='SHIJI_ZHSJ_123-3169a.13'>者皆頗與其人俱來，〔一〕於是西北國始通於漢矣．然張騫鑿空，〔二〕其後使往者皆稱博望侯，</line>
<line xml:id='SHIJI_ZHSJ_123-3169a.14'>以為質於外國，〔三〕外國由此信之．</line>
<line xml:id='SHIJI_ZHSJ_123-3169a.15'>〔一〕　集解晉灼曰：「其國人．」</line>
</surface>
<surface xml:id='SHIJI_ZHSJ_123-3170a-z'>
<pb ed='ZHSJ' n='123-3170a' xml:id='SHIJI_ZHSJ_123-3170a'/><line xml:id='SHIJI_ZHSJ_123-3170a.01'>〔二〕　集解蘇林曰：「鑿，開；空，通也．騫開通西域道．」　索隱案：謂西域險，本無道路，今鑿空而通之也．</line>
<line xml:id='SHIJI_ZHSJ_123-3170a.02'>〔三〕　集解如淳曰：「質，誠信也．博望侯有誠信，故後使稱其意以喻外國．」李奇曰：「質，信也．」</line>
<line xml:id='SHIJI_ZHSJ_123-3170a.03'>　　自博望侯騫死後，匈奴聞漢通烏孫，怒，欲擊之．及漢使烏孫，若〔一〕出其南，抵大宛、</line>
<line xml:id='SHIJI_ZHSJ_123-3170a.04'>大月氏相屬，烏孫乃恐，使使獻馬，願得尚漢女翁主為昆弟．天子問羣臣議計，皆曰「必先</line>
<line xml:id='SHIJI_ZHSJ_123-3170a.05'>納聘，然後乃遣女」．初，天子發書易，〔二〕云「神馬當從西北來」．得烏孫馬好，名曰「天馬」．</line>
<line xml:id='SHIJI_ZHSJ_123-3170a.06'>及得大宛汗血馬，益壯，更名烏孫馬曰「西極」，名大宛馬曰「天馬」云．而漢始築令居以</line>
<line xml:id='SHIJI_ZHSJ_123-3170a.07'>西，〔三〕初置酒泉郡以通西北國．因益發使抵安息、奄蔡、黎軒、條枝、身毒國．而天子好宛</line>
<line xml:id='SHIJI_ZHSJ_123-3170a.08'>馬，使者相望於道．諸使外國一輩大者數百，少者百餘人，人所齎操大放博望侯時．其後</line>
<line xml:id='SHIJI_ZHSJ_123-3170a.09'>益習而衰少焉．漢率一歲中使多者十餘，少者五六輩，遠者八九歲，近者數歲而反．</line>
<line xml:id='SHIJI_ZHSJ_123-3170a.10'>〔一〕　集解徐廣曰：「漢書作『及』，若意義亦及也．」</line>
<line xml:id='SHIJI_ZHSJ_123-3170a.11'>〔二〕　集解漢書音義曰：「發易書以卜．」</line>
<line xml:id='SHIJI_ZHSJ_123-3170a.12'>〔三〕　集解徐廣曰：「屬金城．」</line>
<line xml:id='SHIJI_ZHSJ_123-3170a.13'>　　是時漢既滅越，而蜀、西南夷皆震，請吏入朝．於是置益州、越巂、牂柯、沈黎、汶山郡，</line>
<line xml:id='SHIJI_ZHSJ_123-3170a.14'>欲地接以前通大夏．〔一〕乃遣使柏始昌、呂越人󺞸歲十餘輩，出此初郡〔二〕抵大夏，皆復閉昆</line>
</surface>
<surface xml:id='SHIJI_ZHSJ_123-3171a-z'>
<pb ed='ZHSJ' n='123-3171a' xml:id='SHIJI_ZHSJ_123-3171a'/><line xml:id='SHIJI_ZHSJ_123-3171a.01'>明，為所殺，奪幣財，終莫能通至大夏焉．於是漢發三輔罪人，因巴蜀士數萬人，遣兩將軍</line>
<line xml:id='SHIJI_ZHSJ_123-3171a.02'>郭昌、衞廣󺞸往擊昆明之遮漢使者，〔三〕斬首虜數萬人而去．其後遣使，昆明復為寇，竟莫</line>
<line xml:id='SHIJI_ZHSJ_123-3171a.03'>能得通．而北道酒泉抵大夏，使者既多，而外國益厭漢幣，不貴其物．</line>
<line xml:id='SHIJI_ZHSJ_123-3171a.04'>〔一〕　集解李奇曰：「欲地界相接至大夏．」</line>
<line xml:id='SHIJI_ZHSJ_123-3171a.05'>〔二〕　索隱按：謂越巂、汶山󺞸郡．謂之「初」者，後背叛而併廢之也．</line>
<line xml:id='SHIJI_ZHSJ_123-3171a.06'>〔三〕　集解徐廣曰：「元封二年．」</line>
<line xml:id='SHIJI_ZHSJ_123-3171a.07'>　　自博望侯開外國道以尊貴，其後從吏卒皆爭上書言外國奇怪利害，求使．天子為其絕</line>
<line xml:id='SHIJI_ZHSJ_123-3171a.08'>遠，非人所樂往，聽其言，予節，募吏民毋問所從來，為具備人衆遣之，以廣其道．來還不能</line>
<line xml:id='SHIJI_ZHSJ_123-3171a.09'>毋侵盜幣物，及使失指，天子為其習之，輒覆案致重罪，以激怒令贖，復求使．使端無窮，而</line>
<line xml:id='SHIJI_ZHSJ_123-3171a.10'>輕犯法．其吏卒亦輒復盛推外國所有，言大者予節，言小者為副，故妄言無行之徒皆爭效</line>
<line xml:id='SHIJI_ZHSJ_123-3171a.11'>之．其使皆貧人子，私縣官齎物，欲賤市以私其利外國．外國亦厭漢使人人有言輕重，〔一〕</line>
<line xml:id='SHIJI_ZHSJ_123-3171a.12'>度漢兵遠不能至，而禁其食物以苦漢使．漢使乏絕積怨，至相攻擊．而樓蘭、姑師小國</line>
<line xml:id='SHIJI_ZHSJ_123-3171a.13'>耳，〔二〕當空道，攻劫漢使王恢󺞸尤甚．〔三〕而匈奴奇兵時時遮擊使西國者．使者爭徧言外</line>
<line xml:id='SHIJI_ZHSJ_123-3171a.14'>國災害，皆有城邑，兵弱易擊．於是天子以故遣從驃侯破奴將屬國騎及郡兵數萬，至匈河</line>
<line xml:id='SHIJI_ZHSJ_123-3171a.15'>水，欲以擊胡，胡皆去．其明年，擊姑師，破奴與輕騎七百餘先至，虜樓蘭王，遂破姑師．因</line>
</surface>
<surface xml:id='SHIJI_ZHSJ_123-3172a-z'>
<pb ed='ZHSJ' n='123-3172a' xml:id='SHIJI_ZHSJ_123-3172a'/><line xml:id='SHIJI_ZHSJ_123-3172a.01'>舉兵威以困烏孫､大宛之屬．還，封破奴為浞野侯．〔四〕王恢〔五〕數使，為樓蘭所苦，言天子，</line>
<line xml:id='SHIJI_ZHSJ_123-3172a.02'>天子發兵令恢佐破奴擊破之，封恢為浩侯．〔六〕於是酒泉列亭鄣至玉門矣．〔七〕</line>
<line xml:id='SHIJI_ZHSJ_123-3172a.03'>〔一〕　集解服虔曰：「漢使言於外國，人人輕重不實．」如淳曰：「外國人人自言數為漢使所侵易．」</line>
<line xml:id='SHIJI_ZHSJ_123-3172a.04'>〔二〕　集解徐廣曰：「即車師．」</line>
<line xml:id='SHIJI_ZHSJ_123-3172a.05'>〔三〕　集解徐廣曰：「恢，一作『怪』．」</line>
<line xml:id='SHIJI_ZHSJ_123-3172a.06'>〔四〕　集解徐廣曰：「元封三年．」</line>
<line xml:id='SHIJI_ZHSJ_123-3172a.07'>〔五〕　集解徐廣曰：「為中郎將．」</line>
<line xml:id='SHIJI_ZHSJ_123-3172a.08'>〔六〕　集解徐廣曰：「捕得車師王，元封四年封浩侯．」</line>
<line xml:id='SHIJI_ZHSJ_123-3172a.09'>〔七〕　集解韋昭曰：「玉門關在龍勒界．」　索隱韋昭云：「玉門，縣名，在酒泉．又有玉關，在龍勒也．」　正義括</line>
<line xml:id='SHIJI_ZHSJ_123-3172a.10'>　　　　地志云：「沙州龍勒山在縣南百六十五里．玉門關在縣西北百一十八里．」</line>
<line xml:id='SHIJI_ZHSJ_123-3172a.11'>　　烏孫以千匹馬聘漢女，漢遣宗室女江都翁主〔一〕往妻烏孫，烏孫王昆莫以為右夫人．</line>
<line xml:id='SHIJI_ZHSJ_123-3172a.12'>匈奴亦遣女妻昆莫，昆莫以為左夫人．昆莫曰「我老」，乃令其孫岑娶妻翁主．烏孫多馬，</line>
<line xml:id='SHIJI_ZHSJ_123-3172a.13'>其富人至有四五千匹馬．</line>
<line xml:id='SHIJI_ZHSJ_123-3172a.14'>〔一〕　集解漢書曰：「江都王建女．」</line>
<line xml:id='SHIJI_ZHSJ_123-3172a.15'>　　初，漢使至安息，安息王令將二萬騎迎於東界．東界去王都數千里．行比至，過數十</line>
</surface>
<surface xml:id='SHIJI_ZHSJ_123-3173a-z'>
<pb ed='ZHSJ' n='123-3173a' xml:id='SHIJI_ZHSJ_123-3173a'/><line xml:id='SHIJI_ZHSJ_123-3173a.01'>城，人民相屬甚多．漢使還，而後發使隨漢使來觀漢廣大，以大鳥卵及黎軒善眩人〔一〕獻于</line>
<line xml:id='SHIJI_ZHSJ_123-3173a.02'>漢．及宛西小國驩潛､大益，宛東姑師､扞､蘇薤之屬，皆隨漢使獻見天子．天子大悅．</line>
<line xml:id='SHIJI_ZHSJ_123-3173a.03'>〔一〕　索隱韋昭云：「變化惑人也．」按：魏略云「犂靳多奇幻，口中吹火，自縛自解」．小顏亦以為植瓜等也．</line>
<line xml:id='SHIJI_ZHSJ_123-3173a.04'>　　而漢使窮河源，河源出于窴，其山多玉石，采來，〔一〕天子案古圖書，名河所出山曰崑崙</line>
<line xml:id='SHIJI_ZHSJ_123-3173a.05'>云．</line>
<line xml:id='SHIJI_ZHSJ_123-3173a.06'>〔一〕　集解瓚曰：「漢使采取，將持來至漢．」</line>
<line xml:id='SHIJI_ZHSJ_123-3173a.07'>　　是時上方數巡狩海上，乃悉從外國客，大都多人則過之，散財帛以賞賜，厚具以饒給</line>
<line xml:id='SHIJI_ZHSJ_123-3173a.08'>之，以覽示漢富厚焉．於是大觳抵，出奇戲諸怪物，多聚觀者，行賞賜，酒池肉林，令外國客</line>
<line xml:id='SHIJI_ZHSJ_123-3173a.09'>徧觀（<note>名</note>）【各】倉庫府藏之積，見漢之廣大，傾駭之．及加其眩者之工，而觳抵奇戲歲增變，</line>
<line xml:id='SHIJI_ZHSJ_123-3173a.10'>甚盛益興，自此始．</line>
<line xml:id='SHIJI_ZHSJ_123-3173a.11'>　　西北外國使，更來更去．宛以西，皆自以遠，尚驕恣晏然，未可詘以禮羈縻而使也．自</line>
<line xml:id='SHIJI_ZHSJ_123-3173a.12'>烏孫以西至安息，以近匈奴，匈奴困月氏也，匈奴使持單于一信，則國國傳送食，不敢留</line>
<line xml:id='SHIJI_ZHSJ_123-3173a.13'>苦；及至漢使，非出幣帛不得食，不市畜不得騎用．所以然者，遠漢，而漢多財物，故必市</line>
<line xml:id='SHIJI_ZHSJ_123-3173a.14'>乃得所欲，然以畏匈奴於漢使焉．宛左右以蒲陶為酒，富人藏酒至萬餘石，久者數十歲不</line>
<line xml:id='SHIJI_ZHSJ_123-3173a.15'>敗．俗嗜酒，馬嗜苜蓿．漢使取其實來，於是天子始種苜蓿､蒲陶肥饒地．及天馬多，外國</line>
</surface>
<surface xml:id='SHIJI_ZHSJ_123-3174a-z'>
<pb ed='ZHSJ' n='123-3174a' xml:id='SHIJI_ZHSJ_123-3174a'/><line xml:id='SHIJI_ZHSJ_123-3174a.01'>使來衆，則離宮別觀旁盡種蒲萄､苜蓿極望．自大宛以西至安息，國雖頗異言，然大同俗，</line>
<line xml:id='SHIJI_ZHSJ_123-3174a.02'>相知言．其人皆深眼，多鬚，善市賈，爭分銖．俗貴女子，女子所言而丈夫乃決正．其地</line>
<line xml:id='SHIJI_ZHSJ_123-3174a.03'>皆無絲漆，不知鑄錢器．〔一〕及漢使亡卒降，教鑄作他兵器．得漢黃白金，輒以為器，不用為</line>
<line xml:id='SHIJI_ZHSJ_123-3174a.04'>幣．</line>
<line xml:id='SHIJI_ZHSJ_123-3174a.05'>〔一〕　集解徐廣曰：「多作『錢』字，又或作『鐵』字．」</line>
<line xml:id='SHIJI_ZHSJ_123-3174a.06'>　　而漢使者往既多，其少從率多進熟於天子，〔一〕言曰：「宛有善馬在貳師城，匿不肯與漢</line>
<line xml:id='SHIJI_ZHSJ_123-3174a.07'>使．」天子既好宛馬，聞之甘心，使壯士車令󺞸持千金及金馬以請宛王貳師城善馬．宛國</line>
<line xml:id='SHIJI_ZHSJ_123-3174a.08'>饒漢物，相與謀曰：「漢去我遠，而鹽水中數敗，〔二〕出其北有胡寇，出其南乏水草．又且往</line>
<line xml:id='SHIJI_ZHSJ_123-3174a.09'>往而絕邑，乏食者多．漢使數百人為輩來，而常乏食，死者過半，是安能致大軍乎？無柰我</line>
<line xml:id='SHIJI_ZHSJ_123-3174a.10'>何．且貳師馬，宛寶馬也．」遂不肯予漢使．漢使怒，妄言，〔三〕椎金馬而去．宛貴人怒曰：</line>
<line xml:id='SHIJI_ZHSJ_123-3174a.11'>「漢使至輕我！」遣漢使去，令其東邊郁成遮攻殺漢使，取其財物．於是天子大怒．諸嘗</line>
<line xml:id='SHIJI_ZHSJ_123-3174a.12'>使宛姚定漢󺞸言宛兵弱，誠以漢兵不過三千人，彊弩射之，即盡虜破宛矣．天子已嘗使浞</line>
<line xml:id='SHIJI_ZHSJ_123-3174a.13'>野侯攻樓蘭，以七百騎先至，虜其王，以定漢󺞸言為然，而欲侯寵姬李氏，拜李廣利為貳師</line>
<line xml:id='SHIJI_ZHSJ_123-3174a.14'>將軍，發屬國六千騎，及郡國惡少年數萬人，以往伐宛．期至貳師城取善馬，故號「貳師將</line>
</surface>
<surface xml:id='SHIJI_ZHSJ_123-3175a-z'>
<pb ed='ZHSJ' n='123-3175a' xml:id='SHIJI_ZHSJ_123-3175a'/><line xml:id='SHIJI_ZHSJ_123-3175a.01'>軍」．趙始成為軍正，故浩侯王恢使導軍，〔四〕而李哆〔五〕為校尉，制軍事．是歲太初元年</line>
<line xml:id='SHIJI_ZHSJ_123-3175a.02'>也．而關東蝗大起，蜚西至敦煌．</line>
<line xml:id='SHIJI_ZHSJ_123-3175a.03'>〔一〕　集解漢書音義曰：「少從，不如計也．或云從行之微者也．進熟，美語如成熟者也．」</line>
<line xml:id='SHIJI_ZHSJ_123-3175a.04'>〔二〕　集解服虔曰：「水名，道從外水中【行】．」如淳曰：「道絕遠，無穀草．」　正義孔文祥云：「鹽，鹽澤也．言水廣</line>
<line xml:id='SHIJI_ZHSJ_123-3175a.05'>　　　　遠，或致風波，而數敗也．」裴矩西域記云：「在西州高昌縣東，東南去瓜州一千三百里，並沙磧之地，水草難行，</line>
<line xml:id='SHIJI_ZHSJ_123-3175a.06'>　　　　四面危，道路不可準記，行人唯以人畜骸骨及馬糞為標驗．以其地道路惡，人畜即不約行，曾有人於磧內時聞</line>
<line xml:id='SHIJI_ZHSJ_123-3175a.07'>　　　　人喚聲，不見形，亦有歌哭聲，數失人，瞬息之閒不知所在，由此數有死亡．蓋魑魅魍魎也．」</line>
<line xml:id='SHIJI_ZHSJ_123-3175a.08'>〔三〕　集解如淳曰：「罵詈．」</line>
<line xml:id='SHIJI_ZHSJ_123-3175a.09'>〔四〕　集解徐廣曰：「恢先受封，一年，坐使酒泉矯制，國除．」</line>
<line xml:id='SHIJI_ZHSJ_123-3175a.10'>〔五〕　索隱音尺奢反，又尺者反．</line>
<line xml:id='SHIJI_ZHSJ_123-3175a.11'>　　貳師將軍軍既西過鹽水，當道小國恐，各堅城守，不肯給食．攻之不能下．下者得食，</line>
<line xml:id='SHIJI_ZHSJ_123-3175a.12'>不下者數日則去．比至郁成，士至者不過數千，皆飢罷．攻郁成，郁成大破之，所殺傷甚</line>
<line xml:id='SHIJI_ZHSJ_123-3175a.13'>衆．貳師將軍與哆､始成󺞸計：「至郁成尚不能舉，況至其王都乎？」引兵而還．往來二歲．</line>
<line xml:id='SHIJI_ZHSJ_123-3175a.14'>還至敦煌，士不過什一二．使使上書言：「道遠多乏食；且士卒不患戰，患飢．人少，不足</line>
<line xml:id='SHIJI_ZHSJ_123-3175a.15'>以拔宛．願且罷兵，益發而復往．」天子聞之，大怒，而使使遮玉門，曰軍有敢入者輒斬</line>
<line xml:id='SHIJI_ZHSJ_123-3175a.16'>之！貳師恐，因留敦煌．</line>
</surface>
<surface xml:id='SHIJI_ZHSJ_123-3176a-z'>
<pb ed='ZHSJ' n='123-3176a' xml:id='SHIJI_ZHSJ_123-3176a'/><line xml:id='SHIJI_ZHSJ_123-3176a.01'>　　其夏，漢亡浞野之兵二萬餘於匈奴．〔一〕公卿及議者皆願罷擊宛軍，專力攻胡．天子已</line>
<line xml:id='SHIJI_ZHSJ_123-3176a.02'>業誅宛，宛小國而不能下，則大夏之屬輕漢，而宛善馬絕不來，烏孫､侖頭易苦漢使矣，〔二〕</line>
<line xml:id='SHIJI_ZHSJ_123-3176a.03'>為外國笑．乃案言伐宛尤不便者鄧光󺞸，赦囚徒材官，益發惡少年及邊騎，歲餘而出敦煌</line>
<line xml:id='SHIJI_ZHSJ_123-3176a.04'>者六萬人，負私從者不與．牛十萬，馬三萬餘匹，驢騾橐它以萬數．多齎糧，兵弩甚設，天</line>
<line xml:id='SHIJI_ZHSJ_123-3176a.05'>下騷動，傳相奉伐宛，凡五十餘校尉．宛王城中無井，皆汲城外流水，於是乃遣水工徙其城</line>
<line xml:id='SHIJI_ZHSJ_123-3176a.06'>下水空以空其城．〔三〕益發戍甲卒十八萬，酒泉､張掖北，置居延､休屠以衞酒泉，〔四〕而發天</line>
<line xml:id='SHIJI_ZHSJ_123-3176a.07'>下七科適，〔五〕及載糒給貳師．轉車人徒相連屬至敦煌．而拜習馬者二人為執驅校尉，備破</line>
<line xml:id='SHIJI_ZHSJ_123-3176a.08'>宛擇取其善馬云．</line>
<line xml:id='SHIJI_ZHSJ_123-3176a.09'>〔一〕　集解徐廣曰：「太初二年，趙破奴為浚稽將軍，二萬騎擊匈奴，不還也．」</line>
<line xml:id='SHIJI_ZHSJ_123-3176a.10'>〔二〕　集解晉灼曰：「易，輕也．」</line>
<line xml:id='SHIJI_ZHSJ_123-3176a.11'>〔三〕　集解徐廣曰：「空，一作『穴』．蓋以水蕩敗其城也．言『空』者，令城中渴乏．」</line>
<line xml:id='SHIJI_ZHSJ_123-3176a.12'>〔四〕　集解如淳曰：「立二縣以衞邊也．或曰置二部都尉，以衞酒泉．」</line>
<line xml:id='SHIJI_ZHSJ_123-3176a.13'>〔五〕　正義音讁．張晏云：「吏有罪一，亡命二，贅壻三，賈人四，故有市籍五，父母有市籍六，大父母有籍七：凡七</line>
<line xml:id='SHIJI_ZHSJ_123-3176a.14'>　　　　科．武帝天漢四年，發天下七科讁出朔方也．」</line>
<line xml:id='SHIJI_ZHSJ_123-3176a.15'>　　於是貳師後復行，兵多，而所至小國莫不迎，出食給軍．至侖頭，侖頭不下，攻數日，屠</line>
</surface>
<surface xml:id='SHIJI_ZHSJ_123-3177a-z'>
<pb ed='ZHSJ' n='123-3177a' xml:id='SHIJI_ZHSJ_123-3177a'/><line xml:id='SHIJI_ZHSJ_123-3177a.01'>之．自此而西，平行至宛城，漢兵到者三萬人．宛兵迎擊漢兵，漢兵射敗之，宛走入葆乘其</line>
<line xml:id='SHIJI_ZHSJ_123-3177a.02'>城．貳師兵欲行攻郁成，恐留行而令宛益生詐，乃先至宛，決其水源，移之，則宛固已憂困．</line>
<line xml:id='SHIJI_ZHSJ_123-3177a.03'>圍其城，攻之四十餘日，其外城壞，虜宛貴人勇將煎靡．宛大恐，走入中城．宛貴人相與謀</line>
<line xml:id='SHIJI_ZHSJ_123-3177a.04'>曰：「漢所為攻宛，以王毋寡匿善馬而殺漢使．今殺王毋寡而出善馬，漢兵宜解；即不解，</line>
<line xml:id='SHIJI_ZHSJ_123-3177a.05'>乃力戰而死，未晚也．」宛貴人皆以為然，共殺其王毋寡，持其頭遣貴人使貳師，約曰：「漢</line>
<line xml:id='SHIJI_ZHSJ_123-3177a.06'>毋攻我．我盡出善馬，恣所取，而給漢軍食．即不聽，我盡殺善馬，而康居之救且至．至，</line>
<line xml:id='SHIJI_ZHSJ_123-3177a.07'>我居內，康居居外，與漢軍戰．漢軍熟計之，何從？」是時康居候視漢兵，漢兵尚盛，不敢</line>
<line xml:id='SHIJI_ZHSJ_123-3177a.08'>進．貳師與趙始成､李哆󺞸計：「聞宛城中新得秦人，知穿井，而其內食尚多．所為來，誅首</line>
<line xml:id='SHIJI_ZHSJ_123-3177a.09'>惡者毋寡．毋寡頭已至，如此而不許解兵，則堅守，而康居候漢罷而來救宛，破漢軍必矣．」</line>
<line xml:id='SHIJI_ZHSJ_123-3177a.10'>軍吏皆以為然，許宛之約．宛乃出其善馬，令漢自擇之，而多出食食給漢軍．漢軍取其善</line>
<line xml:id='SHIJI_ZHSJ_123-3177a.11'>馬數十匹．中馬以下牡牝三千餘匹，而立宛貴人之故待遇漢使善者名昧蔡〔一〕以為宛王，與</line>
<line xml:id='SHIJI_ZHSJ_123-3177a.12'>盟而罷兵．終不得入中城．乃罷而引歸．</line>
<line xml:id='SHIJI_ZHSJ_123-3177a.13'>〔一〕　索隱本大宛將也．上音末，下音先葛反．</line>
<line xml:id='SHIJI_ZHSJ_123-3177a.14'>　　初，貳師起敦煌西，以為人多，道上國不能食，乃分為數軍，從南北道．校尉王申生､故</line>
<line xml:id='SHIJI_ZHSJ_123-3177a.15'>鴻臚壺充國󺞸千餘人，別到郁成．郁成城守，不肯給食其軍．王申生去大軍二百里，（<note>偵</note>）</line>
</surface>
<surface xml:id='SHIJI_ZHSJ_123-3178a-z'>
<pb ed='ZHSJ' n='123-3178a' xml:id='SHIJI_ZHSJ_123-3178a'/><line xml:id='SHIJI_ZHSJ_123-3178a.01'>【偩】而輕之，責郁成．郁成食不肯出，窺知申生軍日少，晨用三千人攻，戮殺申生󺞸，軍破，</line>
<line xml:id='SHIJI_ZHSJ_123-3178a.02'>數人脫亡，走貳師．貳師令搜粟都尉上官桀往攻破郁成．郁成王亡走康居，桀追至康居．</line>
<line xml:id='SHIJI_ZHSJ_123-3178a.03'>康居聞漢已破宛，乃出郁成王予桀，桀令四騎士縛守詣大將軍．〔一〕四人相謂曰：「郁成王漢</line>
<line xml:id='SHIJI_ZHSJ_123-3178a.04'>國所毒，今生將去，卒失大事．」欲殺，莫敢先擊．上邽騎士趙弟最少，拔劍擊之，斬郁成</line>
<line xml:id='SHIJI_ZHSJ_123-3178a.05'>王，齎頭．弟､桀󺞸逐及大將軍．</line>
<line xml:id='SHIJI_ZHSJ_123-3178a.06'>〔一〕　集解如淳曰：「時多別將，故謂貳師為大將軍．」</line>
<line xml:id='SHIJI_ZHSJ_123-3178a.07'>　　初，貳師後行，天子使使告烏孫，大發兵并力擊宛．烏孫發二千騎往，持兩端，不肯前．</line>
<line xml:id='SHIJI_ZHSJ_123-3178a.08'>貳師將軍之東，諸所過小國聞宛破，皆使其子弟從軍入獻，見天子，因以為質焉．貳師之伐</line>
<line xml:id='SHIJI_ZHSJ_123-3178a.09'>宛也，而軍正趙始成力戰，功最多；及上官桀敢深入，李哆為謀計，軍入玉門者萬餘人，軍</line>
<line xml:id='SHIJI_ZHSJ_123-3178a.10'>馬千餘匹．貳師後行，軍非乏食，戰死不能多，而將吏貪，多不愛士卒，侵牟之，以此物故</line>
<line xml:id='SHIJI_ZHSJ_123-3178a.11'>衆．天子為萬里而伐宛，不錄過，封廣利為海西侯．又封身斬郁成王者騎士趙弟為新畤</line>
<line xml:id='SHIJI_ZHSJ_123-3178a.12'>侯．軍正趙始成為光祿大夫，上官桀為少府，李哆為上黨太守．軍官吏為九卿者三人，諸</line>
<line xml:id='SHIJI_ZHSJ_123-3178a.13'>侯相､郡守､二千石者百餘人，千石以下千餘人．奮行者官過其望，〔一〕以適過行者皆絀其</line>
<line xml:id='SHIJI_ZHSJ_123-3178a.14'>勞．〔二〕士卒賜直四萬金．伐宛再反，凡四歲而得罷焉．</line>
<line xml:id='SHIJI_ZHSJ_123-3178a.15'>〔一〕　集解漢書音義曰：「奮，迅．自樂入行者．」</line>
</surface>
<surface xml:id='SHIJI_ZHSJ_123-3179a-z'>
<pb ed='ZHSJ' n='123-3179a' xml:id='SHIJI_ZHSJ_123-3179a'/><line xml:id='SHIJI_ZHSJ_123-3179a.01'>〔二〕　集解徐廣曰：「奮行者及以適行者，雖俱有功勞，今行賞計其前有罪而減其賜，故曰『絀其勞』也．絀，抑退也．</line>
<line xml:id='SHIJI_ZHSJ_123-3179a.02'>　　　　此本以適行，故功勞不足重，所以絀降之，不得與奮行者齊賞之．」</line>
<line xml:id='SHIJI_ZHSJ_123-3179a.03'>　　漢已伐宛，立昧蔡為宛王而去．歲餘，宛貴人以為昧蔡善諛，使我國遇屠，乃相與殺昧</line>
<line xml:id='SHIJI_ZHSJ_123-3179a.04'>蔡，立毋寡昆弟曰蟬封為宛王，而遣其子入質於漢．漢因使使賂賜以鎮撫之．</line>
<line xml:id='SHIJI_ZHSJ_123-3179a.05'>　　而漢發使十餘輩至宛西諸外國，求奇物，因風覽以伐宛之威德．而敦煌置〔一〕酒泉都</line>
<line xml:id='SHIJI_ZHSJ_123-3179a.06'>尉；〔二〕西至鹽水，往往有亭．而侖頭有田卒數百人，因置使者護田積粟，以給使外國者．</line>
<line xml:id='SHIJI_ZHSJ_123-3179a.07'>〔一〕　集解徐廣曰：「一本無『置』字．」</line>
<line xml:id='SHIJI_ZHSJ_123-3179a.08'>〔二〕　集解徐廣曰：「一云『置都尉』．又云敦煌有淵泉縣，或者『酒』字當為『淵』字．」</line>
<line xml:id='SHIJI_ZHSJ_123-3179a.09'>　　太史公曰：禹本紀言「河出崑崙．崑崙其高二千五百餘里，日月所相避隱為光明也．</line>
<line xml:id='SHIJI_ZHSJ_123-3179a.10'>其上有醴泉､瑤池」．今自張騫使大夏之後也，窮河源，惡睹本紀所謂崑崙者乎？〔一〕故言</line>
<line xml:id='SHIJI_ZHSJ_123-3179a.11'>九州山川，尚書近之矣．至禹本紀､山海經所有怪物，余不敢言之也．〔二〕</line>
<line xml:id='SHIJI_ZHSJ_123-3179a.12'>〔一〕　集解鄧展曰：「漢以窮河源，於何見崑崙乎？尚書曰『導河積石』，是為河源出於積石，積石在金城河關，不言出</line>
<line xml:id='SHIJI_ZHSJ_123-3179a.13'>　　　　於崑崙也．」　索隱惡覩夫謂昆侖者乎．惡音烏．烏，於何也．睹，見也．言張騫窮河源，至大夏､于窴，於何</line>
</surface>
<surface xml:id='SHIJI_ZHSJ_123-3180a-z'>
<pb ed='ZHSJ' n='123-3180a' xml:id='SHIJI_ZHSJ_123-3180a'/><line xml:id='SHIJI_ZHSJ_123-3180a.01'>　　　　而見崑崙為河所出？謂禹本紀及山海經為虛妄也．然案山海經「河出崑崙東北隅」．西域傳云「南出積石山為</line>
<line xml:id='SHIJI_ZHSJ_123-3180a.02'>　　　　中國河」．積石本非河之發源，猶尚書「導洛自熊耳」，然其實出於冢嶺山，乃東經熊耳．今推此義，河亦然矣．</line>
<line xml:id='SHIJI_ZHSJ_123-3180a.03'>　　　　則河源本崑崙而潛流至于闐，又東流至積石始入中國，則山海經及禹貢各互舉耳．</line>
<line xml:id='SHIJI_ZHSJ_123-3180a.04'>〔二〕　索隱余敢言也．案：漢書作「所有放哉」．如淳云「放蕩迂闊，言不可信也」．余敢言也，亦謂山海經難可信</line>
<line xml:id='SHIJI_ZHSJ_123-3180a.05'>　　　　耳．而荀悅作「效」，失之素矣．</line>
<line xml:id='SHIJI_ZHSJ_123-3180a.06'>【索隱述贊】大宛之迹，元因博望．始究河源，旋窺海上．條枝西入，天馬內向．蔥嶺無塵，鹽池息浪．</line>
<line xml:id='SHIJI_ZHSJ_123-3180a.07'>曠哉絕域，往往亭障．</line>
</surface>
</surfaceGrp>
