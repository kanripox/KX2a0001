<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_114'>
<surface type='dummy'></surface>
<surface xml:id='KX2a0001_ZHSJ_114-2979a-z'>
<pb ed='ZHSJ' n='114-2979a' xml:id='KX2a0001_ZHSJ_114-2979a'/><line xml:id='KX2a0001_ZHSJ_114-2979a.01'>史記卷一百一十四</line>
<line xml:id='KX2a0001_ZHSJ_114-2979a.02'>　　東越列傳第五十四</line>
<line xml:id='KX2a0001_ZHSJ_114-2979a.03'>　　閩越〔一〕王無諸及越東海王搖者，其先皆越王句踐之後也，姓騶氏．〔二〕秦已并天下，皆</line>
<line xml:id='KX2a0001_ZHSJ_114-2979a.04'>廢為君長，以其地為閩中郡．〔三〕及諸侯畔秦，無諸､搖率越歸鄱陽令吳芮，所謂鄱君者也，</line>
<line xml:id='KX2a0001_ZHSJ_114-2979a.05'>從諸侯滅秦．當是之時，項籍主命，弗王，〔四〕以故不附楚．漢擊項籍，無諸､搖率越人佐</line>
<line xml:id='KX2a0001_ZHSJ_114-2979a.06'>漢．漢五年，復立無諸為閩越王，王閩中故地，都東冶．孝惠三年，舉高帝時越功，曰閩君</line>
<line xml:id='KX2a0001_ZHSJ_114-2979a.07'>搖功多，其民便附，乃立搖為東海王，〔五〕都東甌，〔六〕世俗號為東甌王．</line>
<line xml:id='KX2a0001_ZHSJ_114-2979a.08'>〔一〕　集解韋昭曰：「閩音武巾反．東越之別名．」　索隱案：說文云「閩，東越蛇種也」，故字從「虫」．閩音旻．</line>
<line xml:id='KX2a0001_ZHSJ_114-2979a.09'>〔二〕　集解徐廣曰：「騶，一作『駱』．」　索隱徐廣云一作「駱」，是上云「歐駱」，不姓騶．</line>
<line xml:id='KX2a0001_ZHSJ_114-2979a.10'>〔三〕　集解徐廣曰：「今建安侯官是．」　索隱徐廣云「本建安侯官是」．案：為閩州．案：下文「都東冶」，韋昭以</line>
<line xml:id='KX2a0001_ZHSJ_114-2979a.11'>　　　　為在侯官．　正義今閩州又改為福也．</line>
<line xml:id='KX2a0001_ZHSJ_114-2979a.12'>〔四〕　集解漢書音義曰：「主號令諸侯，不王無諸､搖等．」</line>
</surface>
<surface xml:id='KX2a0001_ZHSJ_114-2980a-z'>
<pb ed='ZHSJ' n='114-2980a' xml:id='KX2a0001_ZHSJ_114-2980a'/><line xml:id='KX2a0001_ZHSJ_114-2980a.01'>〔五〕　集解應劭曰：「在吳郡東南濱海云．」</line>
<line xml:id='KX2a0001_ZHSJ_114-2980a.02'>〔六〕　集解徐廣曰：「今之永寧也．」　索隱韋昭曰：「今永寧．」姚氏云：「甌，水名．」永嘉記：「水出永寧山，行三十</line>
<line xml:id='KX2a0001_ZHSJ_114-2980a.03'>　　　　餘里，去郡城五里入江．昔有東甌王都城，有亭，積石為道，今猶在也．」</line>
<line xml:id='KX2a0001_ZHSJ_114-2980a.04'>　　後數世，至孝景三年，吳王濞反，欲從閩越，閩越未肯行，獨東甌從吳．及吳破，東甌受</line>
<line xml:id='KX2a0001_ZHSJ_114-2980a.05'>漢購，殺吳王丹徒，以故皆得不誅，歸國．</line>
<line xml:id='KX2a0001_ZHSJ_114-2980a.06'>　　吳王子子駒亡走閩越，怨東甌殺其父，常勸閩越擊東甌．至建元三年，閩越發兵圍東</line>
<line xml:id='KX2a0001_ZHSJ_114-2980a.07'>甌．東甌食盡，困，且降，乃使人告急天子．天子問太尉田蚡，蚡對曰：「越人相攻擊，固其</line>
<line xml:id='KX2a0001_ZHSJ_114-2980a.08'>常，又數反覆，不足以煩中國往救也．自秦時[⿱𠫓廾]弗屬．」於是中大夫莊助詰蚡曰：「特患力</line>
<line xml:id='KX2a0001_ZHSJ_114-2980a.09'>弗能救，德弗能覆；誠能，何故[⿱𠫓廾]之？且秦舉咸陽而[⿱𠫓廾]之，何乃越也！今小國以窮困來告</line>
<line xml:id='KX2a0001_ZHSJ_114-2980a.10'>急天子，天子弗振，彼當安所告愬？又何以子萬國乎？」上曰：「太尉未足與計．吾初即</line>
<line xml:id='KX2a0001_ZHSJ_114-2980a.11'>位，不欲出虎符發兵郡國．」乃遣莊助以節發兵會稽．會稽太守欲距不為發兵，助乃斬一</line>
<line xml:id='KX2a0001_ZHSJ_114-2980a.12'>司馬，諭意指，遂發兵浮海救東甌．未至，閩越引兵而去．東甌請舉國徙中國，乃悉舉衆</line>
<line xml:id='KX2a0001_ZHSJ_114-2980a.13'>來，處江淮之閒．〔一〕</line>
<line xml:id='KX2a0001_ZHSJ_114-2980a.14'>〔一〕　集解徐廣曰：「年表云東甌王廣武侯望，率其衆四萬餘人來降，家廬江郡．」　索隱徐廣據年表而為說．</line>
</surface>
<surface xml:id='KX2a0001_ZHSJ_114-2981a-z'>
<pb ed='ZHSJ' n='114-2981a' xml:id='KX2a0001_ZHSJ_114-2981a'/><line xml:id='KX2a0001_ZHSJ_114-2981a.02'>　　至建元六年，閩越擊南越．南越守天子約，不敢擅發兵擊而以聞．上遣大行王恢出豫</line>
<line xml:id='KX2a0001_ZHSJ_114-2981a.03'>章，大農韓安國出會稽，皆為將軍．兵未踰嶺，閩越王郢發兵距險．其弟餘善乃與相､宗族</line>
<line xml:id='KX2a0001_ZHSJ_114-2981a.04'>謀曰：「王以擅發兵擊南越，不請，故天子兵來誅．今漢兵衆彊，今即幸勝之，後來益多，終</line>
<line xml:id='KX2a0001_ZHSJ_114-2981a.05'>滅國而止．今殺王以謝天子．天子聽，罷兵，固一國完；不聽，乃力戰；不勝，即亡入海．」</line>
<line xml:id='KX2a0001_ZHSJ_114-2981a.06'>皆曰「善」．即鏦〔一〕殺王，使使奉其頭致大行．大行曰：「所為來者誅王．今王頭至，謝罪，</line>
<line xml:id='KX2a0001_ZHSJ_114-2981a.07'>不戰而耘，〔二〕利莫大焉．」乃以便宜案兵告大農軍，而使使奉王頭馳報天子．詔罷兩將</line>
<line xml:id='KX2a0001_ZHSJ_114-2981a.08'>兵，曰：「郢等首惡，獨無諸孫繇君丑〔三〕不與謀焉．」乃使郎中將立丑為越繇王，奉閩越先祭</line>
<line xml:id='KX2a0001_ZHSJ_114-2981a.09'>祀．</line>
<line xml:id='KX2a0001_ZHSJ_114-2981a.10'>〔一〕　索隱劉氏又音窗．鏦，撞也．</line>
<line xml:id='KX2a0001_ZHSJ_114-2981a.11'>〔二〕　集解徐廣曰：「漢書作『殞』．耘義當取『耘除』．或言耘音于粉反，此楚人聲重耳．隕耘當同音，但字有假借，聲</line>
<line xml:id='KX2a0001_ZHSJ_114-2981a.12'>　　　　有輕重．」　索隱耘音云．耘，除也．漢書作「隕」，音于粉反．</line>
<line xml:id='KX2a0001_ZHSJ_114-2981a.13'>〔三〕　索隱繇音搖，邑號也．丑，名．</line>
<line xml:id='KX2a0001_ZHSJ_114-2981a.14'>　　餘善已殺郢，威行於國，國民多屬，竊自立為王．繇王不能矯其衆持正．天子聞之，為</line>
<line xml:id='KX2a0001_ZHSJ_114-2981a.15'>餘善不足復興師，曰：「餘善數與郢謀亂，而後首誅郢，師得不勞．」因立餘善為東越王，與繇</line>
</surface>
<surface xml:id='KX2a0001_ZHSJ_114-2982a-z'>
<pb ed='ZHSJ' n='114-2982a' xml:id='KX2a0001_ZHSJ_114-2982a'/><line xml:id='KX2a0001_ZHSJ_114-2982a.01'>王並處．</line>
<line xml:id='KX2a0001_ZHSJ_114-2982a.02'>　　至元鼎五年，南越反，東越王餘善上書，請以卒八千人從樓船將軍擊呂嘉等．兵至揭</line>
<line xml:id='KX2a0001_ZHSJ_114-2982a.03'>揚，以海風波為解，不行，持兩端，陰使南越．及漢破番禺，不至．是時樓船將軍楊僕使使</line>
<line xml:id='KX2a0001_ZHSJ_114-2982a.04'>上書，願便引兵擊東越．上曰士卒勞倦，不許，罷兵，令諸校屯豫章梅領待命．〔一〕</line>
<line xml:id='KX2a0001_ZHSJ_114-2982a.05'>〔一〕　集解徐廣曰：「在會稽界．」　索隱案：徐廣云「在會稽」，非也．今案：豫章三十里有梅嶺，在洪崖山足，當</line>
<line xml:id='KX2a0001_ZHSJ_114-2982a.06'>　　　　古驛道．此文云「豫章梅嶺」，知非會稽也．　正義括地志云：「梅嶺在虔化縣東北百二十八里．」虔州漢亦屬豫</line>
<line xml:id='KX2a0001_ZHSJ_114-2982a.07'>　　　　章郡，二所未詳．</line>
<line xml:id='KX2a0001_ZHSJ_114-2982a.08'>　　元鼎六年秋，餘善聞樓船請誅之，漢兵臨境，且往，乃遂反，發兵距漢道．號將軍騶力</line>
<line xml:id='KX2a0001_ZHSJ_114-2982a.09'>等為「吞漢將軍」，入白沙、武林、〔一〕梅嶺，殺漢三校尉．是時漢使大農張成、故山州侯齒〔二〕</line>
<line xml:id='KX2a0001_ZHSJ_114-2982a.10'>將屯，弗敢擊，卻就便處，皆坐畏懦誅．</line>
<line xml:id='KX2a0001_ZHSJ_114-2982a.11'>〔一〕　集解徐廣曰：「在豫章界」．　索隱徐廣云在豫章界．案：今豫章北二百里，接鄱陽界，地名白沙，有小水入</line>
<line xml:id='KX2a0001_ZHSJ_114-2982a.12'>　　　　湖，名曰白沙阬．東南八十里有武陽亭，亭東南三十里地名武林．此白沙、武林，今當閩越入京道．</line>
<line xml:id='KX2a0001_ZHSJ_114-2982a.13'>〔二〕　集解徐廣曰：「成陽共王子．」</line>
<line xml:id='KX2a0001_ZHSJ_114-2982a.14'>　　餘善刻「武帝」璽自立，詐其民，為妄言．天子遣橫海將軍韓說出句章，〔一〕浮海從東方</line>
</surface>
<surface xml:id='KX2a0001_ZHSJ_114-2983a-z'>
<pb ed='ZHSJ' n='114-2983a' xml:id='KX2a0001_ZHSJ_114-2983a'/><line xml:id='KX2a0001_ZHSJ_114-2983a.01'>往；樓船將軍楊僕出武林；中尉王溫舒出梅嶺；越侯為戈船、下瀨將軍，出若邪、〔二〕白</line>
<line xml:id='KX2a0001_ZHSJ_114-2983a.02'>沙．〔三〕元封元年冬，咸入東越．東越素發兵距險，使徇北將軍守武林，敗樓船軍數校尉，殺</line>
<line xml:id='KX2a0001_ZHSJ_114-2983a.03'>長吏．樓船將軍率錢唐轅終古〔四〕斬徇北將軍，為禦兒侯．〔五〕自兵未往．</line>
<line xml:id='KX2a0001_ZHSJ_114-2983a.04'>〔一〕　索隱鄭氏音勾，會稽縣也．　正義句章故城在越州鄮縣西一百里，漢縣．</line>
<line xml:id='KX2a0001_ZHSJ_114-2983a.05'>〔二〕　索隱案：姚氏云「地名，今闕」．</line>
<line xml:id='KX2a0001_ZHSJ_114-2983a.06'>〔三〕　正義越州有若耶山、若耶溪．「若」「如」一．預州有白沙山．蓋從如此邪．白沙東故閩州．</line>
<line xml:id='KX2a0001_ZHSJ_114-2983a.07'>〔四〕　正義錢唐，杭州縣．轅，姓；終古，名．</line>
<line xml:id='KX2a0001_ZHSJ_114-2983a.08'>〔五〕　集解漢書音義曰：「今吳南亭是也．」　正義「禦」字今作「語」．語兒鄉在蘇州嘉興縣南七十里，臨官道也．</line>
<line xml:id='KX2a0001_ZHSJ_114-2983a.09'>　　故越衍侯吳陽前在漢，漢使歸諭餘善，餘善弗聽．及橫海將軍先至，越衍侯吳陽以其</line>
<line xml:id='KX2a0001_ZHSJ_114-2983a.10'>邑七百人反，攻越軍於漢陽．從建成侯敖，〔一〕與其率，從繇王居股謀曰：「餘善首惡，劫守</line>
<line xml:id='KX2a0001_ZHSJ_114-2983a.11'>吾屬．今漢兵至，衆彊，計殺餘善，自歸諸將，儻幸得脫．」乃遂俱殺餘善，以其衆降橫海將</line>
<line xml:id='KX2a0001_ZHSJ_114-2983a.12'>軍，故封繇王居股為東成侯，〔二〕萬戶；封建成侯敖為開陵侯；〔三〕封越衍侯吳陽為北石</line>
<line xml:id='KX2a0001_ZHSJ_114-2983a.13'>侯；封橫海將軍說為案道侯；封橫海校尉福為繚嫈侯．〔四〕福者，成陽共王子，故為海常</line>
<line xml:id='KX2a0001_ZHSJ_114-2983a.14'>侯，坐法失侯．舊從軍無功，以宗室故侯．諸將皆無成功，莫封．東越將多軍，〔五〕漢兵至，</line>
<line xml:id='KX2a0001_ZHSJ_114-2983a.15'>[⿱𠫓廾]其軍降，封為無錫侯．</line>
</surface>
<surface xml:id='KX2a0001_ZHSJ_114-2984a-z'>
<pb ed='ZHSJ' n='114-2984a' xml:id='KX2a0001_ZHSJ_114-2984a'/><line xml:id='KX2a0001_ZHSJ_114-2984a.01'>〔一〕　集解徐廣曰：「亦東越臣．」</line>
<line xml:id='KX2a0001_ZHSJ_114-2984a.02'>〔二〕　索隱韋昭曰：「在九江．」</line>
<line xml:id='KX2a0001_ZHSJ_114-2984a.03'>〔三〕　索隱徐廣云：「敖，東越臣．」韋昭云：「開陵屬臨淮．」</line>
<line xml:id='KX2a0001_ZHSJ_114-2984a.04'>〔四〕　集解漢書音義曰：「音遼縈．」　索隱服虔云：「嫈音榮，縣名．」劉伯莊云：「繚音遼，下音紆營反．成陽王子</line>
<line xml:id='KX2a0001_ZHSJ_114-2984a.05'>　　　　也．」</line>
<line xml:id='KX2a0001_ZHSJ_114-2984a.06'>〔五〕　集解漢書音義曰：「多軍，名也．」　索隱李奇云：「多軍，名．」韋昭云：「多，姓；軍，名也．」</line>
<line xml:id='KX2a0001_ZHSJ_114-2984a.07'>　　於是天子曰東越狹多阻，閩越悍，數反覆，詔軍吏皆將其民徙處江淮閒．東越地遂</line>
<line xml:id='KX2a0001_ZHSJ_114-2984a.08'>虛．</line>
<line xml:id='KX2a0001_ZHSJ_114-2984a.09'>　　太史公曰：越雖蠻夷，其先豈嘗有大功德於民哉，何其久也！歷數代常為君王，句踐一</line>
<line xml:id='KX2a0001_ZHSJ_114-2984a.10'>稱伯．然餘善至大逆，滅國遷衆，其先苗裔繇王居股等猶尚封為萬戶侯，由此知越世世為</line>
<line xml:id='KX2a0001_ZHSJ_114-2984a.11'>公侯矣．蓋禹之餘烈也．</line>
<line xml:id='KX2a0001_ZHSJ_114-2984a.12'>【索隱述贊】句踐之裔，是曰無諸．既席漢寵，實因秦餘．騶、駱為姓，閩中是居．王搖之立，爰處東</line>
<line xml:id='KX2a0001_ZHSJ_114-2984a.13'>隅．後嗣不道，自相誅鋤．</line>
</surface>
</surfaceGrp>
