<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_057'>
<surface type='dummy'></surface>
<surface xml:id='KX2a0001_ZHSJ_57-2065a-z'>
<pb ed='ZHSJ' n='57-2065a' xml:id='KX2a0001_ZHSJ_57-2065a'/><line xml:id='KX2a0001_ZHSJ_57-2065a.01'>史記卷五十七</line>
<line xml:id='KX2a0001_ZHSJ_57-2065a.02'>　　絳侯周勃世家第二十七</line>
<line xml:id='KX2a0001_ZHSJ_57-2065a.03'>　　絳侯周勃者，沛人也．其先卷人，〔一〕徙沛．勃以織薄曲為生，〔二〕常為人吹簫給喪</line>
<line xml:id='KX2a0001_ZHSJ_57-2065a.04'>事，〔三〕材官引彊．〔四〕</line>
<line xml:id='KX2a0001_ZHSJ_57-2065a.05'>〔一〕　集解徐廣曰：「卷縣在滎陽．」　索隱韋昭云屬河南，地理志亦然．然則後置滎陽郡，而卷隸焉．音丘玄反，</line>
<line xml:id='KX2a0001_ZHSJ_57-2065a.06'>　　　　字林音丘權反．　正義括地志云：「故卷城在鄭州原武縣西北七里．」釋例地名云：「卷縣所理垣雍城也．」</line>
<line xml:id='KX2a0001_ZHSJ_57-2065a.07'>〔二〕　集解蘇林曰：「薄，一名曲．月令曰『具曲植』．」　索隱謂勃本以織蠶薄為生業也．韋昭云「北方謂薄為曲」．</line>
<line xml:id='KX2a0001_ZHSJ_57-2065a.08'>　　　　許慎注淮南云「曲，葦薄也」．郭璞注方言云「植，懸曲柱也」．音直吏反．</line>
<line xml:id='KX2a0001_ZHSJ_57-2065a.09'>〔三〕　集解如淳曰：「以樂喪家，若俳優．」瓚曰：「吹簫以樂喪賓，若樂人也．」　索隱左傳「歌虞殯」，猶今挽歌類</line>
<line xml:id='KX2a0001_ZHSJ_57-2065a.10'>　　　　也．歌者或有簫管．</line>
<line xml:id='KX2a0001_ZHSJ_57-2065a.11'>〔四〕　集解漢書音義曰：「能引彊弓官，如今挽彊司馬也．」　索隱晉灼云「申屠嘉為材官蹶張」．</line>
<line xml:id='KX2a0001_ZHSJ_57-2065a.12'>　　高祖之為沛公初起，勃以中涓從攻胡陵，下方與．方與反，與戰，卻適．攻豐．擊秦軍</line>
<line xml:id='KX2a0001_ZHSJ_57-2065a.13'>碭東．還軍留及蕭．復攻碭，破之．下下邑，先登．賜爵五大夫．攻蒙､虞，〔一〕取之．擊</line>
</surface>
<surface xml:id='KX2a0001_ZHSJ_57-2066a-z'>
<pb ed='ZHSJ' n='57-2066a' xml:id='KX2a0001_ZHSJ_57-2066a'/><line xml:id='KX2a0001_ZHSJ_57-2066a.01'>章邯車騎，殿．〔二〕定魏地．攻爰戚､東緡，〔三〕以往至栗，〔四〕取之．攻齧桑，〔五〕先登．擊秦</line>
<line xml:id='KX2a0001_ZHSJ_57-2066a.02'>軍阿下，〔六〕破之．追至濮陽，下甄城．攻都關､〔七〕定陶，襲取宛朐，〔八〕得單父〔九〕令．夜</line>
<line xml:id='KX2a0001_ZHSJ_57-2066a.03'>襲取臨濟，攻張，〔一０〕以前至卷，破之．擊李由軍雍丘下．攻開封，先至城下為多．〔一一〕後章</line>
<line xml:id='KX2a0001_ZHSJ_57-2066a.04'>邯破殺項梁，沛公與項羽引兵東如碭．自初起沛還至碭，一歲二月．〔一二〕楚懷王封沛公號安</line>
<line xml:id='KX2a0001_ZHSJ_57-2066a.05'>武侯，為碭郡長．沛公拜勃為虎賁令，〔一三〕以令從沛公定魏地．攻東郡尉於城武，破之．擊</line>
<line xml:id='KX2a0001_ZHSJ_57-2066a.06'>王離軍，破之．攻長社，先登．攻潁陽､緱氏，〔一四〕絕河津．〔一五〕擊趙賁軍尸北．〔一六〕南攻南陽</line>
<line xml:id='KX2a0001_ZHSJ_57-2066a.07'>守齮，破武關､嶢關．破秦軍於藍田，至咸陽，滅秦．</line>
<line xml:id='KX2a0001_ZHSJ_57-2066a.08'>〔一〕　索隱二縣名．地理志屬梁國．</line>
<line xml:id='KX2a0001_ZHSJ_57-2066a.09'>〔二〕　集解服󻿐曰：「略得殿兵也．」如淳曰：「殿，不進也．」瓚曰：「在軍後曰殿．」孫檢曰：「一說上功曰最，下功曰</line>
<line xml:id='KX2a0001_ZHSJ_57-2066a.10'>　　　　殿，戰功曰多．周勃事中有此三品，與諸將俱計功則曰殿最，獨捷則曰多．多義見周禮．故此云『擊章邯車騎，</line>
<line xml:id='KX2a0001_ZHSJ_57-2066a.11'>　　　　殿』，又云『先至城下為多』，又云『攻槐里､好畤，最』是也．」　索隱孫檢說是．</line>
<line xml:id='KX2a0001_ZHSJ_57-2066a.12'>〔三〕　集解徐廣曰：「屬山陽．」　索隱小顏音昏，非也．地理志山陽有東緡縣，音旻．然則戶牖之為東緡，音昏是．</line>
<line xml:id='KX2a0001_ZHSJ_57-2066a.13'>　　　　屬陳留者音昏，屬山陽者音旻也．　正義緡，眉貧反．括地志云：「東緡故城，漢縣也，在兗州金鄉縣界．」</line>
<line xml:id='KX2a0001_ZHSJ_57-2066a.14'>〔四〕　正義括地志云屬沛郡也．</line>
<line xml:id='KX2a0001_ZHSJ_57-2066a.15'>〔五〕　索隱徐氏云在梁､彭城閒．</line>
<line xml:id='KX2a0001_ZHSJ_57-2066a.16'>〔六〕　索隱謂東阿之下也．</line>
</surface>
<surface xml:id='KX2a0001_ZHSJ_57-2067a-z'>
<pb ed='ZHSJ' n='57-2067a' xml:id='KX2a0001_ZHSJ_57-2067a'/><line xml:id='KX2a0001_ZHSJ_57-2067a.01'>〔七〕　索隱地理志縣名，屬山陽．</line>
<line xml:id='KX2a0001_ZHSJ_57-2067a.02'>〔八〕　正義冤劬二音，今曹州縣，在州西四十七里．</line>
<line xml:id='KX2a0001_ZHSJ_57-2067a.03'>〔九〕　正義善甫二音，宋州縣也．</line>
<line xml:id='KX2a0001_ZHSJ_57-2067a.04'>〔一０〕集解漢書音義曰：「攻壽張．」　索隱地理志東郡壽良縣，光武改曰壽張．</line>
<line xml:id='KX2a0001_ZHSJ_57-2067a.05'>〔一一〕集解文穎曰：「勃士卒至者多．」如淳曰：「周禮『戰功曰多』．」</line>
<line xml:id='KX2a0001_ZHSJ_57-2067a.06'>〔一二〕索隱謂初起沛及還至碭，得一歲又更二月也．</line>
<line xml:id='KX2a0001_ZHSJ_57-2067a.07'>〔一三〕集解徐廣曰：「一云『句盾令』．」　索隱漢書云「襄賁令」．賁音肥，縣名，屬東海．徐廣又云「句盾令」，所見</line>
<line xml:id='KX2a0001_ZHSJ_57-2067a.08'>　　　　本各別也．</line>
<line xml:id='KX2a0001_ZHSJ_57-2067a.09'>〔一四〕正義緱音勾．洛州縣．</line>
<line xml:id='KX2a0001_ZHSJ_57-2067a.10'>〔一五〕正義即古平陰津，在洛州洛陽縣東北五十里．</line>
<line xml:id='KX2a0001_ZHSJ_57-2067a.11'>〔一六〕索隱賁音肥，人姓名也．尸即尸鄉，今偃師也．北謂尸鄉之北．</line>
<line xml:id='KX2a0001_ZHSJ_57-2067a.12'>　　項羽至，以沛公為漢王．漢王賜勃爵為威武侯．〔一〕從入漢中，拜為將軍．還定三秦，</line>
<line xml:id='KX2a0001_ZHSJ_57-2067a.13'>至秦，賜食邑懷德．〔二〕攻槐里､好畤，〔三〕最．〔四〕擊趙賁､內史保於咸陽，最．北攻漆．〔五〕擊</line>
<line xml:id='KX2a0001_ZHSJ_57-2067a.14'>章平､姚卬軍．〔六〕西定汧．〔七〕還下郿､頻陽．〔八〕圍章邯廢丘．〔九〕破西丞．〔一０〕擊盜巴軍，破</line>
<line xml:id='KX2a0001_ZHSJ_57-2067a.15'>之．〔一一〕攻上邽．〔一二〕東守嶢關．轉擊項籍．攻曲逆，最．還守敖倉，追項籍．籍已死，因東</line>
<line xml:id='KX2a0001_ZHSJ_57-2067a.16'>定楚地泗（<note>川</note>）【水】､東海郡，凡得二十二縣．還守雒陽､櫟陽，賜與潁（<note>陽</note>）【陰】侯共食鍾</line>
</surface>
<surface xml:id='KX2a0001_ZHSJ_57-2068a-z'>
<pb ed='ZHSJ' n='57-2068a' xml:id='KX2a0001_ZHSJ_57-2068a'/><line xml:id='KX2a0001_ZHSJ_57-2068a.01'>離．〔一三〕以將軍從高帝反者燕王臧荼，破之易下．〔一四〕所將卒當馳道〔一五〕為多．賜爵列侯，</line>
<line xml:id='KX2a0001_ZHSJ_57-2068a.02'>剖符世世勿絕．食絳〔一六〕八千一百八十戶，號絳侯．</line>
<line xml:id='KX2a0001_ZHSJ_57-2068a.03'>〔一〕　索隱或是封號，未必縣名也．</line>
<line xml:id='KX2a0001_ZHSJ_57-2068a.04'>〔二〕　正義括地志云：「懷德故城在同州朝邑縣西南四十三里．」</line>
<line xml:id='KX2a0001_ZHSJ_57-2068a.05'>〔三〕　索隱地理志二縣屬右扶風．</line>
<line xml:id='KX2a0001_ZHSJ_57-2068a.06'>〔四〕　集解如淳曰：「於將率之中功為最．」</line>
<line xml:id='KX2a0001_ZHSJ_57-2068a.07'>〔五〕　索隱地理志漆縣在右扶風．　正義今豳州新平縣，古漆縣也．</line>
<line xml:id='KX2a0001_ZHSJ_57-2068a.08'>〔六〕　索隱卬音五郎反，平下將．</line>
<line xml:id='KX2a0001_ZHSJ_57-2068a.09'>〔七〕　正義口肩反．今隴州汧源縣，本漢汧縣地也．</line>
<line xml:id='KX2a0001_ZHSJ_57-2068a.10'>〔八〕　索隱地理志郿屬右扶風，頻陽屬左馮翊也．　正義郿音眉．括地志云：「郿縣故城在岐州郿縣東北十五里，</line>
<line xml:id='KX2a0001_ZHSJ_57-2068a.11'>　　　　頻陽故城在宜州土門縣南三里．」今土門縣併入同官縣，屬雍州，宜州廢也．</line>
<line xml:id='KX2a0001_ZHSJ_57-2068a.12'>〔九〕　索隱地理志「槐里，周曰犬丘，懿王都之，秦更名廢丘，高祖三年更名槐里」．而此云槐里者，據後而書之．又</line>
<line xml:id='KX2a0001_ZHSJ_57-2068a.13'>　　　　云廢丘者，以章邯本都廢丘而亡，亦據舊書之．</line>
<line xml:id='KX2a0001_ZHSJ_57-2068a.14'>〔一０〕集解徐廣曰：「天水有西縣．」　正義括地志云：「西縣故城在秦州上邽縣西南九十里，本漢西縣地．」破西縣</line>
<line xml:id='KX2a0001_ZHSJ_57-2068a.15'>　　　　丞．</line>
<line xml:id='KX2a0001_ZHSJ_57-2068a.16'>〔一一〕集解如淳曰：「章邯將．」</line>
<line xml:id='KX2a0001_ZHSJ_57-2068a.17'>〔一二〕正義音圭．秦州縣也．</line>
</surface>
<surface xml:id='KX2a0001_ZHSJ_57-2069a-z'>
<pb ed='ZHSJ' n='57-2069a' xml:id='KX2a0001_ZHSJ_57-2069a'/><line xml:id='KX2a0001_ZHSJ_57-2069a.01'>〔一三〕索隱地理志縣名，屬九江，古鍾離子國．　正義括地志云：「潁陰故城在陳州南頓縣西北．鍾離故城在濠州</line>
<line xml:id='KX2a0001_ZHSJ_57-2069a.02'>　　　　鍾離縣東北五里．」</line>
<line xml:id='KX2a0001_ZHSJ_57-2069a.03'>〔一四〕索隱荼，如字讀．易，水名，因以為縣，在涿郡．謂破荼軍於易水之下，言近水也．　正義括地志云：「易縣</line>
<line xml:id='KX2a0001_ZHSJ_57-2069a.04'>　　　　故城在幽州歸義縣東南十五里，燕桓侯所徙都臨易是也．」</line>
<line xml:id='KX2a0001_ZHSJ_57-2069a.05'>〔一五〕索隱小顏以當高祖所行之道．或以馳道為秦之馳道，故賈山傳云「秦為馳道，東窮燕､齊」也．</line>
<line xml:id='KX2a0001_ZHSJ_57-2069a.06'>〔一六〕正義括地志云：「絳邑城，漢絳縣，在絳州曲沃縣南二里．或以為秦之舊馳道也．」</line>
<line xml:id='KX2a0001_ZHSJ_57-2069a.07'>　　以將軍從高帝擊反韓王信於代，降下霍人．〔一〕以前至武泉，〔二〕擊胡騎，破之武泉北．</line>
<line xml:id='KX2a0001_ZHSJ_57-2069a.08'>轉攻韓信軍銅鞮，〔三〕破之．還，降太原六城．〔四〕擊韓信胡騎晉陽下，破之，下晉陽．後擊</line>
<line xml:id='KX2a0001_ZHSJ_57-2069a.09'>韓信軍於硰石，〔五〕破之，追北八十里．還攻樓煩〔六〕三城，因擊胡騎平城下，〔七〕所將卒當</line>
<line xml:id='KX2a0001_ZHSJ_57-2069a.10'>馳道為多．勃遷為太尉．</line>
<line xml:id='KX2a0001_ZHSJ_57-2069a.11'>〔一〕　索隱蕭該云：「左傳『以偪陽子歸納諸霍人』，杜預云晉邑也．字或作『靃』．」　正義霍音瑣，又音蘇寡反．顏</line>
<line xml:id='KX2a0001_ZHSJ_57-2069a.12'>　　　　師古云：「音山寡反．」按：「霍」字當作「葰」，地理志云葰人，縣，屬太原郡．括地志云：「葰人故城在代州繁畤縣</line>
<line xml:id='KX2a0001_ZHSJ_57-2069a.13'>　　　　界，漢葰人縣也．」按：樊噲列傳作「靃人」，其音亦同．</line>
<line xml:id='KX2a0001_ZHSJ_57-2069a.14'>〔二〕　集解徐廣曰：「屬雲中．」　正義括地志云：「武泉故城在朔州北二百二十里．」</line>
<line xml:id='KX2a0001_ZHSJ_57-2069a.15'>〔三〕　正義括地志云：「銅鞮故城在潞州銅鞮縣東十五里，州西六十五里，在并州東南也．」</line>
<line xml:id='KX2a0001_ZHSJ_57-2069a.16'>〔四〕　正義并州縣．從銅鞮還并，降六城也．</line>
</surface>
<surface xml:id='KX2a0001_ZHSJ_57-2070a-z'>
<pb ed='ZHSJ' n='57-2070a' xml:id='KX2a0001_ZHSJ_57-2070a'/><line xml:id='KX2a0001_ZHSJ_57-2070a.01'>〔五〕　集解應劭曰：「硰音沙．或曰地名．」　索隱晉灼音赤座反．　正義按：在樓煩縣西北．</line>
<line xml:id='KX2a0001_ZHSJ_57-2070a.02'>〔六〕　正義地理志云在鴈門郡，括地志云在并州崞縣界．</line>
<line xml:id='KX2a0001_ZHSJ_57-2070a.03'>〔七〕　正義地理志云在鴈門郡．括地志云：「朔州定襄，本漢平城縣．」</line>
<line xml:id='KX2a0001_ZHSJ_57-2070a.04'>　　擊陳豨，屠馬邑．所將卒斬豨將軍乘馬絺．〔一〕擊韓信､陳豨､趙利軍於樓煩，破之．得</line>
<line xml:id='KX2a0001_ZHSJ_57-2070a.05'>豨將宋最､鴈門守圂．〔二〕因轉攻得雲中守遫､〔三〕丞相箕肆､將勳．〔四〕定鴈門郡十七縣，雲</line>
<line xml:id='KX2a0001_ZHSJ_57-2070a.06'>中郡十二縣．因復擊豨靈丘，〔五〕破之，斬豨，得豨丞相程縱､將軍陳武､都尉高肆．定代郡</line>
<line xml:id='KX2a0001_ZHSJ_57-2070a.07'>九縣．</line>
<line xml:id='KX2a0001_ZHSJ_57-2070a.08'>〔一〕　集解徐廣曰：「姓乘馬．」　索隱絺，名也．乘音始證反．</line>
<line xml:id='KX2a0001_ZHSJ_57-2070a.09'>〔二〕　索隱圂，守之名，音胡困反．</line>
<line xml:id='KX2a0001_ZHSJ_57-2070a.10'>〔三〕　索隱音速．　正義括地志云：「雲中故城在勝州榆林縣東北四十里，秦雲中郡．」</line>
<line xml:id='KX2a0001_ZHSJ_57-2070a.11'>〔四〕　集解徐廣曰：「箕，一作『薁』．勳，一作『專』，一作『轉』．」　索隱劉氏肆音如字，包愷音以四反．漢書「勳」亦</line>
<line xml:id='KX2a0001_ZHSJ_57-2070a.12'>　　　　作「博」字，並誤耳．</line>
<line xml:id='KX2a0001_ZHSJ_57-2070a.13'>〔五〕　索隱地理志縣名，屬代郡．　正義括地志云：「靈丘故城在蔚州靈丘縣東十里，漢縣也．」</line>
<line xml:id='KX2a0001_ZHSJ_57-2070a.14'>　　燕王盧綰反，勃以相國代樊噲將，擊下薊，得綰大將抵､丞相偃､守陘､〔一〕太尉弱､御史</line>
<line xml:id='KX2a0001_ZHSJ_57-2070a.15'>大夫施，屠渾都．〔二〕破綰軍上蘭，〔三〕復擊破綰軍沮陽．〔四〕追至長城，〔五〕定上谷十二縣，右</line>
<line xml:id='KX2a0001_ZHSJ_57-2070a.16'>北平十六縣，遼西､遼東二十九縣，漁陽二十二縣．最從高帝〔六〕得相國一人，丞相二人，將</line>
</surface>
<surface xml:id='KX2a0001_ZHSJ_57-2071a-z'>
<pb ed='ZHSJ' n='57-2071a' xml:id='KX2a0001_ZHSJ_57-2071a'/><line xml:id='KX2a0001_ZHSJ_57-2071a.01'>軍､二千石各三人；別破軍二，下城三，定郡五，縣七十九，得丞相､大將各一人．</line>
<line xml:id='KX2a0001_ZHSJ_57-2071a.02'>〔一〕　集解張晏曰：「盧綰郡守，陘其名．」</line>
<line xml:id='KX2a0001_ZHSJ_57-2071a.03'>〔二〕　集解徐廣曰：「在上谷．」　索隱施，名也．屠，滅之也．地理志渾都縣屬上谷．一云，御史大夫姓施屠，名渾</line>
<line xml:id='KX2a0001_ZHSJ_57-2071a.04'>　　　　都．　正義括地志云：「幽州昌平縣，本漢渾都縣．」</line>
<line xml:id='KX2a0001_ZHSJ_57-2071a.05'>〔三〕　正義括地志云「媯州懷戎縣東北有馬蘭谿水」，恐是也．</line>
<line xml:id='KX2a0001_ZHSJ_57-2071a.06'>〔四〕　集解徐廣曰：「在上谷．」駰案：服虔曰沮音阻．　索隱按：地理志沮陽縣屬上谷．　正義括地志云：「上</line>
<line xml:id='KX2a0001_ZHSJ_57-2071a.07'>　　　　谷郡故城在媯州懷戎縣東北百二十里．燕上谷，秦因不改，漢為沮陽縣．」</line>
<line xml:id='KX2a0001_ZHSJ_57-2071a.08'>〔五〕　正義即馬邑長城，亦名燕長城，在媯州北，今是．</line>
<line xml:id='KX2a0001_ZHSJ_57-2071a.09'>〔六〕　索隱最，都凡也．謂總舉其從高祖攻戰克獲之數也．</line>
<line xml:id='KX2a0001_ZHSJ_57-2071a.10'>　　勃為人木彊敦厚，高帝以為可屬大事．勃不好文學，每召諸生說士，東鄉坐而責之：〔一〕</line>
<line xml:id='KX2a0001_ZHSJ_57-2071a.11'>「趣為我語．」其椎少文如此．〔二〕</line>
<line xml:id='KX2a0001_ZHSJ_57-2071a.12'>〔一〕　集解如淳曰：「勃自東鄉坐，責諸生說士，不以賓主之禮．」</line>
<line xml:id='KX2a0001_ZHSJ_57-2071a.13'>〔二〕　集解瓚曰：「令直言，勿稱經書也．」韋昭曰：「椎不橈曲，直至如椎．」　索隱大顏云：「俗謂愚為鈍椎，音直追</line>
<line xml:id='KX2a0001_ZHSJ_57-2071a.14'>　　　　反．」今按：椎如字讀之．謂勃召說士東向而坐，責之云「趣為我語」，其質樸之性，以斯推之，其少文皆如此．</line>
<line xml:id='KX2a0001_ZHSJ_57-2071a.15'>　　勃既定燕而歸，高祖已崩矣，以列侯事孝惠帝．孝惠帝六年，置太尉官，〔一〕以勃為太</line>
</surface>
<surface xml:id='KX2a0001_ZHSJ_57-2072a-z'>
<pb ed='ZHSJ' n='57-2072a' xml:id='KX2a0001_ZHSJ_57-2072a'/><line xml:id='KX2a0001_ZHSJ_57-2072a.01'>尉．十歲，高后崩．呂祿以趙王為漢上將軍，呂產以呂王為漢相國，秉漢權，欲危劉氏．勃</line>
<line xml:id='KX2a0001_ZHSJ_57-2072a.02'>為太尉，不得入軍門．陳平為丞相，不得任事．於是勃與平謀，卒誅諸呂而立孝文皇帝．</line>
<line xml:id='KX2a0001_ZHSJ_57-2072a.03'>其語在呂后､孝文事中．</line>
<line xml:id='KX2a0001_ZHSJ_57-2072a.04'>〔一〕　集解徐廣曰：「功臣表及將相表皆高后四年始置太尉．」　正義下云「以勃為太尉．十歲高后崩」．按：孝惠</line>
<line xml:id='KX2a0001_ZHSJ_57-2072a.05'>　　　　六年〔至〕高后八年崩，是十年耳．而功臣表及將相表云高后四年置太尉官，未詳．</line>
<line xml:id='KX2a0001_ZHSJ_57-2072a.06'>　　文帝既立，以勃為右丞相，賜金五千斤，食邑萬戶．居月餘，人或說勃曰：「君既誅諸</line>
<line xml:id='KX2a0001_ZHSJ_57-2072a.07'>呂，立代王，威震天下，而君受厚賞，處尊位，以寵，久之即禍及身矣．」勃懼，亦自危，乃謝</line>
<line xml:id='KX2a0001_ZHSJ_57-2072a.08'>請歸相印．上許之．歲餘，丞相平卒，上復以勃為丞相．十餘月，上曰：「前日吾詔列侯就</line>
<line xml:id='KX2a0001_ZHSJ_57-2072a.09'>國，或未能行，丞相吾所重，其率先之．」乃免相就國．</line>
<line xml:id='KX2a0001_ZHSJ_57-2072a.10'>　　歲餘，每河東守尉行縣至絳，絳侯勃自畏恐誅，常被甲，令家人持兵以見之．其後人有</line>
<line xml:id='KX2a0001_ZHSJ_57-2072a.11'>上書告勃欲反，〔一〕下廷尉．廷尉下其事長安，逮捕勃治之．勃恐，不知置辭．吏稍侵辱</line>
<line xml:id='KX2a0001_ZHSJ_57-2072a.12'>之．勃以千金與獄吏，獄吏乃書牘背示之，〔二〕曰「以公主為證」．公主者，孝文帝女也，勃</line>
<line xml:id='KX2a0001_ZHSJ_57-2072a.13'>太子勝之尚之，〔三〕故獄吏教引為證．勃之益封受賜，盡以予薄昭．及繫急，薄昭為言薄太</line>
<line xml:id='KX2a0001_ZHSJ_57-2072a.14'>后，太后亦以為無反事．文帝朝，太后以冒絮提文帝，〔四〕曰：「絳侯綰皇帝璽，〔五〕將兵於北</line>
<line xml:id='KX2a0001_ZHSJ_57-2072a.15'>軍，不以此時反，今居一小縣，顧欲反邪！」文帝既見絳侯獄辭，乃謝曰：「吏（<note>事</note>）方驗而出</line>
</surface>
<surface xml:id='KX2a0001_ZHSJ_57-2073a-z'>
<pb ed='ZHSJ' n='57-2073a' xml:id='KX2a0001_ZHSJ_57-2073a'/><line xml:id='KX2a0001_ZHSJ_57-2073a.01'>之．」於是使使持節赦絳侯，復爵邑．絳侯既出，曰：「吾嘗將百萬軍，然安知獄吏之貴乎！」</line>
<line xml:id='KX2a0001_ZHSJ_57-2073a.02'>〔一〕　集解徐廣曰：「文帝四年時．」</line>
<line xml:id='KX2a0001_ZHSJ_57-2073a.03'>〔二〕　集解李奇曰：「吏所執簿．」韋昭曰：「牘版．」　索隱簿即牘也．故魏志「秦宓以簿擊頰」，則亦簡牘之類也．</line>
<line xml:id='KX2a0001_ZHSJ_57-2073a.04'>〔三〕　集解韋昭曰：「尚，奉也．不敢言娶．」</line>
<line xml:id='KX2a0001_ZHSJ_57-2073a.05'>〔四〕　集解徐廣曰：「提音弟．」駰案：應劭曰「陌額絮也」．如淳曰「太后恚怒，遭得左右物提之也」．晉灼曰「巴蜀</line>
<line xml:id='KX2a0001_ZHSJ_57-2073a.06'>　　　　異物志謂頭上巾為冒絮」．　索隱服虔云「綸，絮也．提音弟，又音啼」，非也．蕭該音底．提者，擲也，蕭音為</line>
<line xml:id='KX2a0001_ZHSJ_57-2073a.07'>　　　　得．恚者，嗔也．遭者，逢也．謂太后嗔，乃逢冒絮，因以提帝．陌音「蠻貊」之「貊」．方言云「幪巾，南楚之閒云</line>
<line xml:id='KX2a0001_ZHSJ_57-2073a.08'>　　　　『陌額』」也．</line>
<line xml:id='KX2a0001_ZHSJ_57-2073a.09'>〔五〕　集解應劭曰：「言勃誅諸呂，廢少帝，手貫璽時尚不反，況今更有異乎？」</line>
<line xml:id='KX2a0001_ZHSJ_57-2073a.10'>　　絳侯復就國．孝文帝十一年卒，謚為武侯．子勝之代侯．六歲，尚公主，不相中，〔一〕</line>
<line xml:id='KX2a0001_ZHSJ_57-2073a.11'>坐殺人，國除．絕一歲，文帝乃擇絳侯勃子賢者河內守亞夫，封為條侯，〔二〕續絳侯後．</line>
<line xml:id='KX2a0001_ZHSJ_57-2073a.12'>〔一〕　集解如淳曰：「猶言不相合當．」</line>
<line xml:id='KX2a0001_ZHSJ_57-2073a.13'>〔二〕　集解徐廣曰：「表皆作『脩』字．」駰案：服虔曰「脩音條」．　索隱地理志條縣屬渤海郡．　正義括地志</line>
<line xml:id='KX2a0001_ZHSJ_57-2073a.14'>　　　　云：「故蓧城俗名南條城，在德州蓧縣南十二里，漢縣．」</line>
<line xml:id='KX2a0001_ZHSJ_57-2073a.15'>　　條侯亞夫自未侯為河內守時，許負相之，〔一〕曰：「君後三歲而侯．侯八歲為將相，持國</line>
</surface>
<surface xml:id='KX2a0001_ZHSJ_57-2074a-z'>
<pb ed='ZHSJ' n='57-2074a' xml:id='KX2a0001_ZHSJ_57-2074a'/><line xml:id='KX2a0001_ZHSJ_57-2074a.01'>秉，〔二〕貴重矣，於人臣無兩．其後九歲而君餓死．」亞夫笑曰：「臣之兄已代父侯矣，有如</line>
<line xml:id='KX2a0001_ZHSJ_57-2074a.02'>卒，子當代，亞夫何說侯乎？然既已貴如負言，又何說餓死？指示我．」許負指其口曰：</line>
<line xml:id='KX2a0001_ZHSJ_57-2074a.03'>「有從理入口，〔三〕此餓死法也．」居三歲，其兄絳侯勝之有罪，孝文帝擇絳侯子賢者，皆推</line>
<line xml:id='KX2a0001_ZHSJ_57-2074a.04'>亞夫，乃封亞夫為條侯，續絳侯後．</line>
<line xml:id='KX2a0001_ZHSJ_57-2074a.05'>〔一〕　索隱應劭云：「負，河內溫人，老嫗也．」姚氏按：楚漢春秋高祖封負為鳴雌亭侯，是知婦人亦有封邑．</line>
<line xml:id='KX2a0001_ZHSJ_57-2074a.06'>〔二〕　索隱音柄．</line>
<line xml:id='KX2a0001_ZHSJ_57-2074a.07'>〔三〕　索隱從音子容反．從理，橫理．</line>
<line xml:id='KX2a0001_ZHSJ_57-2074a.08'>　　文帝之後六年，匈奴大入邊．乃以宗正劉禮為將軍，軍霸上；〔一〕祝茲侯徐厲為將軍，</line>
<line xml:id='KX2a0001_ZHSJ_57-2074a.09'>軍棘門；〔二〕以河內守亞夫為將軍，軍細柳：〔三〕以備胡．上自勞軍．至霸上及棘門軍，直</line>
<line xml:id='KX2a0001_ZHSJ_57-2074a.10'>馳入，將以下騎送迎．已而之細柳軍，軍士吏被甲，銳兵刃，彀弓弩，持滿．〔四〕天子先驅</line>
<line xml:id='KX2a0001_ZHSJ_57-2074a.11'>至，不得入．先驅曰：「天子且至！」軍門都尉曰：「將軍令曰『軍中聞將軍令，不聞天子之</line>
<line xml:id='KX2a0001_ZHSJ_57-2074a.12'>詔』．」〔五〕居無何，上至，又不得入．於是上乃使使持節詔將軍：「吾欲入勞軍．」亞夫乃傳</line>
<line xml:id='KX2a0001_ZHSJ_57-2074a.13'>言開壁門．壁門士吏謂從屬車騎曰：「將軍約，軍中不得驅馳．」於是天子乃按轡徐行．</line>
<line xml:id='KX2a0001_ZHSJ_57-2074a.14'>至營，將軍亞夫持兵揖曰：「介冑之士不拜，請以軍禮見．」〔六〕天子為動，改容式車．〔七〕使人</line>
<line xml:id='KX2a0001_ZHSJ_57-2074a.15'>稱謝：「皇帝敬勞將軍．」成禮而去．既出軍門，羣臣皆驚．文帝曰：「嗟乎，此真將軍矣！</line>
</surface>
<surface xml:id='KX2a0001_ZHSJ_57-2075a-z'>
<pb ed='ZHSJ' n='57-2075a' xml:id='KX2a0001_ZHSJ_57-2075a'/><line xml:id='KX2a0001_ZHSJ_57-2075a.01'>曩者霸上､棘門軍，若兒戲耳，其將固可襲而虜也．至於亞夫，可得而犯邪！」稱善者久</line>
<line xml:id='KX2a0001_ZHSJ_57-2075a.02'>之．月餘，三軍皆罷．乃拜亞夫為中尉．〔八〕</line>
<line xml:id='KX2a0001_ZHSJ_57-2075a.03'>〔一〕　正義廟記云：「霸陵即霸上．」按：霸陵城在雍州萬年縣東北二十五里．</line>
<line xml:id='KX2a0001_ZHSJ_57-2075a.04'>〔二〕　正義孟康云：「秦時宮也．」括地志云：「棘門在渭北十餘里，秦王門名也．」</line>
<line xml:id='KX2a0001_ZHSJ_57-2075a.05'>〔三〕　正義括地志云：「細柳倉在雍州咸陽縣西南二十里也．」</line>
<line xml:id='KX2a0001_ZHSJ_57-2075a.06'>〔四〕　索隱彀者，張也．</line>
<line xml:id='KX2a0001_ZHSJ_57-2075a.07'>〔五〕　索隱六韜云：「軍中之事，不聞君命．」</line>
<line xml:id='KX2a0001_ZHSJ_57-2075a.08'>〔六〕　集解應劭曰：「禮『介者不拜』．」　索隱應劭云：「左傳『晉郤克三肅使者而退』，杜預注『肅，若今󺝟』．鄭衆注</line>
<line xml:id='KX2a0001_ZHSJ_57-2075a.09'>　　　　周禮『肅拜』云『但俯下手，今時󺝟是』．」</line>
<line xml:id='KX2a0001_ZHSJ_57-2075a.10'>〔七〕　索隱軾者，車前橫木．若上有敬，則俯身而憑之．</line>
<line xml:id='KX2a0001_ZHSJ_57-2075a.11'>〔八〕　正義漢書百官表云：「中尉，秦官，掌徼巡京師．武帝太初元年，更名執金吾．」應劭云：「吾者，禦也．掌執金</line>
<line xml:id='KX2a0001_ZHSJ_57-2075a.12'>　　　　吾以禦非常．」顏師古云：「金吾，鳥名，主辟不祥．天子出行，職主先導，以備非常，故執此鳥之象，因以名官</line>
<line xml:id='KX2a0001_ZHSJ_57-2075a.13'>　　　　也．」</line>
<line xml:id='KX2a0001_ZHSJ_57-2075a.14'>　　孝文且崩時，誡太子曰：「即有緩急，周亞夫真可任將兵．」文帝崩，拜亞夫為車騎將</line>
<line xml:id='KX2a0001_ZHSJ_57-2075a.15'>軍．</line>
</surface>
<surface xml:id='KX2a0001_ZHSJ_57-2076a-z'>
<pb ed='ZHSJ' n='57-2076a' xml:id='KX2a0001_ZHSJ_57-2076a'/><line xml:id='KX2a0001_ZHSJ_57-2076a.02'>　　孝景三年，吳楚反．亞夫以中尉為太尉，〔一〕東擊吳楚．因自請上曰：「楚兵剽輕，〔二〕難</line>
<line xml:id='KX2a0001_ZHSJ_57-2076a.03'>與爭鋒．願以梁委之，〔三〕絕其糧道，乃可制．」上許之．</line>
<line xml:id='KX2a0001_ZHSJ_57-2076a.04'>〔一〕　正義漢書百官表云：「太尉，秦官，掌武〔事〕．元狩四年置大將軍大司馬．」即今十二衞大將軍及兵部尚書也．</line>
<line xml:id='KX2a0001_ZHSJ_57-2076a.05'>〔二〕　索隱漢書亞夫至淮陽，問鄧都尉，為畫此計，亞夫從之．今此云「自請」者，蓋此亦聞疑而傳疑，漢史得其實也．</line>
<line xml:id='KX2a0001_ZHSJ_57-2076a.06'>　　　　剽音疋妙反．輕讀從去聲．</line>
<line xml:id='KX2a0001_ZHSJ_57-2076a.07'>〔三〕　索隱謂以梁委之於吳，使吳兵不得過也．亦有作餧音，亦通．</line>
<line xml:id='KX2a0001_ZHSJ_57-2076a.08'>　　太尉既會兵滎陽，吳方攻梁，梁急，請救．太尉引兵東北走昌邑，深壁而守．梁日使使</line>
<line xml:id='KX2a0001_ZHSJ_57-2076a.09'>請太尉，太尉守便宜，不肯往．梁上書言景帝，景帝使使詔救梁．太尉不奉詔，堅壁不出，</line>
<line xml:id='KX2a0001_ZHSJ_57-2076a.10'>而使輕騎兵弓高侯等〔一〕絕吳楚兵後食道．吳兵乏糧，飢，數欲挑戰，終不出．夜，軍中</line>
<line xml:id='KX2a0001_ZHSJ_57-2076a.11'>驚，內相攻擊擾亂，至於太尉帳下．太尉終臥不起．頃之，復定．後吳奔壁東南陬，〔二〕太</line>
<line xml:id='KX2a0001_ZHSJ_57-2076a.12'>尉使備西北．已而其精兵果奔西北，不得入．吳兵既餓，乃引而去．太尉出精兵追擊，大</line>
<line xml:id='KX2a0001_ZHSJ_57-2076a.13'>破之．吳王濞[⿱𠫓廾]其軍，而與壯士數千人亡走，保於江南丹徒．〔三〕漢兵因乘勝，遂盡虜之，降</line>
<line xml:id='KX2a0001_ZHSJ_57-2076a.14'>其兵，購吳王千金．月餘，越人斬吳王頭以告．〔四〕凡相攻守三月，而吳楚破平．於是諸將</line>
<line xml:id='KX2a0001_ZHSJ_57-2076a.15'>乃以太尉計謀為是．由此梁孝王與太尉有卻．</line>
</surface>
<surface xml:id='KX2a0001_ZHSJ_57-2077a-z'>
<pb ed='ZHSJ' n='57-2077a' xml:id='KX2a0001_ZHSJ_57-2077a'/><line xml:id='KX2a0001_ZHSJ_57-2077a.01'>〔一〕　索隱韓穨當也．　正義弓高，滄州縣也．</line>
<line xml:id='KX2a0001_ZHSJ_57-2077a.02'>〔二〕　集解如淳曰：「陬，隅也．」　索隱音子侯反．</line>
<line xml:id='KX2a0001_ZHSJ_57-2077a.03'>〔三〕　索隱地理志縣屬會稽．　正義括地志云：「丹徒故城在潤州丹徒縣東南十八里，漢丹徒縣也．晉太康地志</line>
<line xml:id='KX2a0001_ZHSJ_57-2077a.04'>　　　　云『吳王濞反，走丹徒，越人殺之於此城南』．徐州記云『秦使赭衣鑿其地，因謂之丹徒．鑿處今在故縣西北六</line>
<line xml:id='KX2a0001_ZHSJ_57-2077a.05'>　　　　里．丹徒峴東南連亙，盤紆屈曲，有象龍形，故秦鑿絕頂，闊百餘步，又夾阬龍首，以毀其形．阬之所在，即今龍､</line>
<line xml:id='KX2a0001_ZHSJ_57-2077a.06'>　　　　月二湖，悉成田也』．」</line>
<line xml:id='KX2a0001_ZHSJ_57-2077a.07'>〔四〕　正義越人即丹徒人．越滅吳，丹徒地屬楚．秦滅楚後，置三十六郡，丹󼇊縣屬會稽郡，故以丹徒為越人也．</line>
<line xml:id='KX2a0001_ZHSJ_57-2077a.08'>　　歸，復置太尉官．五歲，遷為丞相，景帝甚重之．景帝廢栗太子，丞相固爭之，不得．</line>
<line xml:id='KX2a0001_ZHSJ_57-2077a.09'>景帝由此疏之．而梁孝王每朝，常與太后言條侯之短．</line>
<line xml:id='KX2a0001_ZHSJ_57-2077a.10'>　　竇太后曰：「皇后兄王信可侯也．」景帝讓曰：「始南皮､章武侯〔一〕先帝不侯，及臣即位</line>
<line xml:id='KX2a0001_ZHSJ_57-2077a.11'>乃侯之．信未得封也．」竇太后曰：「人主各以時行耳．〔二〕自竇長君在時，竟不得侯，死後</line>
<line xml:id='KX2a0001_ZHSJ_57-2077a.12'>乃（<note>封</note>）其子彭祖顧得侯．〔三〕吾甚恨之．帝趣侯信也！」景帝曰：「請得與丞相議之．」丞相</line>
<line xml:id='KX2a0001_ZHSJ_57-2077a.13'>議之，亞夫曰：「高皇帝約『非劉氏不得王，非有功不得侯．不如約，天下共擊之』．今信雖</line>
<line xml:id='KX2a0001_ZHSJ_57-2077a.14'>皇后兄，無功，侯之，非約也．」景帝默然而止．</line>
<line xml:id='KX2a0001_ZHSJ_57-2077a.15'>〔一〕　集解瓚曰：「南皮，竇彭祖，太后兄子．章武侯，太后弟廣國．」</line>
</surface>
<surface xml:id='KX2a0001_ZHSJ_57-2078a-z'>
<pb ed='ZHSJ' n='57-2078a' xml:id='KX2a0001_ZHSJ_57-2078a'/><line xml:id='KX2a0001_ZHSJ_57-2078a.01'>〔二〕　索隱謂人主各當其時而行事，不必一一相法也．　正義人主作「人生」．</line>
<line xml:id='KX2a0001_ZHSJ_57-2078a.02'>〔三〕　索隱許慎注淮南子云：「顧，反也．」</line>
<line xml:id='KX2a0001_ZHSJ_57-2078a.03'>　　其後匈奴王【唯】徐盧等五人降，景帝欲侯之以勸後．丞相亞夫曰：「彼背其主降陛下，</line>
<line xml:id='KX2a0001_ZHSJ_57-2078a.04'>陛下侯之，則何以責人臣不守節者乎？」景帝曰：「丞相議不可用．」乃悉封【唯】徐盧等為</line>
<line xml:id='KX2a0001_ZHSJ_57-2078a.05'>列侯．〔一〕亞夫因謝病．景帝中三年，以病免相．</line>
<line xml:id='KX2a0001_ZHSJ_57-2078a.06'>〔一〕　索隱功臣表唯徐盧封容城侯．</line>
<line xml:id='KX2a0001_ZHSJ_57-2078a.07'>　　頃之，景帝居禁中，召條侯，賜食．獨置大胾，〔一〕無切肉，又不置櫡．條侯心不平，顧</line>
<line xml:id='KX2a0001_ZHSJ_57-2078a.08'>謂尚席取櫡．〔二〕景帝視而笑曰：「此不足君所乎？」〔三〕條侯免冠謝．上起，條侯因趨出．</line>
<line xml:id='KX2a0001_ZHSJ_57-2078a.09'>景帝以目送之，曰：「此怏怏者非少主臣也！」</line>
<line xml:id='KX2a0001_ZHSJ_57-2078a.10'>〔一〕　集解韋昭曰：「胾，大臠也．音側吏反．」　索隱臠音李轉反．謂肉臠也．</line>
<line xml:id='KX2a0001_ZHSJ_57-2078a.11'>〔二〕　集解應劭曰：「尚席，主席者．」　索隱顧氏按輿服雜事云「六尚，尚席，掌武帳帷幔也」．櫡音筯．漢書作</line>
<line xml:id='KX2a0001_ZHSJ_57-2078a.12'>　　　　「箸」．箸者，食所用也．留侯云「借前箸以籌之」．禮曰「羹之有菜者用梜」．梜亦箸之類，故鄭玄云「今人謂箸</line>
<line xml:id='KX2a0001_ZHSJ_57-2078a.13'>　　　　為梜」是也．</line>
<line xml:id='KX2a0001_ZHSJ_57-2078a.14'>〔三〕　集解孟康曰：「設胾無筯者，此非不足滿於君所乎？嫌恨之．」如淳曰：「非故不足君之食具也，偶失之．」</line>
<line xml:id='KX2a0001_ZHSJ_57-2078a.15'>　　　　索隱言不設箸者，此蓋非我意，於君有不足乎？故如淳云「非故不足君之食具，偶失之耳」．蓋當然也，所以帝</line>
<line xml:id='KX2a0001_ZHSJ_57-2078a.16'>　　　　視而笑也．若本不為足，當別有辭，未必為之笑也．孟康､晉灼雖探古人之情，亦未必能得其實．顧氏亦同孟氏</line>
</surface>
<surface xml:id='KX2a0001_ZHSJ_57-2079a-z'>
<pb ed='ZHSJ' n='57-2079a' xml:id='KX2a0001_ZHSJ_57-2079a'/><line xml:id='KX2a0001_ZHSJ_57-2079a.01'>　　　　之說，又引魏武賜荀彧虛器，各記異說也．</line>
<line xml:id='KX2a0001_ZHSJ_57-2079a.02'>　　居無何，條侯子為父買工官尚方〔一〕甲楯五百被〔二〕可以葬者．取庸苦之，不予錢．庸</line>
<line xml:id='KX2a0001_ZHSJ_57-2079a.03'>知其盜買縣官器，〔三〕怒而上變告子，事連汙條侯．〔四〕書既聞上，上下吏．吏簿責條侯，〔五〕</line>
<line xml:id='KX2a0001_ZHSJ_57-2079a.04'>條侯不對．景帝罵之曰：「吾不用也．」〔六〕召詣廷尉．〔七〕廷尉責曰：「君侯欲反邪？」亞夫</line>
<line xml:id='KX2a0001_ZHSJ_57-2079a.05'>曰：「臣所買器，乃葬器也，何謂反邪？」吏曰：「君侯縱不反地上，即欲反地下耳．」吏侵之</line>
<line xml:id='KX2a0001_ZHSJ_57-2079a.06'>益急．初，吏捕條侯，條侯欲自殺，夫人止之，以故不得死，遂入廷尉．因不食五日，嘔血而</line>
<line xml:id='KX2a0001_ZHSJ_57-2079a.07'>死．國除．</line>
<line xml:id='KX2a0001_ZHSJ_57-2079a.08'>〔一〕　集解徐廣曰：「一作『西』．」　索隱工官即尚方之工，所作物屬尚方，故云工官尚方．</line>
<line xml:id='KX2a0001_ZHSJ_57-2079a.09'>〔二〕　集解徐廣曰：「音披．」駰案：如淳曰「工官，官名也」．張晏曰「被，具也．五百具甲楯」．</line>
<line xml:id='KX2a0001_ZHSJ_57-2079a.10'>〔三〕　索隱縣官謂天子也．所以謂國家為縣官者，夏（家）【官】王畿內縣即國都也．王者官天下，故曰縣官也．</line>
<line xml:id='KX2a0001_ZHSJ_57-2079a.11'>〔四〕　索隱汙音烏故反．</line>
<line xml:id='KX2a0001_ZHSJ_57-2079a.12'>〔五〕　集解如淳曰：「簿問責其情．」</line>
<line xml:id='KX2a0001_ZHSJ_57-2079a.13'>〔六〕　集解孟康曰：「不用汝對，欲殺之也．」如淳曰：「恐獄吏畏其復用事，不敢折辱．」　索隱孟康､如淳已備兩</line>
<line xml:id='KX2a0001_ZHSJ_57-2079a.14'>　　　　解，大顏以孟說為得．而姚察又別一解，云「帝責此吏不得亞夫直辭，以為不足任用，故召亞夫別詣廷尉，使責</line>
<line xml:id='KX2a0001_ZHSJ_57-2079a.15'>　　　　問」．</line>
<line xml:id='KX2a0001_ZHSJ_57-2079a.16'>〔七〕　正義景帝見條侯不對簿，因責罵之曰：「吾不任用汝也．」故召詣廷尉，使重推劾耳．餘說皆非也．</line>
</surface>
<surface xml:id='KX2a0001_ZHSJ_57-2080a-z'>
<pb ed='ZHSJ' n='57-2080a' xml:id='KX2a0001_ZHSJ_57-2080a'/><line xml:id='KX2a0001_ZHSJ_57-2080a.01'>　　絕一歲，景帝乃更封絳侯勃他子堅為平曲侯，續絳侯後．十九年卒，謚為共侯．子建</line>
<line xml:id='KX2a0001_ZHSJ_57-2080a.02'>德代侯，十三年，為太子太傅．坐酎金不善，元鼎五年，有罪，國除．〔一〕</line>
<line xml:id='KX2a0001_ZHSJ_57-2080a.03'>〔一〕　集解徐廣曰：「諸列侯坐酎金失侯者，皆在元鼎五年，但此辭句如有顛倒．」　索隱既云「坐酎金不善」，復云</line>
<line xml:id='KX2a0001_ZHSJ_57-2080a.04'>　　　　「元鼎五年有罪國除」，似重有罪，故云顛倒．而漢書云「為太子太傅，坐酎金免官．後有罪，國除」，其文又錯也．</line>
<line xml:id='KX2a0001_ZHSJ_57-2080a.05'>　　　　按：表坐免官，至元鼎五年坐酎金又失侯，所以二史記之各有不同也．</line>
<line xml:id='KX2a0001_ZHSJ_57-2080a.06'>　　條侯果餓死．死後，景帝乃封王信為蓋侯．</line>
<line xml:id='KX2a0001_ZHSJ_57-2080a.07'>　　太史公曰：絳侯周勃始為布衣時，鄙樸人也，才能不過凡庸．及從高祖定天下，在將</line>
<line xml:id='KX2a0001_ZHSJ_57-2080a.08'>相位，諸呂欲作亂，勃匡國家難，復之乎正．雖伊尹､周公，何以加哉！亞夫之用兵，持威</line>
<line xml:id='KX2a0001_ZHSJ_57-2080a.09'>重，執堅刃，穰苴曷有加焉！足己而不學，〔一〕守節不遜，〔二〕終以窮困．悲夫！</line>
<line xml:id='KX2a0001_ZHSJ_57-2080a.10'>〔一〕　索隱亞夫自以己之智謀足，而【不】虛己（不）學古人，所以不體權變，而動有違忤．</line>
<line xml:id='KX2a0001_ZHSJ_57-2080a.11'>〔二〕　索隱守節謂爭栗太子，不封王信､〔唯〕徐盧等；不遜謂顧尚席取箸，不對制獄是也．</line>
<line xml:id='KX2a0001_ZHSJ_57-2080a.12'>【索隱述贊】絳侯佐漢，質厚敦篤．始擊碭東，亦圍尸北．所攻必取，所討咸克．陳豨伏誅，臧荼破國．</line>
<line xml:id='KX2a0001_ZHSJ_57-2080a.13'>事居送往，推功伏德．列侯還第，太尉下獄．繼相條侯，紹封平曲．惜哉賢將，父子代辱！</line>
</surface>
</surfaceGrp>
