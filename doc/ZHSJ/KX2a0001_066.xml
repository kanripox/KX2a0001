<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_066'>
<surface type='dummy'></surface>
<surface xml:id='SHIJI_ZHSJ_66-2171a-z'>
<pb ed='ZHSJ' n='66-2171a' xml:id='SHIJI_ZHSJ_66-2171a'/><line xml:id='SHIJI_ZHSJ_66-2171a.01'>史記卷六十六</line>
<line xml:id='SHIJI_ZHSJ_66-2171a.02'>　　伍子胥列傳第六</line>
<line xml:id='SHIJI_ZHSJ_66-2171a.03'>　　伍子胥者，楚人也，名員．員父曰伍奢．員兄曰伍尚．其先曰伍舉，以直諫事楚莊</line>
<line xml:id='SHIJI_ZHSJ_66-2171a.04'>王，〔一〕有顯，故其後世有名於楚．</line>
<line xml:id='SHIJI_ZHSJ_66-2171a.05'>〔一〕　索隱按：舉直諫，見左氏、楚系家．</line>
<line xml:id='SHIJI_ZHSJ_66-2171a.06'>　　楚平王有太子名曰建，使伍奢為太傅，費無忌〔一〕為少傅．無忌不忠於太子建．平王</line>
<line xml:id='SHIJI_ZHSJ_66-2171a.07'>使無忌為太子取婦於秦，秦女好，無忌馳歸報平王曰：「秦女絕美，王可自取，而更為太子取</line>
<line xml:id='SHIJI_ZHSJ_66-2171a.08'>婦．」平王遂自取秦女而絕愛幸之，生子軫．更為太子取婦．</line>
<line xml:id='SHIJI_ZHSJ_66-2171a.09'>〔一〕　索隱按：左傳作「費無極」．</line>
<line xml:id='SHIJI_ZHSJ_66-2171a.10'>　　無忌既以秦女自媚於平王，因去太子而事平王．恐一旦平王卒而太子立，殺己，乃因</line>
<line xml:id='SHIJI_ZHSJ_66-2171a.11'>讒太子建．建母，蔡女也，無寵於平王．平王稍益疏建，使建守城父，〔一〕備邊兵．</line>
<line xml:id='SHIJI_ZHSJ_66-2171a.12'>〔一〕　集解地理志潁川有城父縣．　索隱本陳邑，楚伐陳而有之．地理志潁川有城父縣．</line>
</surface>
<surface xml:id='SHIJI_ZHSJ_66-2172a-z'>
<pb ed='ZHSJ' n='66-2172a' xml:id='SHIJI_ZHSJ_66-2172a'/><line xml:id='SHIJI_ZHSJ_66-2172a.01'>　　頃之，無忌又日夜言太子短於王曰：「太子以秦女之故，不能無怨望，願王少自備也．</line>
<line xml:id='SHIJI_ZHSJ_66-2172a.02'>自太子居城父，將兵，外交諸侯，且欲入為亂矣．」平王乃召其太傅伍奢考問之．伍奢知無</line>
<line xml:id='SHIJI_ZHSJ_66-2172a.03'>忌讒太子於平王，因曰：「王獨柰何以讒賊小臣疏骨肉之親乎？」無忌曰：「王今不制，其事</line>
<line xml:id='SHIJI_ZHSJ_66-2172a.04'>成矣．王且見禽．」於是平王怒，囚伍奢，而使城父司馬奮揚〔一〕往殺太子．行未至，奮揚</line>
<line xml:id='SHIJI_ZHSJ_66-2172a.05'>使人先告太子：「太子急去，不然將誅．」太子建亡奔宋．</line>
<line xml:id='SHIJI_ZHSJ_66-2172a.06'>〔一〕　索隱城父司馬之姓名也．</line>
<line xml:id='SHIJI_ZHSJ_66-2172a.07'>　　無忌言於平王曰：「伍奢有二子，皆賢，不誅且為楚憂．可以其父質而召之，不然且為</line>
<line xml:id='SHIJI_ZHSJ_66-2172a.08'>楚患．」王使使謂伍奢曰：「能致汝二子則生，不能則死．」伍奢曰：「尚為人仁，呼必來．員</line>
<line xml:id='SHIJI_ZHSJ_66-2172a.09'>為人剛戾忍訽，〔一〕能成大事，彼見來之并禽，其勢必不來．」王不聽，使人召二子曰：「來，</line>
<line xml:id='SHIJI_ZHSJ_66-2172a.10'>吾生汝父；不來，今殺奢也．」伍尚欲往，員曰：「楚之召我兄弟，非欲以生我父也，恐有脫</line>
<line xml:id='SHIJI_ZHSJ_66-2172a.11'>者後生患，故以父為質，詐召二子．二子到，則父子俱死．何益父之死？往而令讎不得報</line>
<line xml:id='SHIJI_ZHSJ_66-2172a.12'>耳．不如奔他國，借力以雪父之恥，俱滅，無為也．」伍尚曰：「我知往終不能全父命．然恨</line>
<line xml:id='SHIJI_ZHSJ_66-2172a.13'>父召我以求生而不往，後不能雪恥，終為天下笑耳．」謂員：「可去矣！汝能報殺父之讎，我</line>
<line xml:id='SHIJI_ZHSJ_66-2172a.14'>將歸死．」尚既就執，使者捕伍胥．伍胥貫弓〔二〕執矢嚮使者，使者不敢進，伍胥遂亡．聞</line>
<line xml:id='SHIJI_ZHSJ_66-2172a.15'>太子建之在宋，往從之．奢聞子胥之亡也，曰：「楚國君臣且苦兵矣．」伍尚至楚，楚并殺奢</line>
</surface>
<surface xml:id='SHIJI_ZHSJ_66-2173a-z'>
<pb ed='ZHSJ' n='66-2173a' xml:id='SHIJI_ZHSJ_66-2173a'/><line xml:id='SHIJI_ZHSJ_66-2173a.01'>與尚也．</line>
<line xml:id='SHIJI_ZHSJ_66-2173a.02'>〔一〕　集解音火候反．　索隱鄒氏云：「一作『詬』，罵也，音逅．」劉氏音火候反．</line>
<line xml:id='SHIJI_ZHSJ_66-2173a.03'>〔二〕　集解貫，烏還反．　索隱劉氏音貫為彎，又音古患反．貫謂滿張弓．</line>
<line xml:id='SHIJI_ZHSJ_66-2173a.04'>　　伍胥既至宋，宋有華氏之亂，〔一〕乃與太子建俱奔於鄭．鄭人甚善之．太子建又適晉，</line>
<line xml:id='SHIJI_ZHSJ_66-2173a.05'>晉頃公曰：「太子既善鄭，鄭信太子．太子能為我內應，而我攻其外，滅鄭必矣．滅鄭而封</line>
<line xml:id='SHIJI_ZHSJ_66-2173a.06'>太子．」太子乃還鄭．事未會，會自私欲殺其從者，從者知其謀，乃告之於鄭．鄭定公與子</line>
<line xml:id='SHIJI_ZHSJ_66-2173a.07'>產誅殺太子建．建有子名勝．伍胥懼，乃與勝俱奔吳．到昭關，〔二〕昭關欲執之．伍胥遂</line>
<line xml:id='SHIJI_ZHSJ_66-2173a.08'>與勝獨身步走，幾不得脫．追者在後．至江，江上有一漁父乘船，知伍胥之急，乃渡伍胥．</line>
<line xml:id='SHIJI_ZHSJ_66-2173a.09'>伍胥既渡，解其劍曰：「此劍直百金，以與父．」父曰：「楚國之法，得伍胥者賜粟五萬石，爵</line>
<line xml:id='SHIJI_ZHSJ_66-2173a.10'>執珪，豈徒百金劍邪！」不受．伍胥未至吳而疾，止中道，乞食．〔三〕至於吳，吳王僚方用</line>
<line xml:id='SHIJI_ZHSJ_66-2173a.11'>事，公子光為將．伍胥乃因公子光以求見吳王．</line>
<line xml:id='SHIJI_ZHSJ_66-2173a.12'>〔一〕　索隱春秋昭二十年，宋華亥､向寧､華定與君爭而出奔是也．</line>
<line xml:id='SHIJI_ZHSJ_66-2173a.13'>〔二〕　索隱其關在江西､乃吳楚之境也．</line>
<line xml:id='SHIJI_ZHSJ_66-2173a.14'>〔三〕　集解張勃曰：「子胥乞食處在丹陽溧陽縣．」　索隱按：張勃，晉人，吳鴻臚嚴之子也，作吳錄，裴氏注引之是</line>
</surface>
<surface xml:id='SHIJI_ZHSJ_66-2174a-z'>
<pb ed='ZHSJ' n='66-2174a' xml:id='SHIJI_ZHSJ_66-2174a'/><line xml:id='SHIJI_ZHSJ_66-2174a.01'>　　　　也．溧音栗，水名也．</line>
<line xml:id='SHIJI_ZHSJ_66-2174a.02'>　　久之，楚平王以其邊邑鍾離與吳邊邑卑梁氏俱蠶，兩女子爭桑相攻，乃大怒，至於兩國</line>
<line xml:id='SHIJI_ZHSJ_66-2174a.03'>舉兵相伐．吳使公子光伐楚，拔其鍾離､居巢而歸．〔一〕伍子胥說吳王僚曰：「楚可破也．願</line>
<line xml:id='SHIJI_ZHSJ_66-2174a.04'>復遣公子光．」公子光謂吳王曰：「彼伍胥父兄為戮於楚，而勸王伐楚者，欲以自報其讎耳．</line>
<line xml:id='SHIJI_ZHSJ_66-2174a.05'>伐楚未可破也．」伍胥知公子光有內志，欲殺王而自立，未可說以外事，乃進專諸〔二〕於公</line>
<line xml:id='SHIJI_ZHSJ_66-2174a.06'>子光，退而與太子建之子勝耕於野．</line>
<line xml:id='SHIJI_ZHSJ_66-2174a.07'>〔一〕　索隱二邑，楚縣也．按：鍾離縣在六安，古鍾離子之國，系本謂之「終犂」，嬴姓之國．居巢亦國也．桀奔南</line>
<line xml:id='SHIJI_ZHSJ_66-2174a.08'>　　　　巢，其國蓋遠．尚書序「巢伯來朝」，蓋因居之於淮南楚地也．</line>
<line xml:id='SHIJI_ZHSJ_66-2174a.09'>〔二〕　索隱左傳謂之「專設諸」．</line>
<line xml:id='SHIJI_ZHSJ_66-2174a.10'>　　五年而楚平王卒．初，平王所奪太子建秦女生子軫，及平王卒，軫竟立為後，是為昭</line>
<line xml:id='SHIJI_ZHSJ_66-2174a.11'>王．吳王僚因楚喪，使二公子將兵往襲楚．楚發兵絕吳兵之後，不得歸．吳國內空，而公</line>
<line xml:id='SHIJI_ZHSJ_66-2174a.12'>子光乃令專諸襲刺吳王僚而自立，是為吳王闔廬．闔廬既立，得志，乃召伍員以為行人，而</line>
<line xml:id='SHIJI_ZHSJ_66-2174a.13'>與謀國事．</line>
<line xml:id='SHIJI_ZHSJ_66-2174a.14'>　　楚誅其大臣郤宛､伯州犂，伯州犂之孫伯嚭亡奔吳，〔一〕吳亦以嚭為大夫．前王僚所遣</line>
</surface>
<surface xml:id='SHIJI_ZHSJ_66-2175a-z'>
<pb ed='ZHSJ' n='66-2175a' xml:id='SHIJI_ZHSJ_66-2175a'/><line xml:id='SHIJI_ZHSJ_66-2175a.01'>二公子將兵〔二〕伐楚者，道絕不得歸．後聞闔廬弒王僚自立，遂以其兵降楚，楚封之於舒．</line>
<line xml:id='SHIJI_ZHSJ_66-2175a.02'>闔廬立三年，乃興師與伍胥､伯嚭伐楚，拔舒，遂禽故吳反二將軍．因欲至郢，將軍孫武曰：</line>
<line xml:id='SHIJI_ZHSJ_66-2175a.03'>「民勞，未可，且待之．」乃歸．</line>
<line xml:id='SHIJI_ZHSJ_66-2175a.04'>〔一〕　集解徐廣曰：「伯州犂者，晉伯宗之子也．伯州犂之子曰郤宛，郤宛之子曰伯嚭．宛亦姓伯，又別氏郤．楚世</line>
<line xml:id='SHIJI_ZHSJ_66-2175a.05'>　　　　家云殺郤宛，宛之宗姓伯氏子曰嚭．吳世家云楚誅伯州犂，其孫伯嚭奔吳也．」　索隱按：州犁，伯宗子也．郄</line>
<line xml:id='SHIJI_ZHSJ_66-2175a.06'>　　　　宛，州犁子．伯噽，郄宛子．噽音喜．伯氏別姓郄．</line>
<line xml:id='SHIJI_ZHSJ_66-2175a.07'>〔二〕　索隱公子燭庸及蓋餘也．</line>
<line xml:id='SHIJI_ZHSJ_66-2175a.08'>　　四年，吳伐楚，取六與灊．〔一〕五年，伐越，敗之．六年，楚昭王使公子囊瓦〔二〕將兵伐</line>
<line xml:id='SHIJI_ZHSJ_66-2175a.09'>吳．吳使伍員迎擊，大破楚軍於豫章，〔三〕取楚之居巢．</line>
<line xml:id='SHIJI_ZHSJ_66-2175a.10'>〔一〕　集解六，古國，皋陶之後所封．灊縣有天柱山．　索隱六，古國也，皋陶之後所封．灊縣有天柱山．</line>
<line xml:id='SHIJI_ZHSJ_66-2175a.11'>〔二〕　集解案：左傳楚公子貞字子囊，其孫名瓦，字子常．此言公子，又兼稱囊瓦，誤也．　索隱按：左氏楚公子</line>
<line xml:id='SHIJI_ZHSJ_66-2175a.12'>　　　　貞字子囊，其孫名瓦，字子常．此言公子，又兼稱囊瓦，蓋誤．</line>
<line xml:id='SHIJI_ZHSJ_66-2175a.13'>〔三〕　集解豫章在江南．　索隱按：杜預云「昔豫章在江北，蓋分後徙之於江南也」．</line>
<line xml:id='SHIJI_ZHSJ_66-2175a.14'>　　九年，吳王闔廬謂子胥､孫武曰：「始子言郢未可入，今果何如？」二子對曰：「楚將囊</line>
<line xml:id='SHIJI_ZHSJ_66-2175a.15'>瓦貪，而唐､蔡皆怨之．王必欲大伐之，必先得唐､蔡乃可．」闔廬聽之，悉興師與唐､蔡伐</line>
</surface>
<surface xml:id='SHIJI_ZHSJ_66-2176a-z'>
<pb ed='ZHSJ' n='66-2176a' xml:id='SHIJI_ZHSJ_66-2176a'/><line xml:id='SHIJI_ZHSJ_66-2176a.01'>楚，與楚夾漢水而陳．吳王之弟夫概〔一〕將兵請從，王不聽，遂以其屬五千人擊楚將子</line>
<line xml:id='SHIJI_ZHSJ_66-2176a.02'>常．〔二〕子常敗走，奔鄭．於是吳乘勝而前，五戰，遂至郢．〔二〕己卯，楚昭王出奔．庚辰，吳</line>
<line xml:id='SHIJI_ZHSJ_66-2176a.03'>王入郢．</line>
<line xml:id='SHIJI_ZHSJ_66-2176a.04'>〔一〕　索隱古賚反．</line>
<line xml:id='SHIJI_ZHSJ_66-2176a.05'>〔二〕　集解子常，公孫瓦．　索隱公孫瓦也．</line>
<line xml:id='SHIJI_ZHSJ_66-2176a.06'>〔三〕　集解郢，楚都．　索隱郢，楚都也．音以正反，又一音以井反．</line>
<line xml:id='SHIJI_ZHSJ_66-2176a.07'>　　昭王出亡，入雲夢；盜擊王，王走鄖．〔一〕鄖公弟懷曰：「平王殺我父，我殺其子，不亦可</line>
<line xml:id='SHIJI_ZHSJ_66-2176a.08'>乎！」鄖公恐其弟殺王，與王奔隨．〔二〕吳兵圍隨，謂隨人曰：「周之子孫在漢川者，楚盡滅</line>
<line xml:id='SHIJI_ZHSJ_66-2176a.09'>之．」隨人欲殺王，王子綦匿王，己自為王以當之．隨人卜與王於吳，不吉，乃謝吳不與王．</line>
<line xml:id='SHIJI_ZHSJ_66-2176a.10'>〔一〕　集解音云，國名．　索隱奏雲二音．走，向也．鄖，國名．</line>
<line xml:id='SHIJI_ZHSJ_66-2176a.11'>〔二〕　正義今有楚昭王故城，昭王奔隨之處，宮之北城即是．</line>
<line xml:id='SHIJI_ZHSJ_66-2176a.12'>　　始伍員與申包胥為交，員之亡也，謂包胥曰：「我必覆楚．」包胥曰：「我必存之．」及吳</line>
<line xml:id='SHIJI_ZHSJ_66-2176a.13'>兵入郢，伍子胥求昭王．既不得，乃掘楚平王墓，出其尸，鞭之三百，然後已．申包胥亡於</line>
<line xml:id='SHIJI_ZHSJ_66-2176a.14'>山中，使人謂子胥曰：「子之報讎，其以甚乎！吾聞之，人衆者勝天，天定亦能破人．〔一〕今子</line>
<line xml:id='SHIJI_ZHSJ_66-2176a.15'>故平王之臣，親北面而事之，今至於僇死人，此豈其無天道之極乎！」伍子胥曰：「為我謝</line>
</surface>
<surface xml:id='SHIJI_ZHSJ_66-2177a-z'>
<pb ed='ZHSJ' n='66-2177a' xml:id='SHIJI_ZHSJ_66-2177a'/><line xml:id='SHIJI_ZHSJ_66-2177a.01'>申包胥曰，吾日莫途遠，吾故倒行而逆施之．」〔二〕於是申包胥走秦告急，求救於秦．秦不</line>
<line xml:id='SHIJI_ZHSJ_66-2177a.02'>許．包胥立於秦廷，晝夜哭，七日七夜不絕其聲．秦哀公憐之，曰：「楚雖無道，有臣若是，</line>
<line xml:id='SHIJI_ZHSJ_66-2177a.03'>可無存乎！」乃遣車五百乘救楚擊吳．六月，敗吳兵於稷．〔三〕會吳王久留楚求昭王，而闔</line>
<line xml:id='SHIJI_ZHSJ_66-2177a.04'>廬弟夫概乃亡歸，自立為王．闔廬聞之，乃釋楚而歸，擊其弟夫概．夫概敗走，遂奔楚．楚</line>
<line xml:id='SHIJI_ZHSJ_66-2177a.05'>昭王見吳有內亂，乃復入郢．封夫概於堂谿，〔四〕為堂谿氏．楚復與吳戰，敗吳，吳王乃歸．</line>
<line xml:id='SHIJI_ZHSJ_66-2177a.06'>〔一〕　正義申包胥言聞人衆者雖一時凶暴勝天，及天降其凶，亦破於彊暴之人．</line>
<line xml:id='SHIJI_ZHSJ_66-2177a.07'>〔二〕　索隱按：倒音丁老反．施音如字．子胥言志在復讎，常恐且死，不遂本心，今幸而報，豈論理乎！譬如人行，</line>
<line xml:id='SHIJI_ZHSJ_66-2177a.08'>　　　　前途尚遠，而日勢已莫，其在顛倒疾行，逆理施事，何得責吾順理乎！</line>
<line xml:id='SHIJI_ZHSJ_66-2177a.09'>〔三〕　集解稷丘，地名，在郊外．　索隱按：左傳作「稷丘」．杜預云「稷丘，地名，在郊外」．</line>
<line xml:id='SHIJI_ZHSJ_66-2177a.10'>〔四〕　集解徐廣曰：「在慎縣．」駰案：地理志汝南有吳房縣．應劭曰「夫概奔楚，封於堂谿，本房子國，以封吳，故曰</line>
<line xml:id='SHIJI_ZHSJ_66-2177a.11'>　　　　吳房」，然則不得在慎縣也．　正義案：今豫州吳房縣在州西北九十里．</line>
<line xml:id='SHIJI_ZHSJ_66-2177a.12'>　　後二歲，闔廬使太子夫差將兵伐楚，取番．〔一〕楚懼吳復大來，乃去郢，徙於鄀．〔二〕當是</line>
<line xml:id='SHIJI_ZHSJ_66-2177a.13'>時，吳以伍子胥､孫武之謀，西破彊楚，北威齊晉，南服越人．</line>
<line xml:id='SHIJI_ZHSJ_66-2177a.14'>〔一〕　集解音普寒反，又音婆．　索隱音普寒反，又音婆．蓋鄱陽也．</line>
<line xml:id='SHIJI_ZHSJ_66-2177a.15'>〔二〕　集解楚地，音若．　索隱音若．鄀，楚地，今闕．</line>
</surface>
<surface xml:id='SHIJI_ZHSJ_66-2178a-z'>
<pb ed='ZHSJ' n='66-2178a' xml:id='SHIJI_ZHSJ_66-2178a'/><line xml:id='SHIJI_ZHSJ_66-2178a.02'>　　其後四年，孔子相魯．</line>
<line xml:id='SHIJI_ZHSJ_66-2178a.03'>　　後五年，伐越．越王句踐迎擊，敗吳於姑蘇，傷闔廬指，〔一〕軍卻．闔廬病創〔二〕將死，</line>
<line xml:id='SHIJI_ZHSJ_66-2178a.04'>謂太子夫差曰：「爾忘句踐殺爾父乎？」夫差對曰：「不敢忘．」是夕，闔廬死．夫差既立為</line>
<line xml:id='SHIJI_ZHSJ_66-2178a.05'>王，以伯嚭為太宰，習戰射．二年後伐越，敗越於夫湫．〔三〕越王句踐乃以餘兵五千人棲於</line>
<line xml:id='SHIJI_ZHSJ_66-2178a.06'>會稽之上，〔四〕使大夫種〔五〕厚幣遺吳太宰嚭以請和，求委國為臣妾．吳王將許之．伍子胥</line>
<line xml:id='SHIJI_ZHSJ_66-2178a.07'>諫曰：「越王為人能辛苦．今王不滅，後必悔之．」吳王不聽，用太宰嚭計，與越平．</line>
<line xml:id='SHIJI_ZHSJ_66-2178a.08'>〔一〕　正義姑蘇當作「檇李」，乃文誤也．左傳云「戰檇李，傷將指，卒於陘」是也．解在吳世家．</line>
<line xml:id='SHIJI_ZHSJ_66-2178a.09'>〔二〕　集解楚良反．　索隱音瘡．</line>
<line xml:id='SHIJI_ZHSJ_66-2178a.10'>〔三〕　集解音椒．　索隱音椒，又如字．　正義太湖中椒山也．解在吳世家．</line>
<line xml:id='SHIJI_ZHSJ_66-2178a.11'>〔四〕　正義土地名，在越州會稽縣東南十二里．</line>
<line xml:id='SHIJI_ZHSJ_66-2178a.12'>〔五〕　索隱劉氏云「大夫姓，種名」，非也．按：今吳南有文種埭，則種姓文，為大夫官也．　正義高誘云：「大夫</line>
<line xml:id='SHIJI_ZHSJ_66-2178a.13'>　　　　種，姓文氏，字子禽，楚之郢人．」</line>
<line xml:id='SHIJI_ZHSJ_66-2178a.14'>　　其後五年，而吳王聞齊景公死而大臣爭寵，新君弱，乃興師北伐齊．伍子胥諫曰：「句</line>
<line xml:id='SHIJI_ZHSJ_66-2178a.15'>踐食不重味，弔死問疾，且欲有所用之也．此人不死，必為吳患．今吳之有越，猶人之有腹</line>
</surface>
<surface xml:id='SHIJI_ZHSJ_66-2179a-z'>
<pb ed='ZHSJ' n='66-2179a' xml:id='SHIJI_ZHSJ_66-2179a'/><line xml:id='SHIJI_ZHSJ_66-2179a.01'>心疾也．而王不先越而乃務齊，不亦謬乎！」吳王不聽，伐齊，大敗齊師於艾陵，〔一〕遂威</line>
<line xml:id='SHIJI_ZHSJ_66-2179a.02'>鄒魯之君以歸．〔二〕益疏子胥之謀．</line>
<line xml:id='SHIJI_ZHSJ_66-2179a.03'>〔一〕　正義括地志云：「艾山在兗州博城縣南百六十里，本齊博邑．」</line>
<line xml:id='SHIJI_ZHSJ_66-2179a.04'>〔二〕　正義鄒君居兗州鄒縣．魯，曲阜縣．</line>
<line xml:id='SHIJI_ZHSJ_66-2179a.05'>　　其後四年，吳王將北伐齊，越王句踐用子貢之謀，乃率其衆以助吳，而重寶以獻遺太宰</line>
<line xml:id='SHIJI_ZHSJ_66-2179a.06'>嚭．太宰嚭既數受越賂，其愛信越殊甚，日夜為言於吳王．吳王信用嚭之計．伍子胥諫</line>
<line xml:id='SHIJI_ZHSJ_66-2179a.07'>曰：「夫越，腹心之病，今信其浮辭詐偽而貪齊．破齊，譬猶石田，無所用之．且盤庚之誥</line>
<line xml:id='SHIJI_ZHSJ_66-2179a.08'>曰：『有顛越不恭，劓殄滅之，俾無遺育，無使易種于茲邑．』此商之所以興．願王釋齊而先</line>
<line xml:id='SHIJI_ZHSJ_66-2179a.09'>越；若不然，後將悔之無及．」而吳王不聽，使子胥於齊．子胥臨行，謂其子曰：「吾數諫</line>
<line xml:id='SHIJI_ZHSJ_66-2179a.10'>王，王不用，吾今見吳之亡矣．汝與吳俱亡，無益也．」乃屬其子於齊鮑牧，而還報吳．</line>
<line xml:id='SHIJI_ZHSJ_66-2179a.11'>　　吳太宰嚭既與子胥有隙，因讒曰：「子胥為人剛暴，少恩，猜賊，其怨望恐為深禍也．前</line>
<line xml:id='SHIJI_ZHSJ_66-2179a.12'>日王欲伐齊，子胥以為不可，王卒伐之而有大功．子胥恥其計謀不用，乃反怨望．而今王</line>
<line xml:id='SHIJI_ZHSJ_66-2179a.13'>又復伐齊，子胥專愎〔一〕彊諫，沮〔二〕毀用事，徒幸吳之敗以自勝其計謀耳．今王自行，悉國</line>
<line xml:id='SHIJI_ZHSJ_66-2179a.14'>中武力以伐齊，而子胥諫不用，因輟謝，詳病不行．王不可不備，此起禍不難．且嚭使人微</line>
<line xml:id='SHIJI_ZHSJ_66-2179a.15'>伺之，其使於齊也，乃屬其子於齊之鮑氏．夫為人臣，內不得意，外倚諸侯，自以為先王之</line>
</surface>
<surface xml:id='SHIJI_ZHSJ_66-2180a-z'>
<pb ed='ZHSJ' n='66-2180a' xml:id='SHIJI_ZHSJ_66-2180a'/><line xml:id='SHIJI_ZHSJ_66-2180a.01'>謀臣，今不見用，常鞅鞅怨望．願王早圖之．」吳王曰：「微子之言，吾亦疑之．」乃使使賜</line>
<line xml:id='SHIJI_ZHSJ_66-2180a.02'>伍子胥屬鏤〔三〕之劍，曰：「子以此死．」伍子胥仰天歎曰：「嗟乎！讒臣嚭為亂矣，王乃反</line>
<line xml:id='SHIJI_ZHSJ_66-2180a.03'>誅我．我令若父霸．自若未立時，諸公子爭立，我以死爭之於先王，幾不得立．〔四〕若既得</line>
<line xml:id='SHIJI_ZHSJ_66-2180a.04'>立，欲分吳國予我，我顧不敢望也．然今若聽諛臣言以殺長者．」乃告其舍人曰：「必樹吾</line>
<line xml:id='SHIJI_ZHSJ_66-2180a.05'>墓上以梓，令可以為器；〔五〕而抉〔六〕吾眼縣吳東門之上，〔七〕以觀越寇之入滅吳也．」乃自</line>
<line xml:id='SHIJI_ZHSJ_66-2180a.06'>剄死．吳王聞之大怒，乃取子胥尸盛以鴟夷革，〔八〕浮之江中．〔九〕吳人憐之，為立祠於江</line>
<line xml:id='SHIJI_ZHSJ_66-2180a.07'>上，〔一０〕因命曰胥山．〔一一〕</line>
<line xml:id='SHIJI_ZHSJ_66-2180a.08'>〔一〕　索隱皮逼反．</line>
<line xml:id='SHIJI_ZHSJ_66-2180a.09'>〔二〕　集解自呂反．</line>
<line xml:id='SHIJI_ZHSJ_66-2180a.10'>〔三〕　集解錄于反．</line>
<line xml:id='SHIJI_ZHSJ_66-2180a.11'>〔四〕　正義幾音祈．</line>
<line xml:id='SHIJI_ZHSJ_66-2180a.12'>〔五〕　正義器謂棺也，以吳必亡也．左傳云：「樹吾墓檟，檟可材也，吳其亡乎！」</line>
<line xml:id='SHIJI_ZHSJ_66-2180a.13'>〔六〕　索隱烏穴反．抉亦決也．</line>
<line xml:id='SHIJI_ZHSJ_66-2180a.14'>〔七〕　正義東門，門，謂門也，今名葑門．音普姑反．音覆浮反．越軍開示浦，子胥濤盪羅城，開此門，有</line>
<line xml:id='SHIJI_ZHSJ_66-2180a.15'>　　　　隨濤入，故以名門．顧野王云「魚一名江豚，欲風則涌」也．</line>
<line xml:id='SHIJI_ZHSJ_66-2180a.16'>〔八〕　集解應劭曰：「取馬革為鴟夷，鴟夷，榼形．」　正義盛音成．榼，古曷反．</line>
</surface>
<surface xml:id='SHIJI_ZHSJ_66-2181a-z'>
<pb ed='ZHSJ' n='66-2181a' xml:id='SHIJI_ZHSJ_66-2181a'/><line xml:id='SHIJI_ZHSJ_66-2181a.01'>〔九〕　集解徐廣曰：「魯哀公十一年．」　正義案：年表云吳王夫差十一年也．</line>
<line xml:id='SHIJI_ZHSJ_66-2181a.02'>〔一０〕正義吳地記曰：「越軍於蘇州東南三十里三江口，又向下三里，臨江北岸立壇，殺白馬祭子胥，杯動酒盡，後因</line>
<line xml:id='SHIJI_ZHSJ_66-2181a.03'>　　　　立廟於此江上．今其側有浦名上壇浦．至晉會稽太守麋豹，移廟吳郭東門內道南，今廟見在．」</line>
<line xml:id='SHIJI_ZHSJ_66-2181a.04'>〔一一〕集解張晏曰：「胥山在太湖邊，去江不遠百里，故云江上．」　正義吳地記云：「胥山，太湖邊胥湖東岸山，西臨</line>
<line xml:id='SHIJI_ZHSJ_66-2181a.05'>　　　　胥湖，山有古丞胥二王廟．」按：其廟不干子胥事，太史誤矣，張注又非．</line>
<line xml:id='SHIJI_ZHSJ_66-2181a.06'>　　吳王既誅伍子胥，遂伐齊．齊鮑氏殺其君悼公而立陽生．吳王欲討其賊，不勝而去．</line>
<line xml:id='SHIJI_ZHSJ_66-2181a.07'>其後二年，吳王召魯衞之君會之橐皋．〔一〕其明年，因北大會諸侯於黃池，〔二〕以令周室．越</line>
<line xml:id='SHIJI_ZHSJ_66-2181a.08'>王句踐襲殺吳太子，〔三〕破吳兵．吳王聞之，乃歸，使使厚幣與越平．後九年，越王句踐遂</line>
<line xml:id='SHIJI_ZHSJ_66-2181a.09'>滅吳，殺王夫差；而誅太宰嚭，以不忠於其君，而外受重賂，與己比〔四〕周也．</line>
<line xml:id='SHIJI_ZHSJ_66-2181a.10'>〔一〕　索隱音拓皋二音．杜預云：「地名，在淮南逡遒縣東南．」　正義橐皋故縣在廬州巢縣西北五十六里．</line>
<line xml:id='SHIJI_ZHSJ_66-2181a.11'>〔二〕　正義在汴州封丘縣南七里．</line>
<line xml:id='SHIJI_ZHSJ_66-2181a.12'>〔三〕　索隱左傳太子名友．</line>
<line xml:id='SHIJI_ZHSJ_66-2181a.13'>〔四〕　正義紀鼻二音．</line>
<line xml:id='SHIJI_ZHSJ_66-2181a.14'>　　伍子胥初所與俱亡故楚太子建之子勝者，在於吳．吳王夫差之時，楚惠王欲召勝歸</line>
</surface>
<surface xml:id='SHIJI_ZHSJ_66-2182a-z'>
<pb ed='ZHSJ' n='66-2182a' xml:id='SHIJI_ZHSJ_66-2182a'/><line xml:id='SHIJI_ZHSJ_66-2182a.01'>楚．葉公〔一〕諫曰：「勝好勇而陰求死士，殆有私乎！」惠王不聽．遂召勝，使居楚之邊邑</line>
<line xml:id='SHIJI_ZHSJ_66-2182a.02'>鄢，〔二〕號為白公．〔三〕白公歸楚三年而吳誅子胥．</line>
<line xml:id='SHIJI_ZHSJ_66-2182a.03'>〔一〕　正義上式涉反．杜預云：「子高，沈諸梁．」</line>
<line xml:id='SHIJI_ZHSJ_66-2182a.04'>〔二〕　集解徐廣曰：「潁川鄢陵是．」　正義鄢音偃．括地志云：「故郾城在豫州郾城縣南五里，與襃信白亭相近．」</line>
<line xml:id='SHIJI_ZHSJ_66-2182a.05'>〔三〕　集解徐廣曰：「汝南襃信縣有白亭．」　正義括地志云：「白亭在豫州襃信縣南四十二里，又有白公故城．又</line>
<line xml:id='SHIJI_ZHSJ_66-2182a.06'>　　　　許州扶溝縣北四十五里北又有白亭也．」</line>
<line xml:id='SHIJI_ZHSJ_66-2182a.07'>　　白公勝既歸楚，怨鄭之殺其父，乃陰養死士求報鄭．歸楚五年，請伐鄭，楚令尹子西許</line>
<line xml:id='SHIJI_ZHSJ_66-2182a.08'>之．兵未發而晉伐鄭，鄭請救於楚．楚使子西往救，與盟而還．白公勝怒曰：「非鄭之仇，</line>
<line xml:id='SHIJI_ZHSJ_66-2182a.09'>乃子西也．」勝自礪劍，人問曰：〔一〕「何以為？」勝曰：「欲以殺子西．」子西聞之，笑曰：</line>
<line xml:id='SHIJI_ZHSJ_66-2182a.10'>「勝如卵耳，何能為也．」</line>
<line xml:id='SHIJI_ZHSJ_66-2182a.11'>〔一〕　索隱左傳作「子期之子平見曰『王孫何自礪也』」．</line>
<line xml:id='SHIJI_ZHSJ_66-2182a.12'>　　其後四歲，白公勝與石乞襲殺楚令尹子西､司馬子綦〔一〕於朝．石乞曰：「不殺王，不</line>
<line xml:id='SHIJI_ZHSJ_66-2182a.13'>可．」乃劫（之）王如高府．〔二〕石乞從者屈固〔三〕負楚惠王亡走昭夫人之宮．〔四〕葉公聞白公</line>
<line xml:id='SHIJI_ZHSJ_66-2182a.14'>為亂，率其國人攻白公．白公之徒敗，亡走山中，自殺．〔五〕而虜石乞，而問白公尸處，不言</line>
<line xml:id='SHIJI_ZHSJ_66-2182a.15'>將亨．石乞曰：「事成為卿，不成而亨，固其職也．」終不肯告其尸處．遂亨石乞，而求惠王</line>
</surface>
<surface xml:id='SHIJI_ZHSJ_66-2183a-z'>
<pb ed='ZHSJ' n='66-2183a' xml:id='SHIJI_ZHSJ_66-2183a'/><line xml:id='SHIJI_ZHSJ_66-2183a.01'>復立之．</line>
<line xml:id='SHIJI_ZHSJ_66-2183a.02'>〔一〕　索隱左傳作「子期」也．</line>
<line xml:id='SHIJI_ZHSJ_66-2183a.03'>〔二〕　索隱杜預云：「楚之別府也．」</line>
<line xml:id='SHIJI_ZHSJ_66-2183a.04'>〔三〕　集解徐廣曰：「一作『惠王從者屈固』．楚世家亦云『王從者』．」　索隱按：徐廣曰一作「惠王從者屈固」，蓋</line>
<line xml:id='SHIJI_ZHSJ_66-2183a.05'>　　　　此本為得．而左傳云「石乞尹門，圉公陽穴宮，負王以如昭夫人之宮」，則公陽是楚之大夫，王之從者也．</line>
<line xml:id='SHIJI_ZHSJ_66-2183a.06'>〔四〕　索隱昭王夫人即惠王母，越女也．</line>
<line xml:id='SHIJI_ZHSJ_66-2183a.07'>〔五〕　正義左傳云白公奔而縊．</line>
<line xml:id='SHIJI_ZHSJ_66-2183a.08'>　　太史公曰：怨毒之於人甚矣哉！王者尚不能行之於臣下，況同列乎！向令伍子胥從奢</line>
<line xml:id='SHIJI_ZHSJ_66-2183a.09'>俱死，何異螻蟻．[⿱𠫓廾]小義，雪大恥，名垂於後世，悲夫！方子胥窘於江上，〔一〕道乞食，志豈</line>
<line xml:id='SHIJI_ZHSJ_66-2183a.10'>嘗須臾忘郢邪？故隱忍就功名，非烈丈夫孰能致此哉？白公如不自立為君者，其功謀亦不</line>
<line xml:id='SHIJI_ZHSJ_66-2183a.11'>可勝道者哉！</line>
<line xml:id='SHIJI_ZHSJ_66-2183a.12'>〔一〕　索隱窘音求殞反．</line>
<line xml:id='SHIJI_ZHSJ_66-2183a.13'>【索隱述贊】讒人罔極，交亂四國．嗟彼伍氏，被茲凶慝！員獨忍詬，志復冤毒．霸吳起師，伐楚逐北．</line>
<line xml:id='SHIJI_ZHSJ_66-2183a.14'>鞭尸雪恥，抉眼[⿱𠫓廾]德．</line>
</surface>
<surface xml:id='SHIJI_ZHSJ_66-2184a-z'>
<pb ed='ZHSJ' n='66-2184a' xml:id='SHIJI_ZHSJ_66-2184a'/></surface>
</surfaceGrp>
