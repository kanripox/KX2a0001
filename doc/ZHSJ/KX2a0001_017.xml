<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_017'>
<surface type='dummy'></surface>
<surface xml:id='SHIJI_ZHSJ_17-0801a-z'>
<pb ed='ZHSJ' n='17-0801a' xml:id='SHIJI_ZHSJ_17-0801a'/><line xml:id='SHIJI_ZHSJ_17-0801a.01'>史記卷十七</line>
<line xml:id='SHIJI_ZHSJ_17-0801a.02'>　　漢興以來諸侯王年表第五</line>
<line xml:id='SHIJI_ZHSJ_17-0801a.03'>　　　　索隱應劭云：「雖名為王，其實如古之諸侯．」</line>
<line xml:id='SHIJI_ZHSJ_17-0801a.04'>　　太史公曰：殷以前尚矣．周封五等：公，侯，伯，子，男．然封伯禽、康叔於魯、衞，地各</line>
<line xml:id='SHIJI_ZHSJ_17-0801a.05'>四百里，親親之義，襃有德也；太公於齊，兼五侯地，尊勤勞也．武王、成、康所封數百，而</line>
<line xml:id='SHIJI_ZHSJ_17-0801a.06'>同姓五十五，〔一〕地上不過百里，下三十里，以輔衞王室．管、蔡、康叔、曹、鄭，或過或損．</line>
<line xml:id='SHIJI_ZHSJ_17-0801a.07'>厲、幽之後，王室缺，侯伯彊國興焉，天子微，弗能正．非德不純，形勢弱也．〔二〕</line>
<line xml:id='SHIJI_ZHSJ_17-0801a.08'>〔一〕　索隱案：漢書封國八百，同姓五十餘．顧氏據左傳魏子謂成鱄云「武王克商，光有天下，兄弟之國十有五人，</line>
<line xml:id='SHIJI_ZHSJ_17-0801a.09'>　　　　姬姓之國四十人」是也．</line>
<line xml:id='SHIJI_ZHSJ_17-0801a.10'>〔二〕　索隱純，善也，亦云純一．言周王非德不純一，形勢弱也．</line>
<line xml:id='SHIJI_ZHSJ_17-0801a.11'>　　漢興，序二等．〔一〕高祖末年，非劉氏而王者，若無功上所不置〔二〕而侯者，天下共誅之．</line>
<line xml:id='SHIJI_ZHSJ_17-0801a.12'>高祖子弟同姓為王者九國，〔三〕雖獨長沙異姓，而功臣侯者百有餘人．自鴈門、太原以東至</line>
</surface>
<surface xml:id='SHIJI_ZHSJ_17-0802a-z'>
<pb ed='ZHSJ' n='17-0802a' xml:id='SHIJI_ZHSJ_17-0802a'/><line xml:id='SHIJI_ZHSJ_17-0802a.01'>遼陽，〔四〕為燕代國；常山以南，大行左轉，度河、濟，阿、甄以東薄海，為齊、趙國；自陳以</line>
<line xml:id='SHIJI_ZHSJ_17-0802a.02'>西，南至九疑，東帶江、淮、穀、泗，〔五〕薄會稽，為梁、楚、淮南、長沙國：皆外接於胡、越．而</line>
<line xml:id='SHIJI_ZHSJ_17-0802a.03'>內地北距山以東盡諸侯地，大者或五六郡，連城數十，置百官宮觀，僭於天子．漢獨有三</line>
<line xml:id='SHIJI_ZHSJ_17-0802a.04'>河、東郡、潁川、南陽，自江陵以西至蜀，北自雲中至隴西，與內史〔六〕凡十五郡，而公主列侯</line>
<line xml:id='SHIJI_ZHSJ_17-0802a.05'>頗食邑其中．何者？天下初定，骨肉同姓少，故廣彊庶孼，以鎮撫四海，用承衞天子也．</line>
<line xml:id='SHIJI_ZHSJ_17-0802a.06'>〔一〕　集解韋昭曰：「漢封功臣，大者王，小者侯也．」</line>
<line xml:id='SHIJI_ZHSJ_17-0802a.07'>〔二〕　集解徐廣曰：「一云『非有功上所置』．」</line>
<line xml:id='SHIJI_ZHSJ_17-0802a.08'>〔三〕　集解徐廣曰：徐廣曰：「齊、楚、荊、淮南、燕、趙、梁、代、淮陽．」　索隱徐氏九國不數吳，蓋以荊絕乃封吳故也．仍以</line>
<line xml:id='SHIJI_ZHSJ_17-0802a.09'>　　　　淮陽為九．今案：下文所列有十國者，以長沙異姓，故言九國也．</line>
<line xml:id='SHIJI_ZHSJ_17-0802a.10'>〔四〕　集解韋昭曰：「遼東遼陽縣．」</line>
<line xml:id='SHIJI_ZHSJ_17-0802a.11'>〔五〕　集解徐廣曰：「穀水在沛．」</line>
<line xml:id='SHIJI_ZHSJ_17-0802a.12'>〔六〕　正義京兆也．</line>
<line xml:id='SHIJI_ZHSJ_17-0802a.13'>　　漢定百年之閒，親屬益疎，諸侯或驕奢，忕邪臣〔一〕計謀為淫亂，大者叛逆，小者不軌于</line>
<line xml:id='SHIJI_ZHSJ_17-0802a.14'>法，以危其命，殞身亡國．天子觀於上古，然後加惠，使諸侯得推恩分子弟〔二〕國邑，故齊分</line>
<line xml:id='SHIJI_ZHSJ_17-0802a.15'>為七，〔三〕趙分為六，〔四〕梁分為五，〔五〕淮南分三，〔六〕及天子支庶子為王，王子支庶為侯，百</line>
</surface>
<surface xml:id='SHIJI_ZHSJ_17-0803a-z'>
<pb ed='ZHSJ' n='17-0803a' xml:id='SHIJI_ZHSJ_17-0803a'/><line xml:id='SHIJI_ZHSJ_17-0803a.01'>有餘焉．吳楚時，前後諸侯或以適削地，〔七〕是以燕、代無北邊郡，吳、淮南、長沙無南邊</line>
<line xml:id='SHIJI_ZHSJ_17-0803a.02'>郡，〔八〕齊、趙、梁、楚支郡名山陂海咸納於漢．諸侯稍微，大國不過十餘城，小侯不過數十</line>
<line xml:id='SHIJI_ZHSJ_17-0803a.03'>里，上足以奉貢職，下足以供養祭祀，以蕃輔京師．而漢郡八九十，形錯諸侯閒，犬牙相</line>
<line xml:id='SHIJI_ZHSJ_17-0803a.04'>臨，〔九〕秉其塞地利，彊本幹，弱枝葉之勢，尊卑明而萬事各得其所矣．</line>
<line xml:id='SHIJI_ZHSJ_17-0803a.05'>〔一〕　索隱忕音誓．忕訓習．言習於邪臣之謀計，故爾雅云「忕猶狃」也．狃亦訓習．</line>
<line xml:id='SHIJI_ZHSJ_17-0803a.06'>〔二〕　索隱案：武帝用主父偃言而下推恩之令也．</line>
<line xml:id='SHIJI_ZHSJ_17-0803a.07'>〔三〕　集解徐廣曰：「城陽、濟北、濟南、菑川、膠西、膠東，是分為七．」</line>
<line xml:id='SHIJI_ZHSJ_17-0803a.08'>〔四〕　集解徐廣曰：「河閒、廣川、中山、常山、清河．」</line>
<line xml:id='SHIJI_ZHSJ_17-0803a.09'>〔五〕　集解徐廣曰：「濟陰、濟川、濟東、山陽也．」</line>
<line xml:id='SHIJI_ZHSJ_17-0803a.10'>〔六〕　集解徐廣曰：「廬江、衡山．」</line>
<line xml:id='SHIJI_ZHSJ_17-0803a.11'>〔七〕　索隱適音宅．或作「過」．</line>
<line xml:id='SHIJI_ZHSJ_17-0803a.12'>〔八〕　集解如淳曰：「長沙之南更置郡，燕代以北更置緣邊郡，其所有饒利兵馬器械，三國皆失之也．」　正義景帝</line>
<line xml:id='SHIJI_ZHSJ_17-0803a.13'>　　　　時，漢境北至燕、代，燕、代之北未列為郡．吳、長沙之國，南至嶺南；嶺南、越未平，亦無南邊郡．</line>
<line xml:id='SHIJI_ZHSJ_17-0803a.14'>〔九〕　索隱錯音七各反．錯謂交錯．相銜如犬牙，故云犬牙相制，言犬牙參差也．</line>
<line xml:id='SHIJI_ZHSJ_17-0803a.15'>　　臣遷謹記高祖以來至太初諸侯，譜其下益損之時，令時世得覽．形勢雖彊，要之以仁</line>
<line xml:id='SHIJI_ZHSJ_17-0803a.16'>義為本．</line>
</surface>
<surface xml:id='SHIJI_ZHSJ_17-0875a-z'>
<pb ed='ZHSJ' n='17-0875a' xml:id='SHIJI_ZHSJ_17-0875a'/><line xml:id='SHIJI_ZHSJ_17-0875a.01'>　　　　徐廣曰：孝武太始二年，廣陵、中山、真定王來朝．孝宣本始元年，趙來朝．二年，廣川東朝．四年，清河來朝．</line>
<line xml:id='SHIJI_ZHSJ_17-0875a.02'>　　孝宣地節元年，梁來朝．二年，河閒來朝．三年，濟北分平原、太山二郡．</line>
<line xml:id='SHIJI_ZHSJ_17-0875a.03'>【索隱述贊】漢有天下，爰覽興亡．始誓河岳，言峻寵章．淮陰就楚，彭越封梁．荊燕懿戚，齊趙棣棠．</line>
<line xml:id='SHIJI_ZHSJ_17-0875a.04'>犬牙相制，麟趾有光．降及文景，代有英王．魯恭、梁孝，濟北、城陽．仁賢足紀，忠烈斯彰．</line>
</surface>
<surface xml:id='SHIJI_ZHSJ_17-0876a-z'>
<pb ed='ZHSJ' n='17-0876a' xml:id='SHIJI_ZHSJ_17-0876a'/></surface>
</surfaceGrp>
