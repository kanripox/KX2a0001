<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_113'>
<surface type='dummy'></surface>
<surface xml:id='SHIJI_ZHSJ_113-2967a-z'>
<pb ed='ZHSJ' n='113-2967a' xml:id='SHIJI_ZHSJ_113-2967a'/><line xml:id='SHIJI_ZHSJ_113-2967a.01'>史記卷一百一十三</line>
<line xml:id='SHIJI_ZHSJ_113-2967a.02'>　　南越列傳第五十三</line>
<line xml:id='SHIJI_ZHSJ_113-2967a.03'>　　南越王〔一〕尉佗者，〔二〕真定人也，〔三〕姓趙氏．秦時已并天下，略定楊越，〔四〕置桂</line>
<line xml:id='SHIJI_ZHSJ_113-2967a.04'>林､〔五〕南海､象郡，〔六〕以謫〔七〕徙民，與越雜處十三歲．〔八〕佗，秦時用為南海龍川令．〔九〕至</line>
<line xml:id='SHIJI_ZHSJ_113-2967a.05'>二世時，南海尉〔一０〕任囂〔一一〕病且死，召龍川令趙佗語曰：「聞陳勝等作亂，秦為無道，天下苦</line>
<line xml:id='SHIJI_ZHSJ_113-2967a.06'>之，項羽､劉季､陳勝､吳廣等州郡各共興軍聚衆，虎爭天下，中國擾亂，未知所安，豪傑畔秦</line>
<line xml:id='SHIJI_ZHSJ_113-2967a.07'>相立．南海僻遠，吾恐盜兵侵地至此，吾欲興兵絕新道，〔一二〕自備，待諸侯變，會病甚．且番</line>
<line xml:id='SHIJI_ZHSJ_113-2967a.08'>禺負山險，阻南海，東西數千里，頗有中國人相輔，此亦一州之主也，可以立國．郡中長吏</line>
<line xml:id='SHIJI_ZHSJ_113-2967a.09'>無足與言者，故召公告之．」即被佗書，〔一三〕行南海尉事．〔一四〕囂死，佗即移檄告橫浦､〔一五〕陽</line>
<line xml:id='SHIJI_ZHSJ_113-2967a.10'>山､〔一六〕湟谿〔一七〕關曰：「盜兵且至，急絕道聚兵自守！」因稍以法誅秦所置長吏，以其黨為</line>
<line xml:id='SHIJI_ZHSJ_113-2967a.11'>假守．〔一八〕秦已破滅，佗即擊并桂林､象郡，自立為南越武王．〔一九〕高帝已定天下，為中國勞</line>
<line xml:id='SHIJI_ZHSJ_113-2967a.12'>苦，故釋佗弗誅．漢十一年，遣陸賈因立佗為南越王，與剖符通使，和集百越，毋為南邊患</line>
</surface>
<surface xml:id='SHIJI_ZHSJ_113-2968a-z'>
<pb ed='ZHSJ' n='113-2968a' xml:id='SHIJI_ZHSJ_113-2968a'/><line xml:id='SHIJI_ZHSJ_113-2968a.01'>害，與長沙接境．</line>
<line xml:id='SHIJI_ZHSJ_113-2968a.02'>〔一〕　正義都廣州南海縣．</line>
<line xml:id='SHIJI_ZHSJ_113-2968a.03'>〔二〕　索隱尉他．尉，官也；他，名也；姓趙．他音徒河反．又十三州記云「大郡曰守，小郡曰尉」．</line>
<line xml:id='SHIJI_ZHSJ_113-2968a.04'>〔三〕　索隱韋昭曰：「故郡名，後更為縣，在常山．」</line>
<line xml:id='SHIJI_ZHSJ_113-2968a.05'>〔四〕　集解張晏曰：「楊州之南越也．」　索隱案：戰國策云吳起為楚收楊越．　正義夏禹九州本屬楊州，故云</line>
<line xml:id='SHIJI_ZHSJ_113-2968a.06'>　　　　楊越．</line>
<line xml:id='SHIJI_ZHSJ_113-2968a.07'>〔五〕　索隱按：地理志武帝更名鬱林．</line>
<line xml:id='SHIJI_ZHSJ_113-2968a.08'>〔六〕　索隱案：本紀始皇三十三年略陸梁地，以為南海､桂林､象郡．地理志云「武帝更名日南」．</line>
<line xml:id='SHIJI_ZHSJ_113-2968a.09'>〔七〕　索隱音直革反．</line>
<line xml:id='SHIJI_ZHSJ_113-2968a.10'>〔八〕　集解徐廣曰：「秦并天下，至二世元年十三年．并天下八歲，乃平越地，至二世元年六年耳．」</line>
<line xml:id='SHIJI_ZHSJ_113-2968a.11'>〔九〕　索隱地理志縣名，屬南海也．　正義顏師古云：「龍川南海縣也，即今之循州也．」裴氏廣州記云：「本博羅縣</line>
<line xml:id='SHIJI_ZHSJ_113-2968a.12'>　　　　之東鄉，有龍穿地而出，即穴流泉，因以為號也．」</line>
<line xml:id='SHIJI_ZHSJ_113-2968a.13'>〔一０〕集解徐廣曰：「爾時未言都尉也．」</line>
<line xml:id='SHIJI_ZHSJ_113-2968a.14'>〔一一〕索隱五刀反．</line>
<line xml:id='SHIJI_ZHSJ_113-2968a.15'>〔一二〕索隱案：蘇林云「秦所通越道」．</line>
<line xml:id='SHIJI_ZHSJ_113-2968a.16'>〔一三〕集解韋昭曰：「被之以書．音『光被』之『被』．」　索隱韋昭云「被之以書」，音皮義反．</line>
<line xml:id='SHIJI_ZHSJ_113-2968a.17'>〔一四〕索隱服虔云：「囂詐作詔書，使為南海尉．」</line>
</surface>
<surface xml:id='SHIJI_ZHSJ_113-2969a-z'>
<pb ed='ZHSJ' n='113-2969a' xml:id='SHIJI_ZHSJ_113-2969a'/><line xml:id='SHIJI_ZHSJ_113-2969a.01'>〔一五〕索隱案：南康記云「南野縣大庾嶺三十里至橫浦，有秦時關，其下謂為『塞上』」．</line>
<line xml:id='SHIJI_ZHSJ_113-2969a.02'>〔一六〕索隱姚氏案：地理志云揭陽有陽山縣．今此縣上流百餘里有騎田嶺，當是陽山關．</line>
<line xml:id='SHIJI_ZHSJ_113-2969a.03'>〔一七〕集解徐廣曰：「在桂陽，通四會也．」　索隱涅谿．鄒氏､劉氏本並作「涅」，音年結反．漢書作「湟谿」，音皇．</line>
<line xml:id='SHIJI_ZHSJ_113-2969a.04'>　　　　又【衞青傳】【南粵傳】云「出桂陽，下湟水」是也．而姚察云史記作「涅」，今本作「湟」，涅及湟不同，良由隨聞則輒</line>
<line xml:id='SHIJI_ZHSJ_113-2969a.05'>　　　　改故也．水經云含匯縣南有匯浦關，未知孰是．然鄒誕作「涅」，漢書作「湟」，蓋近於古．</line>
<line xml:id='SHIJI_ZHSJ_113-2969a.06'>〔一八〕索隱案：謂他立其所親黨為郡縣之職或假守．</line>
<line xml:id='SHIJI_ZHSJ_113-2969a.07'>〔一九〕集解韋昭曰：「生以『武』為號，不稽於古也．」</line>
<line xml:id='SHIJI_ZHSJ_113-2969a.08'>　　高后時，有司請禁南越關市鐵器．佗曰：「高帝立我，通使物，今高后聽讒臣，別異蠻</line>
<line xml:id='SHIJI_ZHSJ_113-2969a.09'>夷，隔絕器物，此必長沙王計也，欲倚中國，擊滅南越而并王之，自為功也．」於是佗乃自尊</line>
<line xml:id='SHIJI_ZHSJ_113-2969a.10'>號為南越武帝，發兵攻長沙邊邑，敗數縣而去焉．高后遣將軍隆慮侯竈〔一〕往擊之．會暑</line>
<line xml:id='SHIJI_ZHSJ_113-2969a.11'>溼，士卒大疫，兵不能踰嶺．〔二〕歲餘，高后崩，即罷兵．佗因此以兵威邊，財物賂遺閩越､西</line>
<line xml:id='SHIJI_ZHSJ_113-2969a.12'>甌､駱，役屬焉，〔三〕東西萬餘里．迺乘黃屋左纛，稱制，與中國侔．</line>
<line xml:id='SHIJI_ZHSJ_113-2969a.13'>〔一〕　索隱韋昭云：「姓周．隆慮，縣名，屬河內．音林閭二音．」</line>
<line xml:id='SHIJI_ZHSJ_113-2969a.14'>〔二〕　索隱案：此嶺即陽山嶺．</line>
<line xml:id='SHIJI_ZHSJ_113-2969a.15'>〔三〕　集解漢書音義曰：「駱越也．」　索隱鄒氏云「又有駱越」．姚氏案：廣州記云「交趾有駱田，仰潮水上下，人</line>
<line xml:id='SHIJI_ZHSJ_113-2969a.16'>　　　　食其田，名為『駱人』．有駱王､駱侯．諸縣自名為『駱將』，銅印青綬，即今之令長也．後蜀王子將兵討駱侯，自</line>
</surface>
<surface xml:id='SHIJI_ZHSJ_113-2970a-z'>
<pb ed='ZHSJ' n='113-2970a' xml:id='SHIJI_ZHSJ_113-2970a'/><line xml:id='SHIJI_ZHSJ_113-2970a.01'>　　　　稱為安陽王，治封溪縣．後南越王尉他攻破安陽王，令二使典主交阯､九真二郡人」．尋此駱即甌駱也．</line>
<line xml:id='SHIJI_ZHSJ_113-2970a.02'>　　及孝文帝元年，初鎮撫天下，使告諸侯四夷從代來即位意，喻盛德焉．乃為佗親冢在</line>
<line xml:id='SHIJI_ZHSJ_113-2970a.03'>真定，置守邑，歲時奉祀．召其從昆弟，尊官厚賜寵之．詔丞相陳平等舉可使南越者，平言</line>
<line xml:id='SHIJI_ZHSJ_113-2970a.04'>好畤陸賈，先帝時習使南越．迺召賈以為太中大夫，往使．因讓佗自立為帝，曾無一介之</line>
<line xml:id='SHIJI_ZHSJ_113-2970a.05'>使報者．陸賈至南越，王甚恐，為書謝，稱曰：「蠻夷大長老夫臣佗，前日高后隔異南越，竊</line>
<line xml:id='SHIJI_ZHSJ_113-2970a.06'>疑長沙王讒臣，又遙聞高后盡誅佗宗族，掘燒先人冢，以故自[⿱𠫓廾]，犯長沙邊境．且南方卑</line>
<line xml:id='SHIJI_ZHSJ_113-2970a.07'>溼，蠻夷中閒，其東閩越千人衆號稱王，其西甌駱裸國〔一〕亦稱王．老臣妄竊帝號，聊以自</line>
<line xml:id='SHIJI_ZHSJ_113-2970a.08'>娛，豈敢以聞天王哉！」乃頓首謝，願長為藩臣，奉貢職．於是乃下令國中曰：「吾聞兩雄</line>
<line xml:id='SHIJI_ZHSJ_113-2970a.09'>不俱立，兩賢不並世．皇帝，賢天子也．自今以後，去帝制黃屋左纛．」陸賈還報，孝文帝大</line>
<line xml:id='SHIJI_ZHSJ_113-2970a.10'>說．遂至孝景時，稱臣，使人朝請．然南越其居國竊如故號名，其使天子，稱王朝命如諸</line>
<line xml:id='SHIJI_ZHSJ_113-2970a.11'>侯．至建元四年卒．</line>
<line xml:id='SHIJI_ZHSJ_113-2970a.12'>〔一〕　索隱躶國．音和寡反．躶，露形也．</line>
<line xml:id='SHIJI_ZHSJ_113-2970a.13'>　　佗孫胡為南越王．〔一〕此時閩越王郢興兵擊南越邊邑，胡使人上書曰：「兩越俱為藩臣，</line>
<line xml:id='SHIJI_ZHSJ_113-2970a.14'>毋得擅興兵相攻擊．今閩越興兵侵臣，臣不敢興兵，唯天子詔之．」於是天子多南越義，守</line>
</surface>
<surface xml:id='SHIJI_ZHSJ_113-2971a-z'>
<pb ed='ZHSJ' n='113-2971a' xml:id='SHIJI_ZHSJ_113-2971a'/><line xml:id='SHIJI_ZHSJ_113-2971a.01'>職約，為興師，遣兩將軍〔二〕往討閩越．兵未踰嶺，閩越王弟餘善殺郢以降，於是罷兵．</line>
<line xml:id='SHIJI_ZHSJ_113-2971a.02'>〔一〕　集解徐廣曰：「皇甫謐曰越王趙佗以建元四年卒，爾時漢興七十年，佗蓋百歲矣．」</line>
<line xml:id='SHIJI_ZHSJ_113-2971a.03'>〔二〕　索隱王恢､韓安國．</line>
<line xml:id='SHIJI_ZHSJ_113-2971a.04'>　　天子使莊助往諭意南越王，胡頓首曰：「天子乃為臣興兵討閩越，死無以報德！」遣太</line>
<line xml:id='SHIJI_ZHSJ_113-2971a.05'>子嬰齊入宿衞．謂助曰：「國新被寇，使者行矣．胡方日夜裝入見天子．」助去後，其大臣</line>
<line xml:id='SHIJI_ZHSJ_113-2971a.06'>諫胡曰：「漢興兵誅郢，亦行以驚動南越．且先王昔言，事天子期無失禮，要之不可以說好</line>
<line xml:id='SHIJI_ZHSJ_113-2971a.07'>語入見．〔一〕入見則不得復歸，亡國之勢也．」於是胡稱病，竟不入見．後十餘歲，胡實病</line>
<line xml:id='SHIJI_ZHSJ_113-2971a.08'>甚，太子嬰齊請歸．胡薨，謚為文王．</line>
<line xml:id='SHIJI_ZHSJ_113-2971a.09'>〔一〕　索隱悅好語入見．悅，漢書作「怵」．韋昭云「誘怵好語」．</line>
<line xml:id='SHIJI_ZHSJ_113-2971a.10'>　　嬰齊代立，即藏其先武帝璽．〔一〕嬰齊其入宿衞在長安時，取邯鄲樛氏女，〔二〕生子</line>
<line xml:id='SHIJI_ZHSJ_113-2971a.11'>興．〔三〕及即位，上書請立樛氏女為后，興為嗣．漢數使使者風諭嬰齊，嬰齊尚樂擅殺生自</line>
<line xml:id='SHIJI_ZHSJ_113-2971a.12'>恣，懼入見要用漢法，比內諸侯，固稱病，遂不入見．遣子次公入宿衞．嬰齊薨，謚為明王．</line>
<line xml:id='SHIJI_ZHSJ_113-2971a.13'>〔一〕　索隱李奇云「去其僭號」．</line>
<line xml:id='SHIJI_ZHSJ_113-2971a.14'>〔二〕　索隱󺞰氏女．󺞰，紀虬反．󺞰姓出邯鄲．</line>
</surface>
<surface xml:id='SHIJI_ZHSJ_113-2972a-z'>
<pb ed='ZHSJ' n='113-2972a' xml:id='SHIJI_ZHSJ_113-2972a'/><line xml:id='SHIJI_ZHSJ_113-2972a.01'>〔三〕　集解徐廣曰：「一作『典』．」</line>
<line xml:id='SHIJI_ZHSJ_113-2972a.02'>　　太子興代立，其母為太后．太后自未為嬰齊姬時，嘗與霸陵人安國少季〔一〕通．及嬰</line>
<line xml:id='SHIJI_ZHSJ_113-2972a.03'>齊薨後，元鼎四年，漢使安國少季往諭王､王太后以入朝，比內諸侯；令辯士諫大夫終軍等</line>
<line xml:id='SHIJI_ZHSJ_113-2972a.04'>宣其辭，勇士魏臣等輔其缺，〔二〕衞尉路博德將兵屯桂陽，待使者．王年少，太后中國人也，</line>
<line xml:id='SHIJI_ZHSJ_113-2972a.05'>嘗與安國少季通，其使復私焉．國人頗知之，多不附太后．太后恐亂起，亦欲倚漢威，數勸</line>
<line xml:id='SHIJI_ZHSJ_113-2972a.06'>王及羣臣求內屬．即因使者上書，請比內諸侯，三歲一朝，除邊關．於是天子許之，賜其丞</line>
<line xml:id='SHIJI_ZHSJ_113-2972a.07'>相呂嘉銀印，及內史､中尉､太傅印，餘得自置．除其故黥劓刑，用漢法，比內諸侯．使者皆</line>
<line xml:id='SHIJI_ZHSJ_113-2972a.08'>留填撫之．王､王太后飭治行裝重齎，為入朝具．</line>
<line xml:id='SHIJI_ZHSJ_113-2972a.09'>〔一〕　索隱安國，姓也；少季名也．</line>
<line xml:id='SHIJI_ZHSJ_113-2972a.10'>〔二〕　集解徐廣曰：「一作『決』．」</line>
<line xml:id='SHIJI_ZHSJ_113-2972a.11'>　　其相呂嘉年長矣，相三王，宗族官仕為長吏者七十餘人，男盡尚王女，女盡嫁王子兄弟</line>
<line xml:id='SHIJI_ZHSJ_113-2972a.12'>宗室，及蒼梧秦王有連．〔一〕其居國中甚重，越人信之，多為耳目者，得衆心愈於王．王之上</line>
<line xml:id='SHIJI_ZHSJ_113-2972a.13'>書，數諫止王，王弗聽．有畔心，數稱病不見漢使者．使者皆注意嘉，勢未能誅．王､王太</line>
<line xml:id='SHIJI_ZHSJ_113-2972a.14'>后亦恐嘉等先事發，乃置酒，介漢使者權，〔二〕謀誅嘉等．使者皆東鄉，太后南鄉，王北鄉，</line>
</surface>
<surface xml:id='SHIJI_ZHSJ_113-2973a-z'>
<pb ed='ZHSJ' n='113-2973a' xml:id='SHIJI_ZHSJ_113-2973a'/><line xml:id='SHIJI_ZHSJ_113-2973a.01'>相嘉､大臣皆西鄉，侍坐飲．嘉弟為將，將卒居宮外．酒行，太后謂嘉曰：「南越內屬，國之</line>
<line xml:id='SHIJI_ZHSJ_113-2973a.02'>利也，而相君苦不便者，何也？」以激怒使者．使者狐疑相杖，遂莫敢發．嘉見耳目非是，</line>
<line xml:id='SHIJI_ZHSJ_113-2973a.03'>即起而出．太后怒，欲鏦嘉〔三〕以矛，王止太后．嘉遂出，分其弟兵就舍，〔四〕稱病，不肯見</line>
<line xml:id='SHIJI_ZHSJ_113-2973a.04'>王及使者．乃陰與大臣作亂．王素無意誅嘉，嘉知之，以故數月不發．太后有淫行，國人</line>
<line xml:id='SHIJI_ZHSJ_113-2973a.05'>不附，欲獨誅嘉等，力又不能．</line>
<line xml:id='SHIJI_ZHSJ_113-2973a.06'>〔一〕　集解漢書音義曰：「蒼梧越中王自名為秦王，連親婚也．」　索隱案：蒼梧越中王自名為秦王，即下趙光是</line>
<line xml:id='SHIJI_ZHSJ_113-2973a.07'>　　　　也，故云「有連」．連者，連姻也．趙與秦同姓，故稱秦王．</line>
<line xml:id='SHIJI_ZHSJ_113-2973a.08'>〔二〕　集解韋昭曰：「恃使者為介冑也．」　索隱韋昭曰「恃使者為介冑」，志林云「介者因也，欲因使者權誅呂嘉」，</line>
<line xml:id='SHIJI_ZHSJ_113-2973a.09'>　　　　然二家之說皆通．韋昭以介為恃．介者閒也，以言閒恃漢使者之權，意即得；云恃為介冑，則非也．虞喜以介為</line>
<line xml:id='SHIJI_ZHSJ_113-2973a.10'>　　　　因，亦有所由．案：介者，賓主所由也．</line>
<line xml:id='SHIJI_ZHSJ_113-2973a.11'>〔三〕　集解韋昭曰：「鏦，撞也．」　索隱韋昭云：「鏦，撞也．」案：字林七凶反．又吳王濞傳「鏦殺吳王」，與此同．</line>
<line xml:id='SHIJI_ZHSJ_113-2973a.12'>〔四〕　索隱分弟兵就舍．案：謂分取其兵也．漢書作「介」．介，被也，恃也．</line>
<line xml:id='SHIJI_ZHSJ_113-2973a.13'>　　天子聞嘉不聽王，王､王太后弱孤不能制，使者怯無決．又以為王､王太后已附漢，獨</line>
<line xml:id='SHIJI_ZHSJ_113-2973a.14'>呂嘉為亂，不足以興兵，欲使莊參以二千人往使．參曰：「以好往，數人足矣；以武往，二千</line>
<line xml:id='SHIJI_ZHSJ_113-2973a.15'>人無足以為也．」辭不可，天子罷參也．郟〔一〕壯士故濟北相韓千秋奮曰：「以區區之越，又</line>
</surface>
<surface xml:id='SHIJI_ZHSJ_113-2974a-z'>
<pb ed='ZHSJ' n='113-2974a' xml:id='SHIJI_ZHSJ_113-2974a'/><line xml:id='SHIJI_ZHSJ_113-2974a.01'>有王､太后應，獨相呂嘉為害，願得勇士二百人，必斬嘉以報．」於是天子遣千秋〔二〕與王太</line>
<line xml:id='SHIJI_ZHSJ_113-2974a.02'>后弟樛樂將二千人往，入越境．呂嘉等乃遂反，下令國中曰：「王年少．太后，中國人也，又</line>
<line xml:id='SHIJI_ZHSJ_113-2974a.03'>與使者亂，專欲內屬，盡持先王寶器入獻天子以自媚，多從人，行至長安，虜賣以為僮僕．</line>
<line xml:id='SHIJI_ZHSJ_113-2974a.04'>取自脫一時之利，無顧趙氏社稷，為萬世慮計之意．」乃與其弟將卒攻殺王､太后及漢使</line>
<line xml:id='SHIJI_ZHSJ_113-2974a.05'>者．遣人告蒼梧秦王及其諸郡縣，立明王長男越妻子術陽侯〔三〕建德為王．而韓千秋兵</line>
<line xml:id='SHIJI_ZHSJ_113-2974a.06'>入，破數小邑．其後越直開道給食，未至番禺四十里，越以兵擊千秋等，遂滅之．使人函封</line>
<line xml:id='SHIJI_ZHSJ_113-2974a.07'>漢使者節置塞上，〔四〕好為謾辭謝罪，發兵守要害處．於是天子曰：「韓千秋雖無成功，亦軍</line>
<line xml:id='SHIJI_ZHSJ_113-2974a.08'>鋒之冠．」封其子延年為成安侯．〔五〕樛樂，其姊為王太后，首願屬漢，封其子廣德為龍亢</line>
<line xml:id='SHIJI_ZHSJ_113-2974a.09'>侯．〔六〕乃下赦曰：「天子微，諸侯力政，譏臣不討賊．今呂嘉､建德等反，自立晏如，令罪人</line>
<line xml:id='SHIJI_ZHSJ_113-2974a.10'>及江淮以南〔七〕樓船十萬師〔八〕往討之．」</line>
<line xml:id='SHIJI_ZHSJ_113-2974a.11'>〔一〕　集解徐廣曰：「縣屬潁川，音古洽反．」　索隱如淳云：「郟，縣名，在潁州．」　正義今汝州郟城縣．</line>
<line xml:id='SHIJI_ZHSJ_113-2974a.12'>〔二〕　集解徐廣曰：「為校尉．」</line>
<line xml:id='SHIJI_ZHSJ_113-2974a.13'>〔三〕　集解徐廣曰：「元鼎四年，以南越王兄越封高昌侯．」　索隱韋昭云漢所封．案󼫎臣表，術陽屬下邳．</line>
<line xml:id='SHIJI_ZHSJ_113-2974a.14'>〔四〕　索隱函封漢使節置塞上．案：南康記以為大庾名「塞上」也．</line>
<line xml:id='SHIJI_ZHSJ_113-2974a.15'>〔五〕　索隱案功臣表，成安屬郟．</line>
</surface>
<surface xml:id='SHIJI_ZHSJ_113-2975a-z'>
<pb ed='ZHSJ' n='113-2975a' xml:id='SHIJI_ZHSJ_113-2975a'/><line xml:id='SHIJI_ZHSJ_113-2975a.01'>〔六〕　索隱案：龍亢屬譙國．漢書作「龒侯」，服虔音卭，晉灼云古「龍」字．</line>
<line xml:id='SHIJI_ZHSJ_113-2975a.02'>〔七〕　集解徐廣曰：「淮，一作『匯』也．」</line>
<line xml:id='SHIJI_ZHSJ_113-2975a.03'>〔八〕　集解應劭曰：「時欲擊越，非水不至，故作大船．船上施樓，故號曰『樓船』也．」</line>
<line xml:id='SHIJI_ZHSJ_113-2975a.04'>　　元鼎五年秋，衞尉路博德為伏波將軍，出桂陽，下匯水；〔一〕主爵都尉楊僕為樓船將</line>
<line xml:id='SHIJI_ZHSJ_113-2975a.05'>軍，出豫章，下橫浦；故歸義越侯二人〔二〕為戈船､下厲將軍，〔三〕出零陵，或下離水，〔四〕或</line>
<line xml:id='SHIJI_ZHSJ_113-2975a.06'>柢蒼梧；使馳義侯〔五〕因巴蜀罪人，發夜郎兵，〔六〕下牂柯江：〔七〕咸會番禺．</line>
<line xml:id='SHIJI_ZHSJ_113-2975a.07'>〔一〕　集解徐廣曰：「一作『湟』．」駰案︰地理志曰桂陽有匯水，通四會．或作「淮」字．　索隱劉氏云「匯當作</line>
<line xml:id='SHIJI_ZHSJ_113-2975a.08'>　　　　『湟』」．漢書云「下湟水」．或本作「洭」．</line>
<line xml:id='SHIJI_ZHSJ_113-2975a.09'>〔二〕　集解張晏曰：「故越人，降為侯．」</line>
<line xml:id='SHIJI_ZHSJ_113-2975a.10'>〔三〕　集解徐廣曰：「厲，一作『瀨』．」駰案：張晏曰「越人於水中負人船，又有蛟龍之害，故置戈於船下，因以為名</line>
<line xml:id='SHIJI_ZHSJ_113-2975a.11'>　　　　也」．應劭曰「瀨，水流涉上也」．瓚曰「伍子胥書有戈船，以載干戈，因謂之『戈船』也」．</line>
<line xml:id='SHIJI_ZHSJ_113-2975a.12'>〔四〕　集解徐廣曰：「在零陵，通廣信．」　正義地理志云零陵縣有離水，東至廣信入鬱林，九百八十里．</line>
<line xml:id='SHIJI_ZHSJ_113-2975a.13'>〔五〕　集解徐廣曰：「越人也，名遺．」</line>
<line xml:id='SHIJI_ZHSJ_113-2975a.14'>〔六〕　正義曲州､協州以南是夜郎國．</line>
<line xml:id='SHIJI_ZHSJ_113-2975a.15'>〔七〕　正義江出南徼外，東通四會，至番禺入海也．</line>
<line xml:id='SHIJI_ZHSJ_113-2975a.16'>　　元鼎六年冬，樓船將軍將精卒先陷尋陝，〔一〕破石門，〔二〕得越船粟，因推而前，挫越鋒，</line>
</surface>
<surface xml:id='SHIJI_ZHSJ_113-2976a-z'>
<pb ed='ZHSJ' n='113-2976a' xml:id='SHIJI_ZHSJ_113-2976a'/><line xml:id='SHIJI_ZHSJ_113-2976a.01'>以數萬人待伏波．伏波將軍將罪人，道遠，會期後，與樓船會乃有千餘人，遂俱進．樓船</line>
<line xml:id='SHIJI_ZHSJ_113-2976a.02'>居前，至番禺．建德､嘉皆城守．樓船自擇便處，居東南面；伏波居西北面．會暮，樓船攻</line>
<line xml:id='SHIJI_ZHSJ_113-2976a.03'>敗越人，縱火燒城．越素聞伏波名，日暮，不知其兵多少．伏波乃為營，遣使者招降者，賜</line>
<line xml:id='SHIJI_ZHSJ_113-2976a.04'>印，復縱令相招．樓船力攻燒敵，反驅而入伏波營中．犂旦，〔三〕城中皆降伏波．呂嘉､建</line>
<line xml:id='SHIJI_ZHSJ_113-2976a.05'>德已夜與其屬數百人亡入海，以船西去．伏波又因問所得降者貴人，以知呂嘉所之，遣</line>
<line xml:id='SHIJI_ZHSJ_113-2976a.06'>人追之．以其故校尉司馬蘇弘得建德，封為海常侯；〔四〕越郎〔五〕都稽〔六〕得嘉，封為臨蔡</line>
<line xml:id='SHIJI_ZHSJ_113-2976a.07'>侯．〔七〕</line>
<line xml:id='SHIJI_ZHSJ_113-2976a.08'>〔一〕　索隱姚氏云：「尋陝在始興西三百里，近連口也．」</line>
<line xml:id='SHIJI_ZHSJ_113-2976a.09'>〔二〕　索隱按：廣州記「在番禺縣北三十里．昔呂嘉拒漢，積石鎮江，名曰石門．又俗云石門水名曰『貪泉』，飲之則</line>
<line xml:id='SHIJI_ZHSJ_113-2976a.10'>　　　　令人變．故吳隱之至石門，酌水飲，乃為之歌云也」．</line>
<line xml:id='SHIJI_ZHSJ_113-2976a.11'>〔三〕　集解徐廣曰：「呂靜云犂，結也，音力奚反．結，猶連及､逮至也．」漢書「犂旦」為「遲旦」，謂待明也．　索隱</line>
<line xml:id='SHIJI_ZHSJ_113-2976a.12'>　　　　鄒氏云「犂，一作『比』，比音必至反」．然犂即比義．又解犂，黑也，天未明尚黑時也．漢書亦作「遲明」．遲音</line>
<line xml:id='SHIJI_ZHSJ_113-2976a.13'>　　　　稚．遲，待也，亦犂之義也．</line>
<line xml:id='SHIJI_ZHSJ_113-2976a.14'>〔四〕　集解徐廣曰：「在東萊．」</line>
<line xml:id='SHIJI_ZHSJ_113-2976a.15'>〔五〕　集解徐廣曰：「南越之郎官．」</line>
<line xml:id='SHIJI_ZHSJ_113-2976a.16'>〔六〕　集解徐廣曰：「表曰孫都．」</line>
</surface>
<surface xml:id='SHIJI_ZHSJ_113-2977a-z'>
<pb ed='ZHSJ' n='113-2977a' xml:id='SHIJI_ZHSJ_113-2977a'/><line xml:id='SHIJI_ZHSJ_113-2977a.01'>〔七〕　索隱案：表屬河內．</line>
<line xml:id='SHIJI_ZHSJ_113-2977a.02'>　　蒼梧王趙光者，越王同姓，聞漢兵至，及越揭陽令定〔一〕自定屬漢；越桂林監居翁〔二〕</line>
<line xml:id='SHIJI_ZHSJ_113-2977a.03'>諭甌駱屬漢：〔三〕皆得為侯．〔四〕戈船､下厲將軍兵及馳義侯所發夜郎兵未下，南越已平矣．</line>
<line xml:id='SHIJI_ZHSJ_113-2977a.04'>遂為九郡．〔五〕伏波將軍益封．樓船將軍兵以陷堅為將梁侯．</line>
<line xml:id='SHIJI_ZHSJ_113-2977a.05'>〔一〕　集解韋昭曰：「揭音其逝反．」　索隱地理志揭陽縣屬南海．揭音桀．韋昭音其逝反，劉氏音求例反．定者，</line>
<line xml:id='SHIJI_ZHSJ_113-2977a.06'>　　　　令之名也．案：漢功臣表云「定揭陽令」，意又別也．</line>
<line xml:id='SHIJI_ZHSJ_113-2977a.07'>〔二〕　集解漢書音義曰：「桂林郡中監，姓居名翁也．」</line>
<line xml:id='SHIJI_ZHSJ_113-2977a.08'>〔三〕　索隱案漢書，甌駱三十餘萬口降漢．</line>
<line xml:id='SHIJI_ZHSJ_113-2977a.09'>〔四〕　索隱案：漢書云「光聞漢兵至，降，封為隨桃侯．揭陽令史定為安道侯，越將畢取為膫侯，桂林監居翁為湘城</line>
<line xml:id='SHIJI_ZHSJ_113-2977a.10'>　　　　侯」．韋昭云「湘城屬堵陽．隨桃､安道､膫三縣皆屬南陽．膫音遼也」．</line>
<line xml:id='SHIJI_ZHSJ_113-2977a.11'>〔五〕　集解徐廣曰：「儋耳，珠崖，南海，蒼梧，九真，鬱林，日南，合浦，交阯．」　索隱徐廣皆據漢書為說．</line>
<line xml:id='SHIJI_ZHSJ_113-2977a.12'>　　自尉佗初王後，五世九十三歲而國亡焉．</line>
<line xml:id='SHIJI_ZHSJ_113-2977a.13'>　　太史公曰：尉佗之王，本由任囂．遭漢初定，列為諸侯．隆慮離溼疫，佗得以益驕．甌</line>
<line xml:id='SHIJI_ZHSJ_113-2977a.14'>駱相攻，南越動搖．漢兵臨境，嬰齊入朝．其後亡國，徵自樛女；呂嘉小忠，令佗無後．樓</line>
</surface>
<surface xml:id='SHIJI_ZHSJ_113-2978a-z'>
<pb ed='ZHSJ' n='113-2978a' xml:id='SHIJI_ZHSJ_113-2978a'/><line xml:id='SHIJI_ZHSJ_113-2978a.01'>船從欲，怠傲失惑；伏波困窮，智慮愈殖，因禍為福．成敗之轉，譬若糾墨．</line>
<line xml:id='SHIJI_ZHSJ_113-2978a.02'>【索隱述贊】中原鹿走，羣雄莫制．漢事西驅，越權南裔．陸賈騁說，尉他去帝．嫪后內朝，呂嘉狼戾．</line>
<line xml:id='SHIJI_ZHSJ_113-2978a.03'>君臣不協，卒從剿[⿱𠫓廾]．</line>
</surface>
</surfaceGrp>
