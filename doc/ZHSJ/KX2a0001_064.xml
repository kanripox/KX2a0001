<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_064'>
<surface type='dummy'></surface>
<surface xml:id='KX2a0001_ZHSJ_64-2157a-z'>
<pb ed='ZHSJ' n='64-2157a' xml:id='KX2a0001_ZHSJ_64-2157a'/><line xml:id='KX2a0001_ZHSJ_64-2157a.01'>史記卷六十四</line>
<line xml:id='KX2a0001_ZHSJ_64-2157a.02'>　　司馬穰苴列傳第四</line>
<line xml:id='KX2a0001_ZHSJ_64-2157a.03'>　　司馬穰苴者，〔一〕田完之苗裔也．齊景公時，晉伐阿、甄，〔二〕而燕侵河上，〔三〕齊師敗</line>
<line xml:id='KX2a0001_ZHSJ_64-2157a.04'>績．景公患之．晏嬰乃薦田穰苴曰：「穰苴雖田氏庶孼，然其人文能附衆，武能威敵，願君</line>
<line xml:id='KX2a0001_ZHSJ_64-2157a.05'>試之．」景公召穰苴，與語兵事，大說之，以為將軍，〔四〕將兵扞燕晉之師．穰苴曰：「臣素</line>
<line xml:id='KX2a0001_ZHSJ_64-2157a.06'>卑賤，君擢之閭伍之中，加之大夫之上，士卒未附，百姓不信，人微權輕，願得君之寵臣，國</line>
<line xml:id='KX2a0001_ZHSJ_64-2157a.07'>之所尊，以監軍，乃可．」於是景公許之，使莊賈往．穰苴既辭，與莊賈約曰：「旦日日中會</line>
<line xml:id='KX2a0001_ZHSJ_64-2157a.08'>於軍門．」〔五〕穰苴先馳至軍，立表下漏〔六〕待賈．賈素驕貴，以為將己之軍而己為監，不甚</line>
<line xml:id='KX2a0001_ZHSJ_64-2157a.09'>急；〔七〕親戚左右送之，留飲．日中而賈不至．穰苴則仆表決漏，〔八〕入，行軍勒兵，申明約</line>
<line xml:id='KX2a0001_ZHSJ_64-2157a.10'>束．約束既定，夕時，莊賈乃至．穰苴曰：「何後期為？」賈謝曰：「不佞大夫親戚送之，故</line>
<line xml:id='KX2a0001_ZHSJ_64-2157a.11'>留．」穰苴曰：「將受命之日則忘其家，臨軍約束則忘其親，援枹〔九〕鼓之急則忘其身．今敵</line>
<line xml:id='KX2a0001_ZHSJ_64-2157a.12'>國深侵，邦內騷動，士卒暴露於境，君寢不安席，食不甘味，百姓之命皆懸於君，何謂相送</line>
</surface>
<surface xml:id='KX2a0001_ZHSJ_64-2158a-z'>
<pb ed='ZHSJ' n='64-2158a' xml:id='KX2a0001_ZHSJ_64-2158a'/><line xml:id='KX2a0001_ZHSJ_64-2158a.01'>乎！」召軍正問曰：「軍法期而後至者云何？」對曰：「當斬．」莊賈懼，使人馳報景公，請</line>
<line xml:id='KX2a0001_ZHSJ_64-2158a.02'>救．既往，未及反，於是遂斬莊賈以徇三軍．三軍之士皆振慄．久之，景公遣使者持節赦</line>
<line xml:id='KX2a0001_ZHSJ_64-2158a.03'>賈，馳入軍中．穰苴曰：「將在軍，君令有所不受．」〔一０〕問軍正曰：「馳三軍法何？」正曰：</line>
<line xml:id='KX2a0001_ZHSJ_64-2158a.04'>「當斬．」使者大懼．穰苴曰：「君之使不可殺之．」乃斬其僕，車之左駙，馬之左驂，〔一一〕以</line>
<line xml:id='KX2a0001_ZHSJ_64-2158a.05'>徇三軍．〔一二〕遣使者還報，然後行．士卒次舍井竈飲食問疾醫藥，身自拊循之．悉取將軍之</line>
<line xml:id='KX2a0001_ZHSJ_64-2158a.06'>資糧享士卒，身與士卒平分糧食．最比〔一三〕其羸弱者，三日而後勒兵．病者皆求行，爭奮出</line>
<line xml:id='KX2a0001_ZHSJ_64-2158a.07'>為之赴戰．晉師聞之，為罷去．燕師聞之，度水而解．〔一四〕於是追擊之，遂取所亡封內故境</line>
<line xml:id='KX2a0001_ZHSJ_64-2158a.08'>而引兵歸．未至國，釋兵旅，解約束，誓盟而後入邑．景公與諸大夫郊迎，勞師成禮，然後</line>
<line xml:id='KX2a0001_ZHSJ_64-2158a.09'>反歸寢．既見穰苴，尊為大司馬．田氏日以益尊於齊．</line>
<line xml:id='KX2a0001_ZHSJ_64-2158a.10'>〔一〕　索隱按：穰苴，名，田氏之族，為大司馬，故曰司馬穰苴．　正義穰音若羊反．苴音子徐反．田穰苴為司馬</line>
<line xml:id='KX2a0001_ZHSJ_64-2158a.11'>　　　　官，主兵．</line>
<line xml:id='KX2a0001_ZHSJ_64-2158a.12'>〔二〕　索隱按：阿、甄皆齊邑．晉太康地記曰「阿即東阿也」．地理志云甄城縣屬濟陰也．</line>
<line xml:id='KX2a0001_ZHSJ_64-2158a.13'>〔三〕　正義河上，黃河南岸地，即滄德二州北界．</line>
<line xml:id='KX2a0001_ZHSJ_64-2158a.14'>〔四〕　索隱謂命之為將，以將軍也．將音即匠反．遂以將軍為官名．故尸子曰「十萬之師，無將軍則亂」．六國時有</line>
<line xml:id='KX2a0001_ZHSJ_64-2158a.15'>　　　　其官．</line>
<line xml:id='KX2a0001_ZHSJ_64-2158a.16'>〔五〕　索隱按：旦日謂明日．日中時期會於軍門也．</line>
</surface>
<surface xml:id='KX2a0001_ZHSJ_64-2159a-z'>
<pb ed='ZHSJ' n='64-2159a' xml:id='KX2a0001_ZHSJ_64-2159a'/><line xml:id='KX2a0001_ZHSJ_64-2159a.01'>〔六〕　索隱按：立表謂立木為表以視日景，下漏謂下漏水以知刻數也．</line>
<line xml:id='KX2a0001_ZHSJ_64-2159a.02'>〔七〕　正義己音紀．監，甲暫反．</line>
<line xml:id='KX2a0001_ZHSJ_64-2159a.03'>〔八〕　索隱仆音赴．按：仆者，臥其表也．決漏謂決去壼中漏水．以賈失期，過日中故也．</line>
<line xml:id='KX2a0001_ZHSJ_64-2159a.04'>〔九〕　索隱上音袁，下音孚．　正義援，作「操」．枹音孚，謂鼓挺也．</line>
<line xml:id='KX2a0001_ZHSJ_64-2159a.05'>〔一０〕集解魏武帝曰：「苟便於事，不拘君命．」</line>
<line xml:id='KX2a0001_ZHSJ_64-2159a.06'>〔一一〕索隱按：謂斬其使者之僕，及車之左駙．駙，當作「軵」，並音附，謂車循外立木，承重較之材．又斬其馬之左</line>
<line xml:id='KX2a0001_ZHSJ_64-2159a.07'>　　　　驂，以御者在左故也．　正義軵音附．劉伯莊云：「駙者，箱外之立木，承重校者．」</line>
<line xml:id='KX2a0001_ZHSJ_64-2159a.08'>〔一二〕正義徇，行示也．</line>
<line xml:id='KX2a0001_ZHSJ_64-2159a.09'>〔一三〕正義比音（卑）必耳反．</line>
<line xml:id='KX2a0001_ZHSJ_64-2159a.10'>〔一四〕正義度黃河水北去而解．</line>
<line xml:id='KX2a0001_ZHSJ_64-2159a.11'>　　已而大夫鮑氏、高、國之屬害之，譖於景公．景公退穰苴，苴發疾而死．田乞、田豹之</line>
<line xml:id='KX2a0001_ZHSJ_64-2159a.12'>徒〔一〕由此怨高、國等．其後及田常殺簡公，盡滅高子、國子之族．至常曾孫和，因自立為</line>
<line xml:id='KX2a0001_ZHSJ_64-2159a.13'>齊威王，〔二〕用兵行威，大放穰苴之法，〔三〕而諸侯朝齊．</line>
<line xml:id='KX2a0001_ZHSJ_64-2159a.14'>〔一〕　索隱田乞，田僖子也．豹亦僖子之族．</line>
<line xml:id='KX2a0001_ZHSJ_64-2159a.15'>〔二〕　索隱按：此文誤也，當云田和自立，至其孫，因號為齊威王．故系家云田和自立，號太公，其孫因齊，號為威</line>
<line xml:id='KX2a0001_ZHSJ_64-2159a.16'>　　　　王．</line>
</surface>
<surface xml:id='KX2a0001_ZHSJ_64-2160a-z'>
<pb ed='ZHSJ' n='64-2160a' xml:id='KX2a0001_ZHSJ_64-2160a'/><line xml:id='KX2a0001_ZHSJ_64-2160a.01'>〔三〕　正義放，方往反．</line>
<line xml:id='KX2a0001_ZHSJ_64-2160a.02'>　　齊威王使大夫追論古者司馬兵法而附穰苴於其中，因號曰司馬穰苴兵法．</line>
<line xml:id='KX2a0001_ZHSJ_64-2160a.03'>　　太史公曰：余讀司馬兵法，閎廓深遠，雖三代征伐，未能竟其義，如其文也，亦少襃</line>
<line xml:id='KX2a0001_ZHSJ_64-2160a.04'>矣．〔一〕若夫穰苴，區區為小國行師，何暇及司馬兵法之揖讓乎？世既多司馬兵法，以故不</line>
<line xml:id='KX2a0001_ZHSJ_64-2160a.05'>論，著穰苴之列傳焉．</line>
<line xml:id='KX2a0001_ZHSJ_64-2160a.06'>〔一〕　索隱按：謂司馬法說行兵，揖讓有三代之法，而齊區區小國，又當戰國之時，故云「亦少襃矣」．</line>
<line xml:id='KX2a0001_ZHSJ_64-2160a.07'>【索隱述贊】燕侵河上，齊師敗績．嬰薦穰苴，武能威敵．斬賈以徇，三軍驚惕．我卒既彊，彼寇退壁．</line>
<line xml:id='KX2a0001_ZHSJ_64-2160a.08'>法行司馬，實賴宗戚．</line>
</surface>
</surfaceGrp>
