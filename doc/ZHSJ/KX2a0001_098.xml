<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_098'>
<surface type='dummy'></surface>
<surface xml:id='SHIJI_ZHSJ_98-2707a-z'>
<pb ed='ZHSJ' n='98-2707a' xml:id='SHIJI_ZHSJ_98-2707a'/><line xml:id='SHIJI_ZHSJ_98-2707a.01'>史記卷九十八</line>
<line xml:id='SHIJI_ZHSJ_98-2707a.02'>　　傅靳蒯成列傳第三十八</line>
<line xml:id='SHIJI_ZHSJ_98-2707a.03'>　　陽陵侯〔一〕傅寬，以魏五大夫騎將從，為舍人，起橫陽．〔二〕從攻安陽､〔三〕杠里，擊趙賁</line>
<line xml:id='SHIJI_ZHSJ_98-2707a.04'>軍於開封，及擊楊熊曲遇､〔四〕陽武，〔五〕斬首十二級，賜爵卿．從至霸上．沛公立為漢王，</line>
<line xml:id='SHIJI_ZHSJ_98-2707a.05'>漢王賜寬封號共德君．〔六〕從入漢中，遷為右騎將．從定三秦，賜食邑雕陰．〔七〕從擊項籍，</line>
<line xml:id='SHIJI_ZHSJ_98-2707a.06'>待懷，〔八〕賜爵通德侯．從擊項冠､周蘭､龍且，所將卒斬騎將一人敖下，〔九〕益食邑．</line>
<line xml:id='SHIJI_ZHSJ_98-2707a.07'>〔一〕　集解地理志云馮翊陽陵縣．</line>
<line xml:id='SHIJI_ZHSJ_98-2707a.08'>〔二〕　索隱按：橫陽，邑名，在韓．韓公子成初封橫陽君，張良立為韓王也．　正義括地志云：「故橫城在宋州宋</line>
<line xml:id='SHIJI_ZHSJ_98-2707a.09'>　　　　城縣西南三十里，按蓋橫陽也．」</line>
<line xml:id='SHIJI_ZHSJ_98-2707a.10'>〔三〕　正義後魏地形志云：「己氏有安陽城，隋改己氏為楚丘．」今宋州楚丘縣西十里安陽故城是也．</line>
<line xml:id='SHIJI_ZHSJ_98-2707a.11'>〔四〕　正義曲，丘羽反．遇，牛恭反．司馬彪郡國志云「中牟有曲遇聚」．按：鄭州中牟縣也．</line>
<line xml:id='SHIJI_ZHSJ_98-2707a.12'>〔五〕　正義鄭州縣．</line>
<line xml:id='SHIJI_ZHSJ_98-2707a.13'>〔六〕　索隱謂美號耳，非地邑．共音恭．</line>
</surface>
<surface xml:id='SHIJI_ZHSJ_98-2708a-z'>
<pb ed='ZHSJ' n='98-2708a' xml:id='SHIJI_ZHSJ_98-2708a'/><line xml:id='SHIJI_ZHSJ_98-2708a.01'>〔七〕　集解徐廣曰：「屬上郡．」　索隱案：孟康､徐廣云縣名，屬上郡．　正義鄜州洛交縣三十里雕陰故城是</line>
<line xml:id='SHIJI_ZHSJ_98-2708a.02'>　　　　也．</line>
<line xml:id='SHIJI_ZHSJ_98-2708a.03'>〔八〕　集解服虔曰：「待高帝於懷．」　索隱按：服虔云「待高祖於懷縣」．小顏案地理志，懷屬河內，今懷州也．</line>
<line xml:id='SHIJI_ZHSJ_98-2708a.04'>〔九〕　集解徐廣曰：「敖倉之下．」</line>
<line xml:id='SHIJI_ZHSJ_98-2708a.05'>　　屬淮陰，〔一〕擊破齊歷下軍，擊田解．屬相國參，殘博，〔二〕益食邑．因定齊地，剖符世</line>
<line xml:id='SHIJI_ZHSJ_98-2708a.06'>世勿絕，封為陽陵侯，二千六百戶，除前所食．為齊右丞相，備齊．〔三〕五歲為齊相國．〔四〕</line>
<line xml:id='SHIJI_ZHSJ_98-2708a.07'>〔一〕　索隱張晏云：「信時為相國，云『淮陰』者，終言之也．」</line>
<line xml:id='SHIJI_ZHSJ_98-2708a.08'>〔二〕　索隱博，太山縣也．顧祕監云：「屬曹參，以殘破博縣也．」</line>
<line xml:id='SHIJI_ZHSJ_98-2708a.09'>〔三〕　集解張晏曰：「時田橫未降，故設屯備．」　正義按：為齊王韓信相．</line>
<line xml:id='SHIJI_ZHSJ_98-2708a.10'>〔四〕　正義為齊悼惠王劉肥相五歲也．</line>
<line xml:id='SHIJI_ZHSJ_98-2708a.11'>　　四月，擊陳豨，屬太尉勃，以相國代丞相噲擊豨．一月，徙為代相國，將屯．〔一〕二歲，為</line>
<line xml:id='SHIJI_ZHSJ_98-2708a.12'>代丞相，將屯．</line>
<line xml:id='SHIJI_ZHSJ_98-2708a.13'>〔一〕　集解如淳曰：「既為相國，有警則將卒而屯守也．」案：律謂勒兵而守曰屯．　索隱如淳云：「漢初諸王官屬</line>
<line xml:id='SHIJI_ZHSJ_98-2708a.14'>　　　　如漢朝，故代有丞相．」案：孔文祥云「邊郡有屯兵，寬為代相國兼領屯兵，後因置將屯將軍也」．</line>
<line xml:id='SHIJI_ZHSJ_98-2708a.15'>　　孝惠五年卒，謚為景侯．子頃侯精立，二十四年卒．子共侯則立，十二年卒．子侯偃</line>
<line xml:id='SHIJI_ZHSJ_98-2708a.16'>立，三十一年，坐與淮南王謀反，死，國除．</line>
</surface>
<surface xml:id='SHIJI_ZHSJ_98-2709a-z'>
<pb ed='ZHSJ' n='98-2709a' xml:id='SHIJI_ZHSJ_98-2709a'/><line xml:id='SHIJI_ZHSJ_98-2709a.02'>　　信武侯靳歙，〔一〕以中涓從，起宛朐．〔二〕攻濟陽．〔三〕破李由軍．擊秦軍亳南､開封東</line>
<line xml:id='SHIJI_ZHSJ_98-2709a.03'>北，斬騎千人將一人，〔四〕首五十七級，捕虜七十三人，賜爵封號臨平君．又戰藍田北，斬車</line>
<line xml:id='SHIJI_ZHSJ_98-2709a.04'>司馬二人，〔五〕騎長一人，〔六〕首二十八級，捕虜五十七人．至霸上．沛公立為漢王，賜歙爵</line>
<line xml:id='SHIJI_ZHSJ_98-2709a.05'>建武侯，遷為騎都尉．</line>
<line xml:id='SHIJI_ZHSJ_98-2709a.06'>〔一〕　索隱歙音「翕然」之「翕」．</line>
<line xml:id='SHIJI_ZHSJ_98-2709a.07'>〔二〕　正義上於元反，下求俱反．曹州縣也．</line>
<line xml:id='SHIJI_ZHSJ_98-2709a.08'>〔三〕　正義曹州宛朐縣西南三十五里濟陽故城．</line>
<line xml:id='SHIJI_ZHSJ_98-2709a.09'>〔四〕　集解徐廣曰：「將，一作『候』．」</line>
<line xml:id='SHIJI_ZHSJ_98-2709a.10'>〔五〕　集解張晏曰：「主官車．」</line>
<line xml:id='SHIJI_ZHSJ_98-2709a.11'>〔六〕　集解張晏曰：「騎之長．」</line>
<line xml:id='SHIJI_ZHSJ_98-2709a.12'>　　從定三秦．別西擊章平軍於隴西，破之，定隴西六縣，所將卒斬車司馬､候各四人，騎</line>
<line xml:id='SHIJI_ZHSJ_98-2709a.13'>長十二人．從東擊楚，至彭城．漢軍敗還，保雍丘，去擊反者王武等．略梁地，別將擊邢說</line>
<line xml:id='SHIJI_ZHSJ_98-2709a.14'>軍〔一〕菑南，〔二〕破之，身得說都尉二人，司馬､候十二人，降吏卒四千一百八十人．破楚軍</line>
<line xml:id='SHIJI_ZHSJ_98-2709a.15'>滎陽東．三年，賜食邑四千二百戶．</line>
</surface>
<surface xml:id='SHIJI_ZHSJ_98-2710a-z'>
<pb ed='ZHSJ' n='98-2710a' xml:id='SHIJI_ZHSJ_98-2710a'/><line xml:id='SHIJI_ZHSJ_98-2710a.01'>〔一〕　集解張晏曰：「特起兵者也．說音悅．」　索隱邢，姓．說，名，音悅．</line>
<line xml:id='SHIJI_ZHSJ_98-2710a.02'>〔二〕　集解徐廣曰：「今曰考城．」　索隱上音災．今為考城，屬濟陰也．</line>
<line xml:id='SHIJI_ZHSJ_98-2710a.03'>　　別之河內，擊趙將賁郝軍〔一〕朝歌，破之，所將卒得騎將二人，車馬二百五十匹．從攻</line>
<line xml:id='SHIJI_ZHSJ_98-2710a.04'>安陽以東，至棘蒲，下七縣．別攻破趙軍，得其將司馬二人，候四人，降吏卒二千四百人．</line>
<line xml:id='SHIJI_ZHSJ_98-2710a.05'>從攻下邯鄲．別下平陽，〔二〕身斬守相，所將卒斬兵守､郡守各一人，〔三〕降鄴．從攻朝歌､</line>
<line xml:id='SHIJI_ZHSJ_98-2710a.06'>邯鄲，及別擊破趙軍，降邯鄲郡六縣．〔四〕還軍敖倉，破項籍軍成皋南，擊絕楚饟道，起滎陽</line>
<line xml:id='SHIJI_ZHSJ_98-2710a.07'>至襄邑．破項冠軍魯下．〔五〕略地東至繒､郯､下邳，〔六〕南至蘄､竹邑．〔七〕擊項悍濟陽下．</line>
<line xml:id='SHIJI_ZHSJ_98-2710a.08'>還擊項籍陳下，破之．別定江陵，降江陵柱國､大司馬以下八人，身得江陵王，〔八〕生致之雒</line>
<line xml:id='SHIJI_ZHSJ_98-2710a.09'>陽，因定南郡．從至陳，取楚王信，剖符世世勿絕，定食四千六百戶，號信武侯．</line>
<line xml:id='SHIJI_ZHSJ_98-2710a.10'>〔一〕　集解上音肥，下音釋．　索隱漢書作「趙賁軍」．案：此在河北，非曹參､樊噲之所擊也．</line>
<line xml:id='SHIJI_ZHSJ_98-2710a.11'>〔二〕　集解徐廣曰：「鄴有平陽城．」　正義括地志云：「平陽故城在相州臨漳縣西二十五里．」</line>
<line xml:id='SHIJI_ZHSJ_98-2710a.12'>〔三〕　集解孟康曰：「將兵郡守．」</line>
<line xml:id='SHIJI_ZHSJ_98-2710a.13'>〔四〕　集解徐廣曰：「邯鄲，高帝改曰趙國．」</line>
<line xml:id='SHIJI_ZHSJ_98-2710a.14'>〔五〕　正義魯城之下，今兗州曲阜縣也．</line>
<line xml:id='SHIJI_ZHSJ_98-2710a.15'>〔六〕　索隱案地理志，繒屬東海．　正義今繒城在沂州丞縣．下邳，泗水縣．郯縣屬海州．</line>
<line xml:id='SHIJI_ZHSJ_98-2710a.16'>〔七〕　索隱蘄，竹，二邑名．上音機．竹即竹邑．</line>
</surface>
<surface xml:id='SHIJI_ZHSJ_98-2711a-z'>
<pb ed='ZHSJ' n='98-2711a' xml:id='SHIJI_ZHSJ_98-2711a'/><line xml:id='SHIJI_ZHSJ_98-2711a.01'>〔八〕　索隱案：孔文祥云「共敖子共尉」．</line>
<line xml:id='SHIJI_ZHSJ_98-2711a.02'>　　以騎都尉從擊代，攻韓信平城下，還軍東垣．有功，遷為車騎將軍，并將梁､趙､齊､燕､</line>
<line xml:id='SHIJI_ZHSJ_98-2711a.03'>楚車騎，別擊陳豨丞相敞，破之，〔一〕因降曲逆．從擊黥布有功，益封定食五千三百戶．凡</line>
<line xml:id='SHIJI_ZHSJ_98-2711a.04'>斬首九十級，虜百三十二人；別破軍十四，降城五十九，定郡､國各一，縣二十三；得王､柱</line>
<line xml:id='SHIJI_ZHSJ_98-2711a.05'>國各一人，二千石以下至五百石〔二〕三十九人．</line>
<line xml:id='SHIJI_ZHSJ_98-2711a.06'>〔一〕　索隱小顏云侯敞．</line>
<line xml:id='SHIJI_ZHSJ_98-2711a.07'>〔二〕　集解徐廣曰：「一本無此五字．」</line>
<line xml:id='SHIJI_ZHSJ_98-2711a.08'>　　高后五年，歙卒，謚為肅侯．子亭代侯．二十一年，坐事國人過律，〔一〕孝文後三年，奪</line>
<line xml:id='SHIJI_ZHSJ_98-2711a.09'>侯，國除．</line>
<line xml:id='SHIJI_ZHSJ_98-2711a.10'>〔一〕　索隱案：劉氏云「事，役使也．謂使人違律數多也．」</line>
<line xml:id='SHIJI_ZHSJ_98-2711a.11'>　　蒯成侯緤者，〔一〕沛人也，姓周氏．常為高祖參乘，以舍人從起沛．至霸上，西入蜀､</line>
<line xml:id='SHIJI_ZHSJ_98-2711a.12'>漢，還定三秦，食邑池陽．〔二〕東絕甬道，從出度平陰，遇淮陰侯兵襄國，軍乍利乍不利，終無</line>
<line xml:id='SHIJI_ZHSJ_98-2711a.13'>離上心．〔三〕以緤為信武侯，食邑三千三百戶．高祖十二年，以緤為蒯成侯，除前所食邑．</line>
</surface>
<surface xml:id='SHIJI_ZHSJ_98-2712a-z'>
<pb ed='ZHSJ' n='98-2712a' xml:id='SHIJI_ZHSJ_98-2712a'/><line xml:id='SHIJI_ZHSJ_98-2712a.01'>〔一〕　集解服虔曰：「蒯音『菅蒯』之『蒯』．」　索隱姓周；名緤，音薛．蒯者，鄉名．案：三蒼云「蒯鄉在城父縣，音</line>
<line xml:id='SHIJI_ZHSJ_98-2712a.02'>　　　　裴」．漢書作「󷍫」，從崩，從邑．今書本並作「蒯」，音「菅蒯」之「蒯」，非也．蘇林音簿催反．晉灼案功臣表，屬長</line>
<line xml:id='SHIJI_ZHSJ_98-2712a.03'>　　　　沙．崔浩音簿壞反．楚漢春秋作「憑成侯」，則裴憑聲相近，此得其實也．　正義括地志云：「蒯亭在河南西十</line>
<line xml:id='SHIJI_ZHSJ_98-2712a.04'>　　　　四里苑中．輿地志云蒯成縣故陳倉縣之故鄉聚名也，周緤所封也．晉武帝咸寧四年，分陳倉立蒯成縣，屬始平</line>
<line xml:id='SHIJI_ZHSJ_98-2712a.05'>　　　　郡也．」</line>
<line xml:id='SHIJI_ZHSJ_98-2712a.06'>〔二〕　正義雍州涇陽縣西北三里池陽故城是也．</line>
<line xml:id='SHIJI_ZHSJ_98-2712a.07'>〔三〕　集解徐廣曰：「蒯成侯，表云遇淮陰侯軍襄國，楚漢約分鴻溝，以緤為信武侯．戰不利，不敢離上．」</line>
<line xml:id='SHIJI_ZHSJ_98-2712a.08'>　　上欲自擊陳豨，蒯成侯泣曰：「始秦攻破天下，未嘗自行．今上常自行，是為無人可使</line>
<line xml:id='SHIJI_ZHSJ_98-2712a.09'>者乎？」上以為「愛我」，賜入殿門不趨，殺人不死．</line>
<line xml:id='SHIJI_ZHSJ_98-2712a.10'>　　至孝文五年，緤以壽終，謚為貞侯．〔一〕子昌代侯，有罪，國除．至孝景中二年，封緤子</line>
<line xml:id='SHIJI_ZHSJ_98-2712a.11'>居代侯．〔二〕至元鼎三年，居為太常，有罪，國除．</line>
<line xml:id='SHIJI_ZHSJ_98-2712a.12'>〔一〕　正義謚為尊侯．一作「卓」．</line>
<line xml:id='SHIJI_ZHSJ_98-2712a.13'>〔二〕　集解徐廣曰：「表云『孝景中元年，封緤子應為鄲侯，謚康．中二年，侯居立』．沛郡有鄆縣．鄆，一作『鄲』．」</line>
<line xml:id='SHIJI_ZHSJ_98-2712a.14'>　　　　索隱鄲，蘇林音多，屬陳國．地理志云沛郡有鄲縣．案：此文云「子居」，表云「子應」，不同也．</line>
<line xml:id='SHIJI_ZHSJ_98-2712a.15'>　　太史公曰：陽陵侯傅寬､信武侯靳歙皆高爵，〔一〕從高祖起山東，攻項籍，誅殺名將，破</line>
</surface>
<surface xml:id='SHIJI_ZHSJ_98-2713a-z'>
<pb ed='ZHSJ' n='98-2713a' xml:id='SHIJI_ZHSJ_98-2713a'/><line xml:id='SHIJI_ZHSJ_98-2713a.01'>軍降城以十數，未嘗困辱，此亦天授也．蒯成侯周緤操心堅正，〔二〕身不見疑，上欲有所之，</line>
<line xml:id='SHIJI_ZHSJ_98-2713a.02'>未嘗不垂涕，此有傷心者〔三〕然，可謂篤厚君子矣．</line>
<line xml:id='SHIJI_ZHSJ_98-2713a.03'>〔一〕　集解徐廣曰：「一無『高』字．又一本『皆從高祖』．」</line>
<line xml:id='SHIJI_ZHSJ_98-2713a.04'>〔二〕　索隱操音倉高反．</line>
<line xml:id='SHIJI_ZHSJ_98-2713a.05'>〔三〕　集解徐廣曰：「此，一作『比』．」</line>
<line xml:id='SHIJI_ZHSJ_98-2713a.06'>【索隱述贊】陽陵､信武，結髮從漢．動叶人謀，功實天贊．定齊破項，我軍常冠，蒯成委質，夷險不</line>
<line xml:id='SHIJI_ZHSJ_98-2713a.07'>亂．主上稱忠，人臣腕．</line>
</surface>
<surface xml:id='SHIJI_ZHSJ_98-2714a-z'>
<pb ed='ZHSJ' n='98-2714a' xml:id='SHIJI_ZHSJ_98-2714a'/></surface>
</surfaceGrp>
