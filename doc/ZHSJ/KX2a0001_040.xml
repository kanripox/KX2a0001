<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_040'>
<surface type='dummy'></surface>
<surface xml:id='KX2a0001_ZHSJ_40-1689a-z'>
<pb ed='ZHSJ' n='40-1689a' xml:id='KX2a0001_ZHSJ_40-1689a'/><line xml:id='KX2a0001_ZHSJ_40-1689a.01'>史記卷四十</line>
<line xml:id='KX2a0001_ZHSJ_40-1689a.02'>　　楚世家第十</line>
<line xml:id='KX2a0001_ZHSJ_40-1689a.03'>　　楚之先祖出自帝顓頊高陽．高陽者，黃帝之孫，昌意之子也．高陽生稱，〔一〕稱生卷章，</line>
<line xml:id='KX2a0001_ZHSJ_40-1689a.04'>卷章生重黎．〔二〕重黎為帝嚳高辛居火正，〔三〕甚有功，能光融天下，帝嚳命曰祝融．〔四〕共工</line>
<line xml:id='KX2a0001_ZHSJ_40-1689a.05'>氏作亂，帝嚳使重黎誅之而不盡．帝乃以庚寅日誅重黎，而以其弟吳回為重黎後，復居火</line>
<line xml:id='KX2a0001_ZHSJ_40-1689a.06'>正，為祝融．</line>
<line xml:id='KX2a0001_ZHSJ_40-1689a.07'>〔一〕　正義尺證反．</line>
<line xml:id='KX2a0001_ZHSJ_40-1689a.08'>〔二〕　集解徐廣曰：「世本云老童生重黎及吳回．」譙周曰：「老童即卷章．」　索隱卷章名老童，故系本云「老童生</line>
<line xml:id='KX2a0001_ZHSJ_40-1689a.09'>　　　　重黎」．重氏､黎氏二官代司天地，重為木正，黎為火正．案：左氏傳少昊氏之子曰重，顓頊氏之子曰黎．今以</line>
<line xml:id='KX2a0001_ZHSJ_40-1689a.10'>　　　　重黎為一人，仍是顓頊之子孫者，劉氏云「少昊氏之後曰重，顓頊氏之後曰重黎，對彼重則單稱黎，若自言當家則</line>
<line xml:id='KX2a0001_ZHSJ_40-1689a.11'>　　　　稱重黎．故楚及司馬氏皆重黎之後，非關少昊之重」．愚謂此解為當．</line>
<line xml:id='KX2a0001_ZHSJ_40-1689a.12'>〔三〕　索隱此重黎為火正，彼少昊氏之後重自為木正，知此重黎即彼之黎也．</line>
<line xml:id='KX2a0001_ZHSJ_40-1689a.13'>〔四〕　集解虞翻曰：「祝，大；融，明也．」韋昭曰：「祝，始也．」</line>
</surface>
<surface xml:id='KX2a0001_ZHSJ_40-1690a-z'>
<pb ed='ZHSJ' n='40-1690a' xml:id='KX2a0001_ZHSJ_40-1690a'/><line xml:id='KX2a0001_ZHSJ_40-1690a.01'>　　吳回生陸終．陸終生子六人，坼剖而產焉．〔一〕其長一曰昆吾；〔二〕二曰參胡；〔三〕三</line>
<line xml:id='KX2a0001_ZHSJ_40-1690a.02'>曰彭祖；〔四〕四曰會人；〔五〕五曰曹姓；〔六〕六曰季連，姓，楚其後也．〔七〕昆吾氏，夏之</line>
<line xml:id='KX2a0001_ZHSJ_40-1690a.03'>時嘗為侯伯，桀之時湯滅之．彭祖氏，殷之時嘗為侯伯，殷之末世滅彭祖氏．季連生附</line>
<line xml:id='KX2a0001_ZHSJ_40-1690a.04'>沮，〔八〕附沮生穴熊．其後中微，或在中國，或在蠻夷，弗能紀其世．</line>
<line xml:id='KX2a0001_ZHSJ_40-1690a.05'>〔一〕　集解干寶曰：「先儒學士多疑此事．譙允南通才達學，精核數理者也，作古史考，以為作者妄記，廢而不論．余</line>
<line xml:id='KX2a0001_ZHSJ_40-1690a.06'>　　　　亦尤其生之異也．然按六子之世，子孫有國，升降六代，數千年閒，迭至霸王，天將興之，必有尤物乎？若夫前志</line>
<line xml:id='KX2a0001_ZHSJ_40-1690a.07'>　　　　所傳，修己背坼而生禹，簡狄󷍢剖而生契，歷代久遠，莫足相證．近魏黃初五年，汝南屈雍妻王氏生男兒從右胳</line>
<line xml:id='KX2a0001_ZHSJ_40-1690a.08'>　　　　下水腹上出，而平和自若，數月創合，母子無恙，斯蓋近事之信也．以今況古，固知注記者之不妄也．天地云為，</line>
<line xml:id='KX2a0001_ZHSJ_40-1690a.09'>　　　　陰陽變化，安可守之一端，概以常理乎？詩云『不坼不副，無災無害』．原詩人之旨，明古之婦人嘗有坼副而產者</line>
<line xml:id='KX2a0001_ZHSJ_40-1690a.10'>　　　　矣．又有因產而遇災害者，故美其無害也．」　索隱系本云：「陸終娶鬼方氏妹，曰女嬇．」</line>
<line xml:id='KX2a0001_ZHSJ_40-1690a.11'>〔二〕　集解虞翻曰：「昆吾名樊，為己姓，封昆吾．」世本曰：「昆吾者，衞是也．」　索隱長曰昆吾．系本云：「其一曰</line>
<line xml:id='KX2a0001_ZHSJ_40-1690a.12'>　　　　樊，是為昆吾．」又曰：「昆吾者，衞是．」宋忠曰：「昆吾，國名，己姓所出．」左傳曰：「衞侯夢見披髮登昆吾之</line>
<line xml:id='KX2a0001_ZHSJ_40-1690a.13'>　　　　觀．」按：今濮陽城中有昆吾臺．　正義括地志云：「濮陽縣，古昆吾國也．昆吾故城在縣西三十里，臺在縣</line>
<line xml:id='KX2a0001_ZHSJ_40-1690a.14'>　　　　西百步，即昆吾墟也．」</line>
<line xml:id='KX2a0001_ZHSJ_40-1690a.15'>〔三〕　集解世本曰：「參胡者，韓是也．」　索隱系本云：「二曰惠連，是為參胡．參胡者，韓是．」宋忠曰：「參胡，國</line>
<line xml:id='KX2a0001_ZHSJ_40-1690a.16'>　　　　名，斟姓，無後．」</line>
</surface>
<surface xml:id='KX2a0001_ZHSJ_40-1691a-z'>
<pb ed='ZHSJ' n='40-1691a' xml:id='KX2a0001_ZHSJ_40-1691a'/><line xml:id='KX2a0001_ZHSJ_40-1691a.01'>〔四〕　集解虞翻曰：「名翦，為彭姓，封於大彭．」世本曰：「彭祖者，彭城是也．」　索隱系本云：「三曰籛鏗，是為彭</line>
<line xml:id='KX2a0001_ZHSJ_40-1691a.02'>　　　　祖．彭祖者，彭城是．」虞翻云：「名翦，為彭姓，封於大彭．」　正義括地志云：「彭城，古彭祖國也．外傳云殷</line>
<line xml:id='KX2a0001_ZHSJ_40-1691a.03'>　　　　末滅彭祖國也．虞翻云名翦．神仙傳云彭祖諱鏗，帝顓頊之玄孫，至殷末年已七百六十七歲而不衰老，遂往流</line>
<line xml:id='KX2a0001_ZHSJ_40-1691a.04'>　　　　沙之西，非壽終也．」</line>
<line xml:id='KX2a0001_ZHSJ_40-1691a.05'>〔五〕　集解世本曰：「會人者，鄭是也．」　索隱系本云：「四曰求言，是為鄶人．鄶人者，鄭是．」宋忠曰：「求言，名</line>
<line xml:id='KX2a0001_ZHSJ_40-1691a.06'>　　　　也．妘姓所出，鄶國也．」　正義括地志云：「故鄶城在鄭州新鄭縣東北二十二里．毛詩譜云『昔高辛之土，祝</line>
<line xml:id='KX2a0001_ZHSJ_40-1691a.07'>　　　　融之墟，歷唐至周，重黎之後妘姓處其地，是為鄶國，為鄭武公所滅也』．」</line>
<line xml:id='KX2a0001_ZHSJ_40-1691a.08'>〔六〕　集解世本曰：「曹姓者，邾是也．」　索隱系本云：「五曰安，是為曹姓．曹姓，邾是．」宋忠曰：「安，名也．曹</line>
<line xml:id='KX2a0001_ZHSJ_40-1691a.09'>　　　　姓者，諸曹所出．」　正義括地志云：「故邾國在黃州黃岡縣東南百二十一里，史記云邾子，曹姓也．」</line>
<line xml:id='KX2a0001_ZHSJ_40-1691a.10'>〔七〕　索隱系本云：「六曰季連，是為姓．季連者，楚是．」宋忠曰：「季連，名也．姓所出，楚之先．」音彌是</line>
<line xml:id='KX2a0001_ZHSJ_40-1691a.11'>　　　　反．，羊聲也．</line>
<line xml:id='KX2a0001_ZHSJ_40-1691a.12'>〔八〕　集解孫檢曰：「一作『祖』．」　索隱沮音才反．</line>
<line xml:id='KX2a0001_ZHSJ_40-1691a.13'>　　周文王之時，季連之苗裔曰鬻熊．鬻熊子事文王，蚤卒．其子曰熊麗．熊麗生熊狂，</line>
<line xml:id='KX2a0001_ZHSJ_40-1691a.14'>熊狂生熊繹．</line>
<line xml:id='KX2a0001_ZHSJ_40-1691a.15'>　　熊繹當周成王之時，舉文､武勤勞之後嗣，而封熊繹於楚蠻，封以子男之田，姓氏，居</line>
</surface>
<surface xml:id='KX2a0001_ZHSJ_40-1692a-z'>
<pb ed='ZHSJ' n='40-1692a' xml:id='KX2a0001_ZHSJ_40-1692a'/><line xml:id='KX2a0001_ZHSJ_40-1692a.01'>丹陽．〔一〕楚子熊繹與魯公伯禽､衞康叔子牟､晉侯燮､齊太公子呂伋俱事成王．</line>
<line xml:id='KX2a0001_ZHSJ_40-1692a.02'>〔一〕　集解徐廣曰：「在南郡枝江縣．」　正義潁容（云）傳例云：「楚居丹陽，今枝江縣故城是也．」括地志云：「歸州</line>
<line xml:id='KX2a0001_ZHSJ_40-1692a.03'>　　　　巴東縣東南四里歸故城，楚子熊繹之始國也．又熊繹墓在歸州秭歸縣．輿地志云秭歸縣東有丹陽城，周迴八</line>
<line xml:id='KX2a0001_ZHSJ_40-1692a.04'>　　　　里，熊繹始封也．」</line>
<line xml:id='KX2a0001_ZHSJ_40-1692a.05'>　　熊繹生熊艾，熊艾生熊󺝣，〔一〕熊󺝣生熊勝．熊勝以弟熊楊〔二〕為後．熊楊生熊渠．</line>
<line xml:id='KX2a0001_ZHSJ_40-1692a.06'>〔一〕　索隱一作「黮」，音土感反．󺝣音但，與「󺡩」同字，亦作「󺡩」．</line>
<line xml:id='KX2a0001_ZHSJ_40-1692a.07'>〔二〕　索隱鄒誕本作「熊鍚」．一作「煬」．</line>
<line xml:id='KX2a0001_ZHSJ_40-1692a.08'>　　熊渠生子三年．當周夷王之時，王室微，諸侯或不朝，相伐．熊渠甚得江漢閒民和，</line>
<line xml:id='KX2a0001_ZHSJ_40-1692a.09'>乃興兵伐庸､〔一〕楊粵，〔二〕至于鄂．〔三〕熊渠曰：「我蠻夷也，不與中國之號謚．」乃立其長子</line>
<line xml:id='KX2a0001_ZHSJ_40-1692a.10'>康為句󺡩王，〔四〕中子紅為鄂王，〔五〕少子執疵為越章王，〔六〕皆在江上楚蠻之地．及周厲王</line>
<line xml:id='KX2a0001_ZHSJ_40-1692a.11'>之時，暴虐，熊渠畏其伐楚，亦去其王．</line>
<line xml:id='KX2a0001_ZHSJ_40-1692a.12'>〔一〕　集解杜預曰：「庸，今上庸縣．」　正義括地志云：「房州竹山縣，本漢上庸縣，古之庸國．昔周武王伐紂，庸蠻</line>
<line xml:id='KX2a0001_ZHSJ_40-1692a.13'>　　　　在焉．」</line>
<line xml:id='KX2a0001_ZHSJ_40-1692a.14'>〔二〕　索隱有本作「楊雩」，音吁，地名也．今音越．譙周亦作「楊越」．</line>
<line xml:id='KX2a0001_ZHSJ_40-1692a.15'>〔三〕　正義五各反．劉伯莊云：「地名，在楚之西，後徙楚，今東鄂州是也．」括地志云：「鄧州向城縣南二十里西鄂故</line>
<line xml:id='KX2a0001_ZHSJ_40-1692a.16'>　　　　城是楚西鄂．」</line>
</surface>
<surface xml:id='KX2a0001_ZHSJ_40-1693a-z'>
<pb ed='ZHSJ' n='40-1693a' xml:id='KX2a0001_ZHSJ_40-1693a'/><line xml:id='KX2a0001_ZHSJ_40-1693a.01'>〔四〕　集解張瑩曰：「今江陵也．」　索隱系本「康」作「庸」，「󺡩」作「袒」．地理志云江陵，南郡之縣也．楚文王自丹</line>
<line xml:id='KX2a0001_ZHSJ_40-1693a.02'>　　　　陽徙都之．</line>
<line xml:id='KX2a0001_ZHSJ_40-1693a.03'>〔五〕　集解九州記曰：「鄂，今武昌．」　索隱有本作「藝經」二字，音摯紅，從下文熊摯紅讀也．古史考及鄒氏､劉氏</line>
<line xml:id='KX2a0001_ZHSJ_40-1693a.04'>　　　　等音無藝經，恐非也．　正義括地志云：「武昌縣，鄂王舊都．今鄂王神即熊渠子之神也．」</line>
<line xml:id='KX2a0001_ZHSJ_40-1693a.05'>〔六〕　索隱系本無執字，越作「就」．</line>
<line xml:id='KX2a0001_ZHSJ_40-1693a.06'>　　後為熊毋康，〔一〕毋康蚤死．熊渠卒，子熊摯紅立．〔二〕摯紅卒，其弟弒而代立，曰熊</line>
<line xml:id='KX2a0001_ZHSJ_40-1693a.07'>延．〔三〕熊延生熊勇．</line>
<line xml:id='KX2a0001_ZHSJ_40-1693a.08'>〔一〕　集解徐廣曰：「即渠之長子．」</line>
<line xml:id='KX2a0001_ZHSJ_40-1693a.09'>〔二〕　索隱如此史意即上鄂王紅也．譙周以為「熊渠卒，子熊翔立；卒，長子摯有疾，少子熊延立」．此云「摯紅卒，</line>
<line xml:id='KX2a0001_ZHSJ_40-1693a.10'>　　　　其弟殺而自立，曰熊延」．欲會此代系，則翔亦毋康之弟，元嗣熊渠者．毋康既蚤亡，摯紅立而被延殺，故史考言</line>
<line xml:id='KX2a0001_ZHSJ_40-1693a.11'>　　　　「摯有疾」，而此言「弒」也．　正義即上鄂王紅也．</line>
<line xml:id='KX2a0001_ZHSJ_40-1693a.12'>〔三〕　正義譙周言「摯有疾」，此言「弒」，未詳．宋均注樂緯云：「熊渠嫡嗣曰熊摯，有惡疾，不得為後，別居於夔，為楚</line>
<line xml:id='KX2a0001_ZHSJ_40-1693a.13'>　　　　附庸，後王命曰夔子也．」</line>
<line xml:id='KX2a0001_ZHSJ_40-1693a.14'>　　熊勇六年，而周人作亂，攻厲王，厲王出奔彘．熊勇十年，卒，弟熊嚴為後．</line>
<line xml:id='KX2a0001_ZHSJ_40-1693a.15'>　　熊嚴十年，卒．有子四人，長子伯霜，中子仲雪，次子叔堪，〔一〕少子季徇．〔二〕熊嚴卒，</line>
<line xml:id='KX2a0001_ZHSJ_40-1693a.16'>長子伯霜代立，是為熊霜．</line>
</surface>
<surface xml:id='KX2a0001_ZHSJ_40-1694a-z'>
<pb ed='ZHSJ' n='40-1694a' xml:id='KX2a0001_ZHSJ_40-1694a'/><line xml:id='KX2a0001_ZHSJ_40-1694a.01'>〔一〕　索隱一作「湛」．</line>
<line xml:id='KX2a0001_ZHSJ_40-1694a.02'>〔二〕　索隱旬俊反．</line>
<line xml:id='KX2a0001_ZHSJ_40-1694a.03'>　　熊霜元年，周宣王初立．熊霜六年，卒，三弟爭立．仲雪死；叔堪亡，避難於濮；〔一〕而</line>
<line xml:id='KX2a0001_ZHSJ_40-1694a.04'>少弟季徇立，是為熊徇．熊徇十六年，鄭桓公初封於鄭．二十二年，熊徇卒，子熊咢〔二〕立．</line>
<line xml:id='KX2a0001_ZHSJ_40-1694a.05'>熊咢九年，卒，子熊儀立，是為若敖．</line>
<line xml:id='KX2a0001_ZHSJ_40-1694a.06'>〔一〕　集解杜預曰：「建寧郡南有濮夷．」　正義按：建寧，晉郡，在蜀南，與蠻相近．劉伯莊云：「濮在楚西南．」孔</line>
<line xml:id='KX2a0001_ZHSJ_40-1694a.07'>　　　　安國云：「庸､濮在漢之南．」按：成公元年「楚地千里」，孔說是也．</line>
<line xml:id='KX2a0001_ZHSJ_40-1694a.08'>〔二〕　索隱噩音鄂，亦作「咢」．</line>
<line xml:id='KX2a0001_ZHSJ_40-1694a.09'>　　若敖二十年，周幽王為犬戎所弒，周東徙，而秦襄公始列為諸侯．</line>
<line xml:id='KX2a0001_ZHSJ_40-1694a.10'>　　二十七年，若敖卒，子熊坎〔一〕立，是為霄敖．霄敖六年，卒，子熊眴立，〔二〕是為蚡</line>
<line xml:id='KX2a0001_ZHSJ_40-1694a.11'>冒．〔三〕蚡冒十三年，晉始亂，以曲沃之故．蚡冒十七年，卒．蚡冒弟熊通弒蚡冒子而代立，</line>
<line xml:id='KX2a0001_ZHSJ_40-1694a.12'>是為楚武王．</line>
<line xml:id='KX2a0001_ZHSJ_40-1694a.13'>〔一〕　索隱苦感反．一作「菌」，又作「欽」．</line>
<line xml:id='KX2a0001_ZHSJ_40-1694a.14'>〔二〕　集解徐廣曰：「眴音舜．」　索隱徐音舜．按：玉篇在口部，顧氏云「楚之先，即蚡冒也」．劉音舜，其近代本</line>
<line xml:id='KX2a0001_ZHSJ_40-1694a.15'>　　　　即有字從目者．劉舜音，非．</line>
</surface>
<surface xml:id='KX2a0001_ZHSJ_40-1695a-z'>
<pb ed='ZHSJ' n='40-1695a' xml:id='KX2a0001_ZHSJ_40-1695a'/><line xml:id='KX2a0001_ZHSJ_40-1695a.01'>〔三〕　索隱古本「蚡」作「羒」，音憤．冒音亡北反，或亡報反．</line>
<line xml:id='KX2a0001_ZHSJ_40-1695a.02'>　　武王十七年，晉之曲沃莊伯弒主國晉孝侯．十九年，鄭伯弟段作亂．二十一年，鄭侵</line>
<line xml:id='KX2a0001_ZHSJ_40-1695a.03'>天子之田．二十三年，衞弒其君桓公．二十九年，魯弒其君隱公．三十一年，宋太宰華督</line>
<line xml:id='KX2a0001_ZHSJ_40-1695a.04'>弒其君殤公．</line>
<line xml:id='KX2a0001_ZHSJ_40-1695a.05'>　　三十五年，楚伐隨．〔一〕隨曰：「我無罪．」楚曰：「我蠻夷也．今諸侯皆為叛相侵，或相</line>
<line xml:id='KX2a0001_ZHSJ_40-1695a.06'>殺．我有敝甲，欲以觀中國之政，請王室尊吾號．」隨人為之周，請尊楚，王室不聽，還報楚．</line>
<line xml:id='KX2a0001_ZHSJ_40-1695a.07'>三十七年，楚熊通怒曰：「吾先鬻熊，文王之師也，蚤終．成王舉我先公，乃以子男田令居</line>
<line xml:id='KX2a0001_ZHSJ_40-1695a.08'>楚，蠻夷皆率服，而王不加位，我自尊耳．」乃自立為武王，與隨人盟而去．於是始開濮地</line>
<line xml:id='KX2a0001_ZHSJ_40-1695a.09'>而有之．</line>
<line xml:id='KX2a0001_ZHSJ_40-1695a.10'>〔一〕　集解賈逵曰：「隨，姬姓也．」杜預曰：「隨國今義陽隨縣．」　正義括地志云：「隨州外城古隨國地．」世本云：</line>
<line xml:id='KX2a0001_ZHSJ_40-1695a.11'>　　　　「楚武王墓在豫州新息．隨，姬姓也．武王卒師中而兵罷．」括地志云「上蔡縣東北五十里」是也．</line>
<line xml:id='KX2a0001_ZHSJ_40-1695a.12'>　　五十一年，周召隨侯，數以立楚為王．楚怒，以隨背己，伐隨．武王卒師中而兵罷．〔一〕</line>
<line xml:id='KX2a0001_ZHSJ_40-1695a.13'>子文王熊貲立，始都郢．〔二〕</line>
<line xml:id='KX2a0001_ZHSJ_40-1695a.14'>〔一〕　集解皇覽曰：「楚武王冢在汝南郡鮦陽縣葛陂鄉城東北，民謂之楚王岑．漢永平中，葛陵城北祝里社下於土中</line>
<line xml:id='KX2a0001_ZHSJ_40-1695a.15'>　　　　得銅鼎，而名曰『楚武王』，由是知楚武王之冢．民傳言，秦､項､赤眉之時欲發之，輒頹壞填壓，不得發也．」</line>
</surface>
<surface xml:id='KX2a0001_ZHSJ_40-1696a-z'>
<pb ed='ZHSJ' n='40-1696a' xml:id='KX2a0001_ZHSJ_40-1696a'/><line xml:id='KX2a0001_ZHSJ_40-1696a.01'>　　　　正義有本注「葛陂鄉」作「葛陵鄉」者，誤也．地理志云新蔡縣西北六十里有葛陂鄉，即費長房投竹成龍之陂，</line>
<line xml:id='KX2a0001_ZHSJ_40-1696a.02'>　　　　因為鄉名也．</line>
<line xml:id='KX2a0001_ZHSJ_40-1696a.03'>〔二〕　正義括地志云：「紀南故城在荊州江陵縣北五十里．杜預云國都於郢，今南郡江陵縣北紀南城是也．」括地志</line>
<line xml:id='KX2a0001_ZHSJ_40-1696a.04'>　　　　云：「又至平王，更城郢，在江陵縣東北六里，故郢城是也．」</line>
<line xml:id='KX2a0001_ZHSJ_40-1696a.05'>　　文王二年，伐申過鄧，〔一〕鄧人曰「楚王易取」，鄧侯不許也．〔二〕六年，伐蔡，〔三〕虜蔡哀</line>
<line xml:id='KX2a0001_ZHSJ_40-1696a.06'>侯以歸，已而釋之．楚彊，陵江漢閒小國，小國皆畏之．十一年，齊桓公始霸，楚亦始大．</line>
<line xml:id='KX2a0001_ZHSJ_40-1696a.07'>〔一〕　正義括地志云：「故申城在鄧州南陽縣北三十里．晉太康地志云周宣王舅所封．故鄧城在襄州安養縣北二十</line>
<line xml:id='KX2a0001_ZHSJ_40-1696a.08'>　　　　里．春秋之鄧國，莊十六年楚文王滅之．」</line>
<line xml:id='KX2a0001_ZHSJ_40-1696a.09'>〔二〕　集解服虔云：「鄧，曼姓．」</line>
<line xml:id='KX2a0001_ZHSJ_40-1696a.10'>〔三〕　正義豫州上蔡縣在州北七十里，古蔡國也．縣外城，蔡國城也．</line>
<line xml:id='KX2a0001_ZHSJ_40-1696a.11'>　　十二年，伐鄧，滅之．十三年，卒，子熊󷍤立，〔一〕是為莊敖．〔二〕莊敖五年，欲殺其弟熊</line>
<line xml:id='KX2a0001_ZHSJ_40-1696a.12'>惲，〔三〕惲奔隨，與隨襲弒莊敖代立，是為成王．</line>
<line xml:id='KX2a0001_ZHSJ_40-1696a.13'>〔一〕　集解史記音隱云：「󷍤，古『艱』字．」</line>
<line xml:id='KX2a0001_ZHSJ_40-1696a.14'>〔二〕　索隱上音側狀反．</line>
<line xml:id='KX2a0001_ZHSJ_40-1696a.15'>〔三〕　索隱惲音紆粉反．左傳作「頵」，紆貧反．</line>
</surface>
<surface xml:id='KX2a0001_ZHSJ_40-1697a-z'>
<pb ed='ZHSJ' n='40-1697a' xml:id='KX2a0001_ZHSJ_40-1697a'/><line xml:id='KX2a0001_ZHSJ_40-1697a.01'>　　成王惲元年，初即位，布德施惠，結舊好於諸侯．使人獻天子，天子賜胙，曰：「鎮爾南</line>
<line xml:id='KX2a0001_ZHSJ_40-1697a.02'>方夷越之亂，無侵中國．」於是楚地千里．</line>
<line xml:id='KX2a0001_ZHSJ_40-1697a.03'>　　十六年，齊桓公以兵侵楚，至陘山．〔一〕楚成王使將軍屈完〔二〕以兵禦之，與桓公盟．桓</line>
<line xml:id='KX2a0001_ZHSJ_40-1697a.04'>公數以周之賦不入王室，楚許之，乃去．</line>
<line xml:id='KX2a0001_ZHSJ_40-1697a.05'>〔一〕　正義杜預云：「陘，楚地．潁川召陵縣南有陘亭．」括地志云：「陘山在鄭州西南一百一十里，即此山也．」</line>
<line xml:id='KX2a0001_ZHSJ_40-1697a.06'>〔二〕　正義屈，曲勿反．完音桓，楚族也．</line>
<line xml:id='KX2a0001_ZHSJ_40-1697a.07'>　　十八年，成王以兵北伐許，〔一〕許君肉袒謝，乃釋之．二十二年，伐黃．〔二〕二十六年，滅</line>
<line xml:id='KX2a0001_ZHSJ_40-1697a.08'>英．〔三〕</line>
<line xml:id='KX2a0001_ZHSJ_40-1697a.09'>〔一〕　集解地理志曰潁川許昌縣，故許國也．</line>
<line xml:id='KX2a0001_ZHSJ_40-1697a.10'>〔二〕　索隱汝南弋陽縣，故黃國．　正義括地志云：「黃國故城，漢弋陽縣也．秦時黃都，嬴姓，在光州定城縣四十</line>
<line xml:id='KX2a0001_ZHSJ_40-1697a.11'>　　　　里也．」</line>
<line xml:id='KX2a0001_ZHSJ_40-1697a.12'>〔三〕　集解徐廣曰：「年表及他本皆作『英』，一本作『黃』．」　正義英國在淮南，蓋蓼國也，不知改名時也．</line>
<line xml:id='KX2a0001_ZHSJ_40-1697a.13'>　　三十三年，宋襄公欲為盟會，召楚．楚王怒曰：「召我，我將好往襲辱之．」遂行，至</line>
<line xml:id='KX2a0001_ZHSJ_40-1697a.14'>盂，〔一〕遂執辱宋公，已而歸之．三十四年，鄭文公南朝楚．楚成王北伐宋，敗之泓，射傷宋</line>
</surface>
<surface xml:id='KX2a0001_ZHSJ_40-1698a-z'>
<pb ed='ZHSJ' n='40-1698a' xml:id='KX2a0001_ZHSJ_40-1698a'/><line xml:id='KX2a0001_ZHSJ_40-1698a.01'>襄公，襄公遂病創死．</line>
<line xml:id='KX2a0001_ZHSJ_40-1698a.02'>〔一〕　正義音于，宋地也．</line>
<line xml:id='KX2a0001_ZHSJ_40-1698a.03'>　　三十五年，晉公子重耳過楚，成王以諸侯客禮饗，而厚送之於秦．</line>
<line xml:id='KX2a0001_ZHSJ_40-1698a.04'>　　三十九年，魯僖公來請兵以伐齊，楚使申侯將兵伐齊，取穀，〔一〕置齊桓公子雍焉．齊</line>
<line xml:id='KX2a0001_ZHSJ_40-1698a.05'>桓公七子皆奔楚，楚盡以為上大夫．滅夔，夔不祀祝融､鬻熊故也．〔二〕</line>
<line xml:id='KX2a0001_ZHSJ_40-1698a.06'>〔一〕　集解杜預曰：「濟北穀城縣．」　正義括地志云：「穀在濟州東阿縣東二十六里．」</line>
<line xml:id='KX2a0001_ZHSJ_40-1698a.07'>〔二〕　集解服虔曰：「夔，楚熊渠之孫，熊摯之後．夔在巫山之陽，秭歸鄉是也．」　索隱譙周作「滅歸」，歸即夔之地</line>
<line xml:id='KX2a0001_ZHSJ_40-1698a.08'>　　　　名歸鄉也．</line>
<line xml:id='KX2a0001_ZHSJ_40-1698a.09'>　　夏，伐宋，宋告急於晉，晉救宋，成王罷歸．將軍子玉請戰，成王曰：「重耳亡居外久，卒</line>
<line xml:id='KX2a0001_ZHSJ_40-1698a.10'>得反國，天之所開，不可當．」子玉固請，乃與之少師而去．晉果敗子玉於城濮．成王怒，</line>
<line xml:id='KX2a0001_ZHSJ_40-1698a.11'>誅子玉．</line>
<line xml:id='KX2a0001_ZHSJ_40-1698a.12'>　　四十六年，初，成王將以商臣為太子，語令尹子上．子上曰：「君之齒未也，〔一〕而又多內</line>
<line xml:id='KX2a0001_ZHSJ_40-1698a.13'>寵，絀乃亂也．楚國之舉常在少者．〔二〕且商臣𧔧目而豺聲，忍人也，〔三〕不可立也．」王不</line>
<line xml:id='KX2a0001_ZHSJ_40-1698a.14'>聽，立之．後又欲立子職〔四〕而絀太子商臣．商臣聞而未審也，告其傅潘崇曰：「何以得其</line>
<line xml:id='KX2a0001_ZHSJ_40-1698a.15'>實？」崇曰：「饗王之寵姬〔五〕江羋〔六〕而勿敬也．」商臣從之．江羋怒曰：「宜乎王之欲殺</line>
</surface>
<surface xml:id='KX2a0001_ZHSJ_40-1699a-z'>
<pb ed='ZHSJ' n='40-1699a' xml:id='KX2a0001_ZHSJ_40-1699a'/><line xml:id='KX2a0001_ZHSJ_40-1699a.01'>若而立職也．」商臣告潘崇曰：「信矣．」崇曰：「能事之乎？」〔七〕曰：「不能．」「能亡去乎？」</line>
<line xml:id='KX2a0001_ZHSJ_40-1699a.02'>曰：「不能．」「能行大事乎？」〔八〕曰：「能．」冬十月，商臣以宮衞兵圍成王．成王請食熊蹯</line>
<line xml:id='KX2a0001_ZHSJ_40-1699a.03'>而死，〔九〕不聽．丁未，成王自絞殺．商臣代立，是為穆王．</line>
<line xml:id='KX2a0001_ZHSJ_40-1699a.04'>〔一〕　集解杜預曰：「齒，年也．言尚少．」</line>
<line xml:id='KX2a0001_ZHSJ_40-1699a.05'>〔二〕　集解賈逵曰：「舉，立也．」</line>
<line xml:id='KX2a0001_ZHSJ_40-1699a.06'>〔三〕　集解服虔曰：「言忍為不義．」</line>
<line xml:id='KX2a0001_ZHSJ_40-1699a.07'>〔四〕　集解賈逵曰：「職，商臣庶弟也．」</line>
<line xml:id='KX2a0001_ZHSJ_40-1699a.08'>〔五〕　集解姬，當作「妹」．</line>
<line xml:id='KX2a0001_ZHSJ_40-1699a.09'>〔六〕　正義羋，亡爾反．</line>
<line xml:id='KX2a0001_ZHSJ_40-1699a.10'>〔七〕　集解服虔曰：「若立職，子能事之？」</line>
<line xml:id='KX2a0001_ZHSJ_40-1699a.11'>〔八〕　集解服虔曰：「謂弒君．」</line>
<line xml:id='KX2a0001_ZHSJ_40-1699a.12'>〔九〕　集解杜預曰：「熊掌難熟，冀久將有外救之也．」</line>
<line xml:id='KX2a0001_ZHSJ_40-1699a.13'>　　穆王立，以其太子宮予潘崇，使為太師，掌國事．穆王三年，滅江．〔一〕四年，滅六､蓼．</line>
<line xml:id='KX2a0001_ZHSJ_40-1699a.14'>六､蓼，皋陶之後．〔二〕八年，伐陳．十二年，卒．子莊王侶立．</line>
<line xml:id='KX2a0001_ZHSJ_40-1699a.15'>〔一〕　集解杜預曰：「江國在汝南安陽縣．」</line>
<line xml:id='KX2a0001_ZHSJ_40-1699a.16'>〔二〕　集解杜預曰：「六國，今廬江六縣．蓼國，今安豐蓼縣．」</line>
</surface>
<surface xml:id='KX2a0001_ZHSJ_40-1700a-z'>
<pb ed='ZHSJ' n='40-1700a' xml:id='KX2a0001_ZHSJ_40-1700a'/><line xml:id='KX2a0001_ZHSJ_40-1700a.02'>　　莊王即位三年，不出號令，日夜為樂，令國中曰：「有敢諫者死無赦！」伍舉入諫．莊</line>
<line xml:id='KX2a0001_ZHSJ_40-1700a.03'>王左抱鄭姬，右抱越女，坐鍾鼓之閒．伍舉曰：「願有進隱．」〔一〕曰：「有鳥在於阜，三年不蜚</line>
<line xml:id='KX2a0001_ZHSJ_40-1700a.04'>不鳴，是何鳥也？」莊王曰：「三年不蜚，蜚將沖天；三年不鳴，鳴將驚人．舉退矣，吾知之</line>
<line xml:id='KX2a0001_ZHSJ_40-1700a.05'>矣．」居數月，淫益甚．大夫蘇從乃入諫．王曰：「若不聞令乎？」對曰：「殺身以明君，臣</line>
<line xml:id='KX2a0001_ZHSJ_40-1700a.06'>之願也．」於是乃罷淫樂，聽政，所誅者數百人，所進者數百人，任伍舉､蘇從以政，國人大</line>
<line xml:id='KX2a0001_ZHSJ_40-1700a.07'>說．是歲滅庸．〔二〕六年，伐宋，獲五百乘．</line>
<line xml:id='KX2a0001_ZHSJ_40-1700a.08'>〔一〕　集解隱謂隱藏其意．</line>
<line xml:id='KX2a0001_ZHSJ_40-1700a.09'>〔二〕　正義今房州竹山縣是也．</line>
<line xml:id='KX2a0001_ZHSJ_40-1700a.10'>　　八年，伐陸渾戎，〔一〕遂至洛，觀兵於周郊．〔二〕周定王使王孫滿勞楚王．〔三〕楚王問鼎小</line>
<line xml:id='KX2a0001_ZHSJ_40-1700a.11'>大輕重，〔四〕對曰：「在德不在鼎．」莊王曰：「子無阻九鼎！楚國折鉤之喙，〔五〕足以為九鼎．」</line>
<line xml:id='KX2a0001_ZHSJ_40-1700a.12'>王孫滿曰：「嗚呼！君王其忘之乎？昔虞夏之盛，遠方皆至，貢金九牧，〔六〕鑄鼎象物，〔七〕</line>
<line xml:id='KX2a0001_ZHSJ_40-1700a.13'>百物而為之備，使民知神姦．〔八〕桀有亂德，鼎遷於殷，載祀六百．〔九〕殷紂暴虐，鼎遷於周．</line>
<line xml:id='KX2a0001_ZHSJ_40-1700a.14'>德之休明，雖小必重；〔一０〕其姦回昏亂，雖大必輕．〔一一〕昔成王定鼎于郟鄏，〔一二〕卜世三十，卜</line>
<line xml:id='KX2a0001_ZHSJ_40-1700a.15'>年七百，天所命也．周德雖衰，天命未改．鼎之輕重，未可問也．」楚王乃歸．</line>
</surface>
<surface xml:id='KX2a0001_ZHSJ_40-1701a-z'>
<pb ed='ZHSJ' n='40-1701a' xml:id='KX2a0001_ZHSJ_40-1701a'/><line xml:id='KX2a0001_ZHSJ_40-1701a.01'>〔一〕　集解服虔曰：「陸渾戎在洛西南．」　正義允姓之戎徙居陸渾．</line>
<line xml:id='KX2a0001_ZHSJ_40-1701a.02'>〔二〕　集解服虔曰：「觀兵，陳兵示周也．」</line>
<line xml:id='KX2a0001_ZHSJ_40-1701a.03'>〔三〕　集解服虔曰：「以郊勞禮迎之也．」</line>
<line xml:id='KX2a0001_ZHSJ_40-1701a.04'>〔四〕　集解杜預曰：「示欲偪周取天下．」</line>
<line xml:id='KX2a0001_ZHSJ_40-1701a.05'>〔五〕　正義喙，許衞反．凡戟有鉤．喙，鉤口之尖也．言楚國戟之鉤口尖有折者，足以為鼎，言鼎之易得也．</line>
<line xml:id='KX2a0001_ZHSJ_40-1701a.06'>〔六〕　集解服虔曰：「使九州之牧貢金．」</line>
<line xml:id='KX2a0001_ZHSJ_40-1701a.07'>〔七〕　集解賈逵曰：「象所圖物著之於鼎．」</line>
<line xml:id='KX2a0001_ZHSJ_40-1701a.08'>〔八〕　集解杜預曰：「圖鬼神百物之形，使民逆備之也．」</line>
<line xml:id='KX2a0001_ZHSJ_40-1701a.09'>〔九〕　集解賈逵曰：「載，辭也．祀，年也．商曰祀．」王肅曰：「載祀者，猶言年也．」</line>
<line xml:id='KX2a0001_ZHSJ_40-1701a.10'>〔一０〕集解杜預曰：「不可遷．」</line>
<line xml:id='KX2a0001_ZHSJ_40-1701a.11'>〔一一〕集解杜預曰：「言可移．」</line>
<line xml:id='KX2a0001_ZHSJ_40-1701a.12'>〔一二〕集解杜預曰：「郟鄏今河南也，河南縣西有郟鄏陌．武王遷之，成王定之．」　索隱按周書，郟，雒北山名，音</line>
<line xml:id='KX2a0001_ZHSJ_40-1701a.13'>　　　　甲．鄏謂田厚鄏，故以名焉．</line>
<line xml:id='KX2a0001_ZHSJ_40-1701a.14'>　　九年，相若敖氏．〔一〕人或讒之王，恐誅，反攻王，王擊滅若敖氏之族．十三年，滅舒．〔二〕</line>
<line xml:id='KX2a0001_ZHSJ_40-1701a.15'>〔一〕　集解左傳曰子越椒．</line>
<line xml:id='KX2a0001_ZHSJ_40-1701a.16'>〔二〕　集解杜預曰：「廬江六縣東有舒城也．」</line>
<line xml:id='KX2a0001_ZHSJ_40-1701a.17'>　　十六年，伐陳，殺夏徵舒．徵舒弒其君，故誅之也．已破陳，即縣之．羣臣皆賀，申叔</line>
</surface>
<surface xml:id='KX2a0001_ZHSJ_40-1702a-z'>
<pb ed='ZHSJ' n='40-1702a' xml:id='KX2a0001_ZHSJ_40-1702a'/><line xml:id='KX2a0001_ZHSJ_40-1702a.01'>時使齊來，不賀．王問，對曰：「鄙語曰，牽牛徑人田，田主取其牛．徑者則不直矣，取之牛</line>
<line xml:id='KX2a0001_ZHSJ_40-1702a.02'>不亦甚乎？且王以陳之亂而率諸侯伐之，以義伐之而貪其縣，亦何以復令於天下！」莊</line>
<line xml:id='KX2a0001_ZHSJ_40-1702a.03'>王乃復國陳後．</line>
<line xml:id='KX2a0001_ZHSJ_40-1702a.04'>　　十七年春，楚莊王圍鄭，三月克之．入自皇門，〔一〕鄭伯肉袒牽羊以逆，〔二〕曰：「孤不天，</line>
<line xml:id='KX2a0001_ZHSJ_40-1702a.05'>不能事君，君用懷怒，以及敝邑，孤之罪也．敢不惟命是聽！賓之南海，若以臣妾賜諸侯，</line>
<line xml:id='KX2a0001_ZHSJ_40-1702a.06'>亦惟命是聽．若君不忘厲､宣､桓､武，〔三〕不絕其社稷，使改事君，孤之願也，非所敢望也．</line>
<line xml:id='KX2a0001_ZHSJ_40-1702a.07'>敢布腹心．」楚羣臣曰：「王勿許．」莊王曰：「其君能下人，必能信用其民，庸可絕乎！」莊王</line>
<line xml:id='KX2a0001_ZHSJ_40-1702a.08'>自手旗，左右麾軍，引兵去三十里而舍，遂許之平．〔四〕潘尪入盟，子良出質．〔五〕夏六月，晉</line>
<line xml:id='KX2a0001_ZHSJ_40-1702a.09'>救鄭，與楚戰，大敗晉師河上，遂至衡雍而歸．</line>
<line xml:id='KX2a0001_ZHSJ_40-1702a.10'>〔一〕　集解賈逵曰：「鄭城門．」何休曰：「郭門也．」</line>
<line xml:id='KX2a0001_ZHSJ_40-1702a.11'>〔二〕　集解賈逵曰：「肉袒牽羊，示服為臣隸也．」</line>
<line xml:id='KX2a0001_ZHSJ_40-1702a.12'>〔三〕　集解杜預曰：「周厲王､宣王，鄭之所自出也．鄭桓公､武公，始封之賢君也．」</line>
<line xml:id='KX2a0001_ZHSJ_40-1702a.13'>〔四〕　集解杜預曰：「退一舍而禮鄭．」</line>
<line xml:id='KX2a0001_ZHSJ_40-1702a.14'>〔五〕　集解潘尪，楚大夫．子良，鄭伯弟．</line>
<line xml:id='KX2a0001_ZHSJ_40-1702a.15'>　　二十年，圍宋，以殺楚使也．〔一〕圍宋五月，城中食盡，易子而食，析骨而炊．宋華元出</line>
</surface>
<surface xml:id='KX2a0001_ZHSJ_40-1703a-z'>
<pb ed='ZHSJ' n='40-1703a' xml:id='KX2a0001_ZHSJ_40-1703a'/><line xml:id='KX2a0001_ZHSJ_40-1703a.01'>告以情．莊王曰：「君子哉！」遂罷兵去．</line>
<line xml:id='KX2a0001_ZHSJ_40-1703a.02'>〔一〕　索隱左傳宣十四年「楚子使申舟聘于齊，曰：『無假道于宋．』華元曰：『過我而不假道，鄙我也，鄙我，亡也；殺</line>
<line xml:id='KX2a0001_ZHSJ_40-1703a.03'>　　　　其使者必伐我，伐我亦亡也：亡一也．』乃殺之．楚子聞之，投袂而起．九月，圍宋」是也．</line>
<line xml:id='KX2a0001_ZHSJ_40-1703a.04'>　　二十三年，莊王卒，子共王審立．</line>
<line xml:id='KX2a0001_ZHSJ_40-1703a.05'>　　共王十六年，晉伐鄭．鄭告急，共王救鄭．與晉兵戰鄢陵，晉敗楚，射中共王目．共王</line>
<line xml:id='KX2a0001_ZHSJ_40-1703a.06'>召將軍子反．子反嗜酒，從者豎陽穀進酒醉．王怒，射殺子反，遂罷兵歸．</line>
<line xml:id='KX2a0001_ZHSJ_40-1703a.07'>　　三十一年，共王卒，子康王招立．康王立十五年卒，子員〔一〕立，是為郟敖．</line>
<line xml:id='KX2a0001_ZHSJ_40-1703a.08'>〔一〕　索隱音雲．左傳作「󷍦」．</line>
<line xml:id='KX2a0001_ZHSJ_40-1703a.09'>　　康王寵弟公子圍､〔一〕子比､子､[⿱𠫓廾]疾．郟敖三年，以其季父康王弟公子圍為令尹，主</line>
<line xml:id='KX2a0001_ZHSJ_40-1703a.10'>兵事．四年，圍使鄭，道聞王疾而還．十二月己酉，圍入問王疾，絞而弒之，〔二〕遂殺其子莫</line>
<line xml:id='KX2a0001_ZHSJ_40-1703a.11'>及平夏．使使赴於鄭．伍舉問曰：「誰為後？」〔三〕對曰：「寡大夫圍．」伍舉更曰：「共王之子</line>
<line xml:id='KX2a0001_ZHSJ_40-1703a.12'>圍為長．」〔四〕子比奔晉，而圍立，是為靈王．</line>
<line xml:id='KX2a0001_ZHSJ_40-1703a.13'>〔一〕　集解徐廣曰：「史記多作『回』．」</line>
<line xml:id='KX2a0001_ZHSJ_40-1703a.14'>〔二〕　集解荀卿曰：「以冠纓絞之．」左傳曰：「葬王于郟，謂之郟敖．」</line>
</surface>
<surface xml:id='KX2a0001_ZHSJ_40-1704a-z'>
<pb ed='ZHSJ' n='40-1704a' xml:id='KX2a0001_ZHSJ_40-1704a'/><line xml:id='KX2a0001_ZHSJ_40-1704a.01'>〔三〕　集解服虔曰：「問來赴者．」</line>
<line xml:id='KX2a0001_ZHSJ_40-1704a.02'>〔四〕　集解杜預曰：「伍舉更赴辭，使從禮告終稱嗣，不以篡弒赴諸侯．」</line>
<line xml:id='KX2a0001_ZHSJ_40-1704a.03'>　　靈王三年六月，楚使使告晉，欲會諸侯．諸侯皆會楚于申．伍舉曰：「昔夏啟有鈞臺之</line>
<line xml:id='KX2a0001_ZHSJ_40-1704a.04'>饗，〔一〕商湯有景亳之命，周武王有盟津之誓，成王有岐陽之蒐，〔二〕康王有豐宮之朝，〔三〕穆</line>
<line xml:id='KX2a0001_ZHSJ_40-1704a.05'>王有塗山之會，齊桓有召陵之師，晉文有踐土之盟，君其何用？」靈王曰：「用桓公．」〔四〕時</line>
<line xml:id='KX2a0001_ZHSJ_40-1704a.06'>鄭子產在焉．於是晉､宋､魯､衞不往．靈王已盟，有驕色．伍舉曰：「桀為有仍之會，有緡</line>
<line xml:id='KX2a0001_ZHSJ_40-1704a.07'>叛之．〔五〕紂為黎山之會，東夷叛之．〔六〕幽王為太室之盟，戎､翟叛之．〔七〕君其慎終！」</line>
<line xml:id='KX2a0001_ZHSJ_40-1704a.08'>〔一〕　集解杜預曰：「河南陽翟縣南有鈞臺坡．」</line>
<line xml:id='KX2a0001_ZHSJ_40-1704a.09'>〔二〕　集解賈逵曰：「岐山之陽．」</line>
<line xml:id='KX2a0001_ZHSJ_40-1704a.10'>〔三〕　集解服虔曰：「豐宮，成王廟所在也．」杜預曰：「豐在始平鄠縣東，有靈臺，康王於是朝諸侯．」</line>
<line xml:id='KX2a0001_ZHSJ_40-1704a.11'>〔四〕　集解杜預曰：「用會召陵之禮也．」</line>
<line xml:id='KX2a0001_ZHSJ_40-1704a.12'>〔五〕　集解賈逵曰：「仍，緡，國名也．」</line>
<line xml:id='KX2a0001_ZHSJ_40-1704a.13'>〔六〕　集解服虔曰：「黎，東夷國名也，子姓．」</line>
<line xml:id='KX2a0001_ZHSJ_40-1704a.14'>〔七〕　集解杜預曰：「太室，中嶽也．」</line>
<line xml:id='KX2a0001_ZHSJ_40-1704a.15'>　　七月，楚以諸侯兵伐吳，圍朱方．八月，克之，囚慶封，滅其族．以封徇，曰：「無效齊慶</line>
</surface>
<surface xml:id='KX2a0001_ZHSJ_40-1705a-z'>
<pb ed='ZHSJ' n='40-1705a' xml:id='KX2a0001_ZHSJ_40-1705a'/><line xml:id='KX2a0001_ZHSJ_40-1705a.01'>封弒其君而弱其孤，以盟諸大夫！」〔一〕封反曰：「莫如楚共王庶子圍弒其君兄之子員而代</line>
<line xml:id='KX2a0001_ZHSJ_40-1705a.02'>之立！」〔二〕於是靈王使（<note>[⿱𠫓廾]</note>）疾殺之．</line>
<line xml:id='KX2a0001_ZHSJ_40-1705a.03'>〔一〕　集解杜預曰：「齊崔杼弒其君，慶封其黨，故以弒君之罪責之也．」</line>
<line xml:id='KX2a0001_ZHSJ_40-1705a.04'>〔二〕　集解穀梁傳曰：「軍人粲然皆笑．」</line>
<line xml:id='KX2a0001_ZHSJ_40-1705a.05'>　　七年，就章華臺，〔一〕下令內亡人實之．</line>
<line xml:id='KX2a0001_ZHSJ_40-1705a.06'>〔一〕　集解杜預曰：「南郡華容縣有臺，在城內．」</line>
<line xml:id='KX2a0001_ZHSJ_40-1705a.07'>　　八年，使公子[⿱𠫓廾]疾將兵滅陳．十年，召蔡侯，醉而殺之．使[⿱𠫓廾]疾定蔡，因為陳蔡公．</line>
<line xml:id='KX2a0001_ZHSJ_40-1705a.08'>　　十一年，伐徐以恐吳．〔一〕靈王次於乾谿以待之．王曰：「齊､晉､魯､衞，其封皆受寶器，</line>
<line xml:id='KX2a0001_ZHSJ_40-1705a.09'>我獨不．今吾使使周求鼎以為分，其予我乎？」〔二〕析父對曰：「其予君王哉！〔三〕昔我先王</line>
<line xml:id='KX2a0001_ZHSJ_40-1705a.10'>熊繹辟在荊山，蓽露藍蔞〔四〕以處草莽，跋涉山林〔五〕以事天子，唯是桃弧棘矢以共王</line>
<line xml:id='KX2a0001_ZHSJ_40-1705a.11'>事．〔六〕齊，王舅也；〔七〕晉及魯､衞，王母弟也：楚是以無分而彼皆有．周今與四國服事君</line>
<line xml:id='KX2a0001_ZHSJ_40-1705a.12'>王，將惟命是從，豈敢愛鼎？」靈王曰：「昔我皇祖伯父昆吾舊許是宅，〔八〕今鄭人貪其田，</line>
<line xml:id='KX2a0001_ZHSJ_40-1705a.13'>不我予，今我求之，其予我乎？」對曰：「周不愛鼎，鄭安敢愛田？」靈王曰：「昔諸侯遠我</line>
<line xml:id='KX2a0001_ZHSJ_40-1705a.14'>而畏晉，今吾大城陳､蔡､不羹，〔九〕賦皆千乘，諸侯畏我乎？」對曰：「畏哉！」靈王喜曰：</line>
<line xml:id='KX2a0001_ZHSJ_40-1705a.15'>「析父善言古事焉．」〔一０〕</line>
</surface>
<surface xml:id='KX2a0001_ZHSJ_40-1706a-z'>
<pb ed='ZHSJ' n='40-1706a' xml:id='KX2a0001_ZHSJ_40-1706a'/><line xml:id='KX2a0001_ZHSJ_40-1706a.01'>〔一〕　集解左傳曰使蕩侯等圍徐．</line>
<line xml:id='KX2a0001_ZHSJ_40-1706a.02'>〔二〕　集解服虔曰：「有功德，受分器．」</line>
<line xml:id='KX2a0001_ZHSJ_40-1706a.03'>〔三〕　集解賈逵曰：「析父，楚大夫．」　索隱據左氏此是右尹子革之詞，史蓋誤也．</line>
<line xml:id='KX2a0001_ZHSJ_40-1706a.04'>〔四〕　集解徐廣曰：「蓽，一作『暴』．」駰案：服虔曰「蓽露，柴車素木輅也．藍蔞，言衣敝壞，其蔞藍藍然也」．</line>
<line xml:id='KX2a0001_ZHSJ_40-1706a.05'>〔五〕　集解服虔曰：「草行曰跋，水行曰涉．」</line>
<line xml:id='KX2a0001_ZHSJ_40-1706a.06'>〔六〕　集解服虔曰：「桃弧棘矢所以禦其災，言楚地山林無所出也．」</line>
<line xml:id='KX2a0001_ZHSJ_40-1706a.07'>〔七〕　集解服虔曰：「齊呂伋，成王之舅．」</line>
<line xml:id='KX2a0001_ZHSJ_40-1706a.08'>〔八〕　集解服虔曰：「陸終氏六子，長曰昆吾，少曰季連．季連，楚之祖，故謂昆吾為伯父也．昆吾曾居許地，故曰舊</line>
<line xml:id='KX2a0001_ZHSJ_40-1706a.09'>　　　　許是宅．」</line>
<line xml:id='KX2a0001_ZHSJ_40-1706a.10'>〔九〕　集解韋昭曰：「二國，楚別都也．潁川定陵有東不羹，襄城有西不羹．」　正義括地志云：「不羹故城在許州襄</line>
<line xml:id='KX2a0001_ZHSJ_40-1706a.11'>　　　　城縣東三十里．地理志云此乃西不羹者也．」</line>
<line xml:id='KX2a0001_ZHSJ_40-1706a.12'>〔一０〕正義左傳昭十二年，析父謂子革曰：「吾子楚國之望也，今與王言如響，國其若之何？」杜預曰：「譏其順王心</line>
<line xml:id='KX2a0001_ZHSJ_40-1706a.13'>　　　　如響應聲也．」按：此對王言是子革之辭，太史公云析父，誤也．析父時為王僕，見子革對，故歎也．</line>
<line xml:id='KX2a0001_ZHSJ_40-1706a.14'>　　十二年春，楚靈王樂乾谿，不能去也．國人苦役．初，靈王會兵於申，僇越大夫常壽</line>
<line xml:id='KX2a0001_ZHSJ_40-1706a.15'>過，〔一〕殺蔡大夫觀起．〔二〕起子從亡在吳，〔三〕乃勸吳王伐楚，為閒越大夫常壽過而作亂，</line>
<line xml:id='KX2a0001_ZHSJ_40-1706a.16'>為吳閒．使矯公子[⿱𠫓廾]疾命召公子比於晉，至蔡，與吳､越兵欲襲蔡．令公子比見[⿱𠫓廾]疾，與盟</line>
</surface>
<surface xml:id='KX2a0001_ZHSJ_40-1707a-z'>
<pb ed='ZHSJ' n='40-1707a' xml:id='KX2a0001_ZHSJ_40-1707a'/><line xml:id='KX2a0001_ZHSJ_40-1707a.01'>於鄧．〔四〕遂入殺靈王太子祿，立子比為王，公子子為令尹，[⿱𠫓廾]疾為司馬．先除王宮，觀</line>
<line xml:id='KX2a0001_ZHSJ_40-1707a.02'>從從師于乾谿，令楚衆曰：「國有王矣．先歸，復爵邑田室．後者遷之．」楚衆皆潰，去靈王</line>
<line xml:id='KX2a0001_ZHSJ_40-1707a.03'>而歸．</line>
<line xml:id='KX2a0001_ZHSJ_40-1707a.04'>〔一〕　索隱僇，辱也．</line>
<line xml:id='KX2a0001_ZHSJ_40-1707a.05'>〔二〕　索隱觀音官．觀，姓；起，名．</line>
<line xml:id='KX2a0001_ZHSJ_40-1707a.06'>〔三〕　索隱從音才松反．</line>
<line xml:id='KX2a0001_ZHSJ_40-1707a.07'>〔四〕　集解杜預曰：「潁川邵陵縣西有鄧城．」　正義括地志云：「故鄧城在豫州郾城縣東三十五里．」按：在古召</line>
<line xml:id='KX2a0001_ZHSJ_40-1707a.08'>　　　　陵縣西十里也．</line>
<line xml:id='KX2a0001_ZHSJ_40-1707a.09'>　　靈王聞太子祿之死也，自投車下，而曰：「人之愛子亦如是乎？」侍者曰：「甚是．」王</line>
<line xml:id='KX2a0001_ZHSJ_40-1707a.10'>曰：「余殺人之子多矣，能無及此乎？」右尹曰：〔一〕「請待於郊以聽國人．」〔二〕王曰：「衆怒</line>
<line xml:id='KX2a0001_ZHSJ_40-1707a.11'>不可犯．」曰：「且入大縣而乞師於諸侯．」王曰：「皆叛矣．」又曰：「且奔諸侯以聽大國之</line>
<line xml:id='KX2a0001_ZHSJ_40-1707a.12'>慮．」王曰：「大福不再，祗取辱耳．」於是王乘舟將欲入鄢．〔三〕右尹度王不用其計，懼俱</line>
<line xml:id='KX2a0001_ZHSJ_40-1707a.13'>死，亦去王亡．</line>
<line xml:id='KX2a0001_ZHSJ_40-1707a.14'>〔一〕　集解左傳曰右尹子革．</line>
<line xml:id='KX2a0001_ZHSJ_40-1707a.15'>〔二〕　集解服虔曰：「聽國人欲為誰．」</line>
<line xml:id='KX2a0001_ZHSJ_40-1707a.16'>〔三〕　集解服虔曰：「鄢，楚別都也．」杜預曰：「襄陽宜城縣．」　正義音偃．括地志云：「故鄢城在襄州安養縣北三</line>
</surface>
<surface xml:id='KX2a0001_ZHSJ_40-1708a-z'>
<pb ed='ZHSJ' n='40-1708a' xml:id='KX2a0001_ZHSJ_40-1708a'/><line xml:id='KX2a0001_ZHSJ_40-1708a.01'>　　　　里，在襄州北五里，南去荊州二百五十里．」按：王自夏口從漢水上入鄢也．左傳云「王沿夏將欲入鄢」是也．括</line>
<line xml:id='KX2a0001_ZHSJ_40-1708a.02'>　　　　地志云：「鄢水源出襄州義清縣西界託仗山．水經云蠻水即鄢水是也．」</line>
<line xml:id='KX2a0001_ZHSJ_40-1708a.03'>　　靈王於是獨傍偟山中，野人莫敢入王．王行遇其故鋗人，〔一〕謂曰：「為我求食，我已不</line>
<line xml:id='KX2a0001_ZHSJ_40-1708a.04'>食三日矣．」鋗人曰：「新王下法，有敢饟王從王者，罪及三族，且又無所得食．」王因枕其</line>
<line xml:id='KX2a0001_ZHSJ_40-1708a.05'>股而臥．鋗人又以土自代，逃去．王覺而弗見，遂飢弗能起．芋尹申無宇之子申亥曰：「吾</line>
<line xml:id='KX2a0001_ZHSJ_40-1708a.06'>父再犯王命，〔二〕王弗誅，恩孰大焉！」乃求王，遇王飢於釐澤，奉之以歸．夏五月癸丑，王</line>
<line xml:id='KX2a0001_ZHSJ_40-1708a.07'>死申亥家，〔三〕申亥以二女從死，并葬之．</line>
<line xml:id='KX2a0001_ZHSJ_40-1708a.08'>〔一〕　集解韋昭曰：「今之中涓也．」</line>
<line xml:id='KX2a0001_ZHSJ_40-1708a.09'>〔二〕　集解服虔曰：「斷王旌，執人於章華之宮．」</line>
<line xml:id='KX2a0001_ZHSJ_40-1708a.10'>〔三〕　正義左傳云「夏五月癸亥，王縊于芋尹申亥」是也．</line>
<line xml:id='KX2a0001_ZHSJ_40-1708a.11'>　　是時楚國雖已立比為王，畏靈王復來，又不聞靈王死，故觀從謂初王比曰：「不殺[⿱𠫓廾]疾，</line>
<line xml:id='KX2a0001_ZHSJ_40-1708a.12'>雖得國猶受禍．」王曰：「余不忍．」從曰：「人將忍王．」王不聽，乃去．[⿱𠫓廾]疾歸．國人每</line>
<line xml:id='KX2a0001_ZHSJ_40-1708a.13'>夜驚，曰：「靈王入矣！」乙卯夜，[⿱𠫓廾]疾使船人從江上走呼曰：「靈王至矣！」國人愈驚．又使</line>
<line xml:id='KX2a0001_ZHSJ_40-1708a.14'>曼成然告初王比及令尹子曰：「王至矣！國人將殺君，司馬將至矣！〔一〕君蚤自圖，無取</line>
<line xml:id='KX2a0001_ZHSJ_40-1708a.15'>辱焉．衆怒如水火，不可救也．」初王及子遂自殺．丙辰，[⿱𠫓廾]疾即位為王，改名熊居，是為</line>
</surface>
<surface xml:id='KX2a0001_ZHSJ_40-1709a-z'>
<pb ed='ZHSJ' n='40-1709a' xml:id='KX2a0001_ZHSJ_40-1709a'/><line xml:id='KX2a0001_ZHSJ_40-1709a.01'>平王．</line>
<line xml:id='KX2a0001_ZHSJ_40-1709a.02'>〔一〕　集解杜預曰：「司馬謂[⿱𠫓廾]疾．」</line>
<line xml:id='KX2a0001_ZHSJ_40-1709a.03'>　　平王以詐弒兩王而自立，恐國人及諸侯叛之，乃施惠百姓．復陳蔡之地而立其後如</line>
<line xml:id='KX2a0001_ZHSJ_40-1709a.04'>故，歸鄭之侵地．存恤國中，修政教．吳以楚亂故，獲五率以歸．〔一〕平王謂觀從：「恣爾所</line>
<line xml:id='KX2a0001_ZHSJ_40-1709a.05'>欲．」欲為卜尹，王許之．〔二〕</line>
<line xml:id='KX2a0001_ZHSJ_40-1709a.06'>〔一〕　集解服虔曰：「五率，蕩侯､潘子､司馬督､囂尹午､陵尹喜．」</line>
<line xml:id='KX2a0001_ZHSJ_40-1709a.07'>〔二〕　集解賈逵曰：「卜尹，卜師，大夫官．」</line>
<line xml:id='KX2a0001_ZHSJ_40-1709a.08'>　　初，共王有寵子五人，無適立，乃望祭羣神，請神決之，使主社稷，而陰與巴姬〔一〕埋璧</line>
<line xml:id='KX2a0001_ZHSJ_40-1709a.09'>於室內，〔二〕召五公子齋而入．康王跨之，〔三〕靈王肘加之，子比､子皆遠之．平王幼，抱</line>
<line xml:id='KX2a0001_ZHSJ_40-1709a.10'>其上而拜，壓紐．故康王以長立，至其子失之；圍為靈王，及身而弒；子比為王十餘日，子</line>
<line xml:id='KX2a0001_ZHSJ_40-1709a.11'>不得立，又俱誅．四子皆絕無後．唯獨[⿱𠫓廾]疾後立，為平王，竟續楚祀，如其神符．</line>
<line xml:id='KX2a0001_ZHSJ_40-1709a.12'>〔一〕　集解賈逵曰：「共王妾．」</line>
<line xml:id='KX2a0001_ZHSJ_40-1709a.13'>〔二〕　正義左傳云：「埋璧於太室之庭．」杜預曰：「太室，祖廟也．」</line>
<line xml:id='KX2a0001_ZHSJ_40-1709a.14'>〔三〕　集解服虔曰：「兩足各跨璧一邊．」杜預曰：「過其上．」</line>
</surface>
<surface xml:id='KX2a0001_ZHSJ_40-1710a-z'>
<pb ed='ZHSJ' n='40-1710a' xml:id='KX2a0001_ZHSJ_40-1710a'/><line xml:id='KX2a0001_ZHSJ_40-1710a.01'>　　初，子比自晉歸，韓宣子問叔向曰：「子比其濟乎？」對曰：「不就．」宣子曰：「同惡相求，</line>
<line xml:id='KX2a0001_ZHSJ_40-1710a.02'>如市賈焉，〔一〕何為不就？」對曰：「無與同好，誰與同惡？〔二〕取國有五難：有寵無人，一</line>
<line xml:id='KX2a0001_ZHSJ_40-1710a.03'>也；〔三〕有人無主，二也；〔四〕有主無謀，三也；〔五〕有謀而無民，四也；〔六〕有民而無德，五</line>
<line xml:id='KX2a0001_ZHSJ_40-1710a.04'>也．〔七〕子比在晉十三年矣，晉､楚之從不聞通者，可謂無人矣；〔八〕族盡親叛，可謂無主</line>
<line xml:id='KX2a0001_ZHSJ_40-1710a.05'>矣；〔九〕無釁而動，可謂無謀矣；〔一０〕為羈終世，可謂無民矣；〔一一〕亡無愛徵，可謂無德</line>
<line xml:id='KX2a0001_ZHSJ_40-1710a.06'>矣．〔一二〕王虐而不忌，〔一三〕子比涉五難以弒君，誰能濟之！有楚國者，其[⿱𠫓廾]疾乎？君陳､蔡，方</line>
<line xml:id='KX2a0001_ZHSJ_40-1710a.07'>城外屬焉．〔一四〕苛慝不作，盜賊伏隱，私欲不違，〔一五〕民無怨心．先神命之，國民信之．姓</line>
<line xml:id='KX2a0001_ZHSJ_40-1710a.08'>有亂，必季實立，楚之常也．子比之官，則右尹也；數其貴寵，則庶子也；以神所命，則又</line>
<line xml:id='KX2a0001_ZHSJ_40-1710a.09'>遠之；民無懷焉，將何以立？」宣子曰：「齊桓､晉文不亦是乎？」〔一六〕對曰：「齊桓，衞姬之</line>
<line xml:id='KX2a0001_ZHSJ_40-1710a.10'>子也，有寵於釐公．有鮑叔牙､賓須無､隰朋以為輔，有莒､衞以為外主，〔一七〕有高､國以為內</line>
<line xml:id='KX2a0001_ZHSJ_40-1710a.11'>主．〔一八〕從善如流，〔一九〕施惠不倦．有國，不亦宜乎？昔我文公，狐季姬之子也，有寵於獻公．</line>
<line xml:id='KX2a0001_ZHSJ_40-1710a.12'>好學不倦．生十七年，有士五人，有先大夫子餘､子犯以為腹心，〔二０〕有魏犫､賈佗以為股</line>
<line xml:id='KX2a0001_ZHSJ_40-1710a.13'>肱，有齊､宋､秦､楚以為外主，〔二一〕有欒､郤､狐､先以為內主．〔二二〕亡十九年，守志彌篤．惠､</line>
<line xml:id='KX2a0001_ZHSJ_40-1710a.14'>懷[⿱𠫓廾]民，〔二三〕民從而與之．〔二四〕故文公有國，不亦宜乎？子比無施於民，無援於外，去晉，晉不</line>
<line xml:id='KX2a0001_ZHSJ_40-1710a.15'>送；歸楚，楚不迎．何以有國！」子比果不終焉，卒立者[⿱𠫓廾]疾，〔二五〕如叔向言也．</line>
</surface>
<surface xml:id='KX2a0001_ZHSJ_40-1711a-z'>
<pb ed='ZHSJ' n='40-1711a' xml:id='KX2a0001_ZHSJ_40-1711a'/><line xml:id='KX2a0001_ZHSJ_40-1711a.01'>〔一〕　集解服虔曰：「謂國人共惡靈王者，如市賈之人求利也．」</line>
<line xml:id='KX2a0001_ZHSJ_40-1711a.02'>〔二〕　集解服虔曰：「言無黨於內，當與誰共同好惡．」</line>
<line xml:id='KX2a0001_ZHSJ_40-1711a.03'>〔三〕　集解杜預曰：「寵須賢人而固．」</line>
<line xml:id='KX2a0001_ZHSJ_40-1711a.04'>〔四〕　集解杜預曰：「雖有賢人，當須內主為應．」</line>
<line xml:id='KX2a0001_ZHSJ_40-1711a.05'>〔五〕　集解杜預曰：「謀，策謀也．」</line>
<line xml:id='KX2a0001_ZHSJ_40-1711a.06'>〔六〕　集解杜預曰：「民，衆也．」</line>
<line xml:id='KX2a0001_ZHSJ_40-1711a.07'>〔七〕　集解杜預曰：「四者既備，當以德成之．」</line>
<line xml:id='KX2a0001_ZHSJ_40-1711a.08'>〔八〕　集解杜預曰：「晉､楚之士從子比游，皆非達人．」</line>
<line xml:id='KX2a0001_ZHSJ_40-1711a.09'>〔九〕　集解杜預曰：「無親族在楚．」</line>
<line xml:id='KX2a0001_ZHSJ_40-1711a.10'>〔一０〕集解服虔曰：「言靈王尚在，而妄動取國，故謂無謀．」</line>
<line xml:id='KX2a0001_ZHSJ_40-1711a.11'>〔一一〕集解杜預曰：「終身羈客在於晉，是無民．」</line>
<line xml:id='KX2a0001_ZHSJ_40-1711a.12'>〔一二〕集解杜預曰：「楚人無愛念者．」</line>
<line xml:id='KX2a0001_ZHSJ_40-1711a.13'>〔一三〕集解杜預曰：「靈王暴虐，無所畏忌，將自亡．」</line>
<line xml:id='KX2a0001_ZHSJ_40-1711a.14'>〔一四〕正義方城山在許州葉縣西十八里也．</line>
<line xml:id='KX2a0001_ZHSJ_40-1711a.15'>〔一五〕集解服虔曰：「不以私欲違民心．」</line>
<line xml:id='KX2a0001_ZHSJ_40-1711a.16'>〔一六〕集解服虔曰：「皆庶子而出奔．」</line>
<line xml:id='KX2a0001_ZHSJ_40-1711a.17'>〔一七〕集解賈逵曰：「齊桓出奔莒，自莒先入，衞人助之．」</line>
</surface>
<surface xml:id='KX2a0001_ZHSJ_40-1712a-z'>
<pb ed='ZHSJ' n='40-1712a' xml:id='KX2a0001_ZHSJ_40-1712a'/><line xml:id='KX2a0001_ZHSJ_40-1712a.01'>〔一八〕集解服虔曰：「國子，高子，皆齊之正卿．」</line>
<line xml:id='KX2a0001_ZHSJ_40-1712a.02'>〔一九〕集解服虔曰：「言其疾．」</line>
<line xml:id='KX2a0001_ZHSJ_40-1712a.03'>〔二０〕集解賈逵曰：「子餘，趙衰．」</line>
<line xml:id='KX2a0001_ZHSJ_40-1712a.04'>〔二一〕集解賈逵曰：「齊以女妻之，宋贈之馬，楚享以九獻，秦送內之．」</line>
<line xml:id='KX2a0001_ZHSJ_40-1712a.05'>〔二二〕集解賈逵曰：「四姓，晉大夫．」　正義杜預云：「謂欒枝､郤縠､狐突､先軫也．」</line>
<line xml:id='KX2a0001_ZHSJ_40-1712a.06'>〔二三〕集解服虔曰：「皆[⿱𠫓廾]民不恤．」</line>
<line xml:id='KX2a0001_ZHSJ_40-1712a.07'>〔二四〕正義以惠､懷[⿱𠫓廾]民，故民相從而歸心於文公．</line>
<line xml:id='KX2a0001_ZHSJ_40-1712a.08'>〔二五〕正義左傳云：「獲神，一也；有民，二也；令德，三也；寵貴，四也；居常，五也．有五利以去五難，誰能害之！」</line>
<line xml:id='KX2a0001_ZHSJ_40-1712a.09'>　　　　杜預云：「獲神，當璧拜也；有民，民信也；令德，無苛慝也；寵貴，妃子也；居常，[⿱𠫓廾]疾季也．」</line>
<line xml:id='KX2a0001_ZHSJ_40-1712a.10'>　　平王二年，使費無忌〔一〕如秦為太子建取婦．〔二〕婦好，來，未至，無忌先歸，說平王曰：</line>
<line xml:id='KX2a0001_ZHSJ_40-1712a.11'>「秦女好，可自娶，為太子更求．」平王聽之，卒自娶秦女，生熊珍．更為太子娶．是時伍奢</line>
<line xml:id='KX2a0001_ZHSJ_40-1712a.12'>為太子太傅，無忌為少傅．無忌無寵於太子，常讒惡太子建．建時年十五矣，其母蔡女也，</line>
<line xml:id='KX2a0001_ZHSJ_40-1712a.13'>無寵於王，王稍益疏外建也．</line>
<line xml:id='KX2a0001_ZHSJ_40-1712a.14'>〔一〕　集解服虔曰：「楚大夫．」　索隱左傳作「無極」，極忌聲相近．</line>
<line xml:id='KX2a0001_ZHSJ_40-1712a.15'>〔二〕　正義左傳云：「楚子之在蔡也，󺡫陽之女奔之，生太子建．」杜預云：「󺡫，蔡邑也．」󺡫，古覓反．</line>
<line xml:id='KX2a0001_ZHSJ_40-1712a.16'>　　六年，使太子建居城父，守邊．〔一〕無忌又日夜讒太子建於王曰：「自無忌入秦女，太子</line>
</surface>
<surface xml:id='KX2a0001_ZHSJ_40-1713a-z'>
<pb ed='ZHSJ' n='40-1713a' xml:id='KX2a0001_ZHSJ_40-1713a'/><line xml:id='KX2a0001_ZHSJ_40-1713a.01'>怨，亦不能無望於王，王少自備焉．且太子居城父，擅兵，外交諸侯，且欲入矣．」平王召</line>
<line xml:id='KX2a0001_ZHSJ_40-1713a.02'>其傅伍奢責之．伍奢知無忌讒，乃曰：「王柰何以小臣疏骨肉？」無忌曰：；「今不制，後悔</line>
<line xml:id='KX2a0001_ZHSJ_40-1713a.03'>也．」於是王遂囚伍奢．（<note>而召其二子而告以免父死</note>）乃令司馬奮揚召太子建，欲誅之．太子聞</line>
<line xml:id='KX2a0001_ZHSJ_40-1713a.04'>之，亡奔宋．</line>
<line xml:id='KX2a0001_ZHSJ_40-1713a.05'>〔一〕　集解服虔曰：「城父，楚北境邑．」杜預曰：「襄城城父縣．」　正義父音甫．括地志云：「城父故城在許州葉縣</line>
<line xml:id='KX2a0001_ZHSJ_40-1713a.06'>　　　　東北四十五里，即杜預云襄城城父縣也．又許州襄城縣東四十里亦有父城故城一所，服虔云『城父，楚北境』，</line>
<line xml:id='KX2a0001_ZHSJ_40-1713a.07'>　　　　乃是父城之名，非建所守．杜預云（言）成父，又誤也．傳及酈元水經注云『楚大城城父，使太子建居之』，即十三</line>
<line xml:id='KX2a0001_ZHSJ_40-1713a.08'>　　　　州志云太子建所居城父，謂今亳州城父縣也．」按：今亳州見有城父縣，是建所守者也．地理志云潁川有父城</line>
<line xml:id='KX2a0001_ZHSJ_40-1713a.09'>　　　　縣，沛郡有城父縣，此二名別耳．</line>
<line xml:id='KX2a0001_ZHSJ_40-1713a.10'>　　無忌曰：「伍奢有二子，不殺者為楚國患．盍以免其父召之，必至．」於是王使使謂奢：</line>
<line xml:id='KX2a0001_ZHSJ_40-1713a.11'>「能致二子則生，不能將死．」奢曰：「尚至，胥不至．」王曰：「何也？」奢曰：「尚之為人，</line>
<line xml:id='KX2a0001_ZHSJ_40-1713a.12'>廉，死節，慈孝而仁，聞召而免父，必至，不顧其死．胥之為人，智而好謀，勇而矜功，知來必</line>
<line xml:id='KX2a0001_ZHSJ_40-1713a.13'>死，必不來．然為楚國憂者必此子．」於是王使人召之，曰：「來，吾免爾父．」伍尚謂伍胥</line>
<line xml:id='KX2a0001_ZHSJ_40-1713a.14'>曰：「聞父免而莫奔，不孝也；父戮莫報，無謀也；度能任事，知也．子其行矣，我其歸死．」</line>
<line xml:id='KX2a0001_ZHSJ_40-1713a.15'>伍尚遂歸．伍胥彎弓屬矢，出見使者，曰：「父有罪，何以召其子為？」將射，使者還走，遂</line>
</surface>
<surface xml:id='KX2a0001_ZHSJ_40-1714a-z'>
<pb ed='ZHSJ' n='40-1714a' xml:id='KX2a0001_ZHSJ_40-1714a'/><line xml:id='KX2a0001_ZHSJ_40-1714a.01'>出奔吳．伍奢聞之，曰：「胥亡，楚國危哉．」楚人遂殺伍奢及尚．</line>
<line xml:id='KX2a0001_ZHSJ_40-1714a.02'>　　十年，楚太子建母在居巢，〔一〕開吳．吳使公子光伐楚，遂敗陳､蔡，取太子建母而去．</line>
<line xml:id='KX2a0001_ZHSJ_40-1714a.03'>楚恐，城郢．〔二〕初，吳之邊邑卑梁〔三〕與楚邊邑鍾離小童爭桑，兩家交怒相攻，滅卑梁人．</line>
<line xml:id='KX2a0001_ZHSJ_40-1714a.04'>卑梁大夫怒，發邑兵攻鍾離．楚王聞之怒，發國兵滅卑梁．吳王聞之大怒，亦發兵，使公子</line>
<line xml:id='KX2a0001_ZHSJ_40-1714a.05'>光因建母家攻楚，遂滅鍾離､居巢．楚乃恐而城郢．〔四〕</line>
<line xml:id='KX2a0001_ZHSJ_40-1714a.06'>〔一〕　正義廬州巢縣是也．</line>
<line xml:id='KX2a0001_ZHSJ_40-1714a.07'>〔二〕　正義在江陵縣東北六里，已解於前．按：傳城郢在昭公二十三年，下重言城郢．杜預云「楚用子囊遺言以築</line>
<line xml:id='KX2a0001_ZHSJ_40-1714a.08'>　　　　郢城矣，今畏吳，復修以自固也」</line>
<line xml:id='KX2a0001_ZHSJ_40-1714a.09'>〔三〕　正義卑梁邑近鍾離也．</line>
<line xml:id='KX2a0001_ZHSJ_40-1714a.10'>〔四〕　索隱去年已城郢，今又重言．據左氏昭二十三年城郢，二十四年無重城郢之文，是史記誤也．</line>
<line xml:id='KX2a0001_ZHSJ_40-1714a.11'>　　十三年，平王卒．將軍子常曰：「太子珍少，且其母乃前太子建所當娶也．」欲立令尹</line>
<line xml:id='KX2a0001_ZHSJ_40-1714a.12'>子西．子西，平王之庶弟也，有義．子西曰：「國有常法，更立則亂，言之則致誅．」乃立太</line>
<line xml:id='KX2a0001_ZHSJ_40-1714a.13'>子珍，是為昭王．</line>
<line xml:id='KX2a0001_ZHSJ_40-1714a.14'>　　昭王元年，楚衆不說費無忌，以其讒亡太子建，殺伍奢子父與郤宛．宛之宗姓伯氏子</line>
</surface>
<surface xml:id='KX2a0001_ZHSJ_40-1715a-z'>
<pb ed='ZHSJ' n='40-1715a' xml:id='KX2a0001_ZHSJ_40-1715a'/><line xml:id='KX2a0001_ZHSJ_40-1715a.01'>噽及子胥皆奔吳，吳兵數侵楚，楚人怨無忌甚．楚令尹子常〔一〕誅無忌以說衆，衆乃喜．</line>
<line xml:id='KX2a0001_ZHSJ_40-1715a.02'>〔一〕　正義名瓦．左傳云囊瓦伐吳．</line>
<line xml:id='KX2a0001_ZHSJ_40-1715a.03'>　　四年，吳三公子〔一〕奔楚，楚封之以扞吳．五年，吳伐取楚之六､潛．〔二〕七年，楚使子</line>
<line xml:id='KX2a0001_ZHSJ_40-1715a.04'>常伐吳，吳大敗楚於豫章．〔三〕</line>
<line xml:id='KX2a0001_ZHSJ_40-1715a.05'>〔一〕　索隱昭三十年，二父公奔楚，公子掩餘奔徐，公子燭庸奔鍾離．此言三公子，非也．</line>
<line xml:id='KX2a0001_ZHSJ_40-1715a.06'>〔二〕　正義故六城在壽州安豐縣南百三十二里，偃姓，皋陶之後所封也．潛城，楚之潛邑，在霍山縣東二百步．</line>
<line xml:id='KX2a0001_ZHSJ_40-1715a.07'>〔三〕　正義今洪州也．</line>
<line xml:id='KX2a0001_ZHSJ_40-1715a.08'>　　十年冬，吳王闔閭､伍子胥､伯噽與唐､蔡俱伐楚，楚大敗，吳兵遂入郢，辱平王之墓，以</line>
<line xml:id='KX2a0001_ZHSJ_40-1715a.09'>伍子胥故也．吳兵之來，楚使子常以兵迎之，夾漢水陣．吳伐敗子常，子常亡奔鄭．楚兵</line>
<line xml:id='KX2a0001_ZHSJ_40-1715a.10'>走，吳乘勝逐之，五戰及郢．己卯，昭王出奔．庚辰，吳人入郢．〔一〕</line>
<line xml:id='KX2a0001_ZHSJ_40-1715a.11'>〔一〕　集解春秋云十一月庚辰．</line>
<line xml:id='KX2a0001_ZHSJ_40-1715a.12'>　　昭王亡也至雲夢．雲夢不知其王也，射傷王．王走鄖．〔一〕鄖公之弟懷曰：「平王殺吾</line>
<line xml:id='KX2a0001_ZHSJ_40-1715a.13'>父，〔二〕今我殺其子，不亦可乎？」鄖公止之，然恐其弒昭王，乃與王出奔隨．〔三〕吳王聞昭</line>
<line xml:id='KX2a0001_ZHSJ_40-1715a.14'>王往，即進擊隨，謂隨人曰：「周之子孫封於江漢之閒者，楚盡滅之．」欲殺昭王．王從臣子</line>
<line xml:id='KX2a0001_ZHSJ_40-1715a.15'>綦乃深匿王，自以為王，謂隨人曰：「以我予吳．」隨人卜予吳，不吉，乃謝吳王曰：「昭王亡，</line>
</surface>
<surface xml:id='KX2a0001_ZHSJ_40-1716a-z'>
<pb ed='ZHSJ' n='40-1716a' xml:id='KX2a0001_ZHSJ_40-1716a'/><line xml:id='KX2a0001_ZHSJ_40-1716a.01'>不在隨．」吳請入自索之，隨不聽，吳亦罷去．</line>
<line xml:id='KX2a0001_ZHSJ_40-1716a.02'>〔一〕　正義走音奏．鄖音云．括地志云：「安州安陸縣城，本春秋時鄖國城也．」</line>
<line xml:id='KX2a0001_ZHSJ_40-1716a.03'>〔二〕　集解服虔曰：「父曼成然．」　正義成然立平王，貪求無厭，平王殺之．</line>
<line xml:id='KX2a0001_ZHSJ_40-1716a.04'>〔三〕　正義括地志云：「隨州城外古隨國城．隨，姬姓也．」又云：「楚昭王城在隨州縣北七里．左傳云吳師入郢，王</line>
<line xml:id='KX2a0001_ZHSJ_40-1716a.05'>　　　　奔隨，隨人處之公宮之北，即此城是也．」</line>
<line xml:id='KX2a0001_ZHSJ_40-1716a.06'>　　昭王之出郢也，使申鮑胥〔一〕請救於秦．秦以車五百乘救楚，楚亦收餘散兵，與秦擊</line>
<line xml:id='KX2a0001_ZHSJ_40-1716a.07'>吳．十一年六月，敗吳於稷．〔二〕會吳王弟夫概見吳王兵傷敗，乃亡歸，自立為王．闔閭聞</line>
<line xml:id='KX2a0001_ZHSJ_40-1716a.08'>之，引兵去楚，歸擊夫概．夫概敗，奔楚，楚封之堂谿，〔三〕號為堂谿氏．</line>
<line xml:id='KX2a0001_ZHSJ_40-1716a.09'>〔一〕　集解服虔曰：「楚大夫王孫包胥．」</line>
<line xml:id='KX2a0001_ZHSJ_40-1716a.10'>〔二〕　集解賈逵曰：「楚地也．」</line>
<line xml:id='KX2a0001_ZHSJ_40-1716a.11'>〔三〕　正義（地理）【括地】志云：「堂谿故城在豫州郾城縣西八十有五里也．」</line>
<line xml:id='KX2a0001_ZHSJ_40-1716a.12'>　　楚昭王滅唐〔一〕九月，歸入郢．十二年，吳復伐楚，取番．〔二〕楚恐，去郢，北徙都鄀．〔三〕</line>
<line xml:id='KX2a0001_ZHSJ_40-1716a.13'>〔一〕　集解杜預曰：「義陽安昌縣東南上唐鄉．」　正義括地志云：「上唐鄉故城在隨州棗陽縣東南百五十里，古之</line>
<line xml:id='KX2a0001_ZHSJ_40-1716a.14'>　　　　唐國也．世本云唐，姬姓之國．」</line>
<line xml:id='KX2a0001_ZHSJ_40-1716a.15'>〔二〕　正義片寒反，又音婆．括地志云：「饒州鄱陽縣，春秋時為楚東境，秦為番縣，屬九江郡，漢為鄱陽縣也．」</line>
<line xml:id='KX2a0001_ZHSJ_40-1716a.16'>〔三〕　正義音若．括地志云：「楚昭王故城在襄州樂鄉縣東北三十二里，在故都城東五里，即楚國故昭王徙都鄀城</line>
</surface>
<surface xml:id='KX2a0001_ZHSJ_40-1717a-z'>
<pb ed='ZHSJ' n='40-1717a' xml:id='KX2a0001_ZHSJ_40-1717a'/><line xml:id='KX2a0001_ZHSJ_40-1717a.01'>　　　　也．」</line>
<line xml:id='KX2a0001_ZHSJ_40-1717a.02'>　　十六年，孔子相魯．二十年，楚滅頓，〔一〕滅胡．〔二〕二十一年，吳王闔閭伐越．越王句</line>
<line xml:id='KX2a0001_ZHSJ_40-1717a.03'>踐射傷吳王，遂死．吳由此怨越而不西伐楚．</line>
<line xml:id='KX2a0001_ZHSJ_40-1717a.04'>〔一〕　集解地理志曰：「汝南南頓縣，故頓子國．」　正義括地志云：「陳州南頓縣，故頓子國．應劭云古頓子國，姬</line>
<line xml:id='KX2a0001_ZHSJ_40-1717a.05'>　　　　姓也，逼於陳，後南徙，故曰南頓也．」</line>
<line xml:id='KX2a0001_ZHSJ_40-1717a.06'>〔二〕　集解杜預曰：「汝南縣西北胡城．」　正義括地志云：「故胡城在豫州郾城縣界．」</line>
<line xml:id='KX2a0001_ZHSJ_40-1717a.07'>　　二十七年春，吳伐陳，楚昭王救之，軍城父．十月，昭王病於軍中，有赤雲如鳥，夾日而</line>
<line xml:id='KX2a0001_ZHSJ_40-1717a.08'>蜚．〔一〕昭王問周太史，太史曰：「是害於楚王，然可移於將相．」將相聞是言，乃請自以身禱</line>
<line xml:id='KX2a0001_ZHSJ_40-1717a.09'>於神．昭王曰：「將相，孤之股肱也，今移禍，庸去是身乎！」弗聽．卜而河為祟，大夫請禱</line>
<line xml:id='KX2a0001_ZHSJ_40-1717a.10'>河．昭王曰：「自吾先王受封，望不過江､漢，〔二〕而河非所獲罪也．」止不許．孔子在陳，聞</line>
<line xml:id='KX2a0001_ZHSJ_40-1717a.11'>是言，曰：「楚昭王通大道矣．其不失國，宜哉！」</line>
<line xml:id='KX2a0001_ZHSJ_40-1717a.12'>〔一〕　集解杜預曰：「雲在楚上，惟楚見之．」</line>
<line xml:id='KX2a0001_ZHSJ_40-1717a.13'>〔二〕　集解服虔曰：「謂所受王命，祀其國中山川為望．」　正義按：江，荊州南大江也，漢，江也，二水楚境內也．河，</line>
<line xml:id='KX2a0001_ZHSJ_40-1717a.14'>　　　　黃河，非楚境也．</line>
<line xml:id='KX2a0001_ZHSJ_40-1717a.15'>　　昭王病甚，乃召諸公子大夫曰：「孤不佞，再辱楚國之師，今乃得以天壽終，孤之幸也．」</line>
</surface>
<surface xml:id='KX2a0001_ZHSJ_40-1718a-z'>
<pb ed='ZHSJ' n='40-1718a' xml:id='KX2a0001_ZHSJ_40-1718a'/><line xml:id='KX2a0001_ZHSJ_40-1718a.01'>讓其弟公子申為王，不可．又讓次弟公子結，亦不可．乃又讓次弟公子閭，五讓，乃後許為</line>
<line xml:id='KX2a0001_ZHSJ_40-1718a.02'>王．將戰，庚寅，昭王卒於軍中．子閭曰：「王病甚，舍其子讓羣臣，臣所以許王，以廣王意</line>
<line xml:id='KX2a0001_ZHSJ_40-1718a.03'>也．今君王卒，臣豈敢忘君王之意乎！」乃與子西､子綦謀，伏師閉〔一〕塗，迎越女之子章</line>
<line xml:id='KX2a0001_ZHSJ_40-1718a.04'>立之，〔二〕是為惠王．然後罷兵歸，葬昭王．</line>
<line xml:id='KX2a0001_ZHSJ_40-1718a.05'>〔一〕　集解徐廣曰：「一作『壁』．」</line>
<line xml:id='KX2a0001_ZHSJ_40-1718a.06'>〔二〕　集解服虔曰：「閉塗，不通外使也．越女，昭王之妾．」　索隱閉塗即攢塗也，故下云惠王後即罷兵歸葬．服</line>
<line xml:id='KX2a0001_ZHSJ_40-1718a.07'>　　　　虔說非．正義左傳云「謀潛師閉塗」．按：潛師，密發往迎也；閉塗，防斷外寇也．為昭王薨於軍，嗣子未定，</line>
<line xml:id='KX2a0001_ZHSJ_40-1718a.08'>　　　　恐有鄰國及諸公子之變，故伏師閉塗，迎越女之子章立為惠王也．</line>
<line xml:id='KX2a0001_ZHSJ_40-1718a.09'>　　惠王二年，子西召故平王太子建之子勝於吳，以為巢大夫，號曰白公．〔一〕白公好兵而</line>
<line xml:id='KX2a0001_ZHSJ_40-1718a.10'>下士，欲報仇．六年，白公請兵令尹子西伐鄭．初，白公父建亡在鄭，鄭殺之，白公亡走吳，</line>
<line xml:id='KX2a0001_ZHSJ_40-1718a.11'>子西復召之，故以此怨鄭，欲伐之．子西許而未為發兵．八年，晉伐鄭，鄭告急楚，楚使子</line>
<line xml:id='KX2a0001_ZHSJ_40-1718a.12'>西救鄭，受賂而去．白公勝怒，乃遂與勇力死士石乞等襲殺令尹子西､子綦於朝，因劫</line>
<line xml:id='KX2a0001_ZHSJ_40-1718a.13'>惠王，置之高府，〔二〕欲弒之．惠王從者屈固負王亡走昭王夫人宮．〔三〕白公自立為王．月</line>
<line xml:id='KX2a0001_ZHSJ_40-1718a.14'>餘，會葉公來救楚，楚惠王之徒與共攻白公，殺之．惠王乃復位．是歲也，〔四〕滅陳而縣</line>
<line xml:id='KX2a0001_ZHSJ_40-1718a.15'>之．</line>
</surface>
<surface xml:id='KX2a0001_ZHSJ_40-1719a-z'>
<pb ed='ZHSJ' n='40-1719a' xml:id='KX2a0001_ZHSJ_40-1719a'/><line xml:id='KX2a0001_ZHSJ_40-1719a.01'>〔一〕　集解徐廣曰：「伍子胥傳曰使勝守楚之邊邑鄢．」駰案：服虔曰「白，邑名．楚邑大夫皆稱公」．杜預曰「汝陰</line>
<line xml:id='KX2a0001_ZHSJ_40-1719a.02'>　　　　裦信縣西南有白亭」．　正義巢，今廬州居巢縣也．括地志云：「白亭在豫州裦信東南三十二里．褎信本漢郾</line>
<line xml:id='KX2a0001_ZHSJ_40-1719a.03'>　　　　縣之地，後漢分郾置裦信縣，在今裦信縣東七十七里．」</line>
<line xml:id='KX2a0001_ZHSJ_40-1719a.04'>〔二〕　集解賈逵曰：「高府，府名也．」杜預曰：「楚別府．」</line>
<line xml:id='KX2a0001_ZHSJ_40-1719a.05'>〔三〕　集解服虔曰：「昭王夫人，惠王母，越女也．」</line>
<line xml:id='KX2a0001_ZHSJ_40-1719a.06'>〔四〕　集解徐廣曰：「惠王之十年．」</line>
<line xml:id='KX2a0001_ZHSJ_40-1719a.07'>　　十三年，吳王夫差彊，陵齊､晉，來伐楚．十六年，越滅吳．〔一〕四十二年，楚滅蔡．〔二〕四</line>
<line xml:id='KX2a0001_ZHSJ_40-1719a.08'>十四年，楚滅嵵．〔三〕與秦平．是時越已滅吳而不能正江､淮北；〔四〕楚東侵，廣地至泗上．</line>
<line xml:id='KX2a0001_ZHSJ_40-1719a.09'>〔一〕　正義表云越滅吳在元王四年．</line>
<line xml:id='KX2a0001_ZHSJ_40-1719a.10'>〔二〕　正義周定王二十二年．</line>
<line xml:id='KX2a0001_ZHSJ_40-1719a.11'>〔三〕　正義周定王二十四年．</line>
<line xml:id='KX2a0001_ZHSJ_40-1719a.12'>〔四〕　正義正，長也．江､淮北謂廣陵縣，徐､泗等州是也．</line>
<line xml:id='KX2a0001_ZHSJ_40-1719a.13'>　　五十七年，惠王卒，子簡王中立．〔一〕</line>
<line xml:id='KX2a0001_ZHSJ_40-1719a.14'>〔一〕　正義中音仲．</line>
<line xml:id='KX2a0001_ZHSJ_40-1719a.15'>　　簡王元年，北伐滅莒．〔一〕八年，魏文侯､韓武子､趙桓子始列為諸侯．</line>
</surface>
<surface xml:id='KX2a0001_ZHSJ_40-1720a-z'>
<pb ed='ZHSJ' n='40-1720a' xml:id='KX2a0001_ZHSJ_40-1720a'/><line xml:id='KX2a0001_ZHSJ_40-1720a.01'>〔一〕　正義括地志云：「密州莒縣，故國也．」言「北伐」者，莒在徐､泗之北．</line>
<line xml:id='KX2a0001_ZHSJ_40-1720a.02'>　　二十四年，簡王卒，子聲王當立．〔一〕聲王六年，，盜殺聲王，子悼王熊疑立．悼王二年，</line>
<line xml:id='KX2a0001_ZHSJ_40-1720a.03'>三晉來伐楚，至乘丘而還．〔二〕四年，楚伐周．鄭殺子陽．九年，伐韓，取負黍．十一年，三</line>
<line xml:id='KX2a0001_ZHSJ_40-1720a.04'>晉伐楚，敗我大梁､榆關．〔三〕楚厚賂秦，與之平．二十一年，悼王卒，子肅王臧立．</line>
<line xml:id='KX2a0001_ZHSJ_40-1720a.05'>〔一〕　正義謚法云「不生其國曰聲」也．</line>
<line xml:id='KX2a0001_ZHSJ_40-1720a.06'>〔二〕　集解徐廣曰：「年表三年歸榆關于鄭．」　正義年表云：三晉公子伐我，至乘丘，誤也，已解在年表中．（地理</line>
<line xml:id='KX2a0001_ZHSJ_40-1720a.07'>　　　　志）【括地志】云「乘丘故城在袞州瑕丘縣西北三十五里」是也．</line>
<line xml:id='KX2a0001_ZHSJ_40-1720a.08'>〔三〕　索隱此榆關當在大梁之西也．</line>
<line xml:id='KX2a0001_ZHSJ_40-1720a.09'>　　肅王四年，蜀伐楚，取茲方．〔一〕於是楚為扞關以距之．〔二〕十年，魏取我魯陽．〔三〕十一</line>
<line xml:id='KX2a0001_ZHSJ_40-1720a.10'>年，肅王卒，無子，立其弟熊良夫，是為宣王．</line>
<line xml:id='KX2a0001_ZHSJ_40-1720a.11'>〔一〕　索隱地名，今闕．　正義古今地名云：「荊州松滋縣古鳩茲地，即楚茲方是也．」</line>
<line xml:id='KX2a0001_ZHSJ_40-1720a.12'>〔二〕　集解李熊說公孫述曰：「東守巴郡，距扞關之口．」　索隱按：郡國志巴郡魚復縣有扞關．</line>
<line xml:id='KX2a0001_ZHSJ_40-1720a.13'>〔三〕　集解地理志云南陽有魯陽縣．　正義括地志云：「汝州魯山本漢魯陽縣也．古魯縣以古魯山為名也．」</line>
<line xml:id='KX2a0001_ZHSJ_40-1720a.14'>　　宣王六年，周天子賀秦獻公．秦始復彊，而三晉益大，魏惠王､齊威王尤彊．三十年，</line>
<line xml:id='KX2a0001_ZHSJ_40-1720a.15'>秦封衞鞅於商，南侵楚．是年，宣王卒，子威王熊商立．</line>
</surface>
<surface xml:id='KX2a0001_ZHSJ_40-1721a-z'>
<pb ed='ZHSJ' n='40-1721a' xml:id='KX2a0001_ZHSJ_40-1721a'/><line xml:id='KX2a0001_ZHSJ_40-1721a.01'>　　威王六年，周顯王致文武胙於秦惠王．</line>
<line xml:id='KX2a0001_ZHSJ_40-1721a.02'>　　七年，齊孟嘗君父田嬰欺楚，楚威王伐齊，敗之於徐州，〔一〕而令齊必逐田嬰．田嬰恐，</line>
<line xml:id='KX2a0001_ZHSJ_40-1721a.03'>張丑偽謂楚王曰：「王所以戰勝於徐州者，田盼子不用也．〔二〕盼子者，有功於國，而百姓為</line>
<line xml:id='KX2a0001_ZHSJ_40-1721a.04'>之用．嬰子弗善而用申紀．申紀者，大臣不附，百姓不為用，故王勝之也．今王逐嬰子，嬰</line>
<line xml:id='KX2a0001_ZHSJ_40-1721a.05'>子逐，盼子必用矣．復搏其士卒以與王遇，〔三〕必不便於王矣．」楚王因弗逐也．</line>
<line xml:id='KX2a0001_ZHSJ_40-1721a.06'>〔一〕　集解徐廣曰：「時楚已滅越而伐齊也．齊說越，令攻楚，故云齊欺楚．」</line>
<line xml:id='KX2a0001_ZHSJ_40-1721a.07'>〔二〕　索隱盼子，嬰之同族．</line>
<line xml:id='KX2a0001_ZHSJ_40-1721a.08'>〔三〕　索隱搏音膊，亦有作「附」讀．戰國策作「整」．</line>
<line xml:id='KX2a0001_ZHSJ_40-1721a.09'>　　十一年，威王卒，子懷王熊槐立．魏聞楚喪，伐楚，取我陘山．〔一〕</line>
<line xml:id='KX2a0001_ZHSJ_40-1721a.10'>〔一〕　正義括地志云：「陘山在鄭州新鄭縣西南三十里．」</line>
<line xml:id='KX2a0001_ZHSJ_40-1721a.11'>　　懷王元年，張儀始相秦惠王．四年，秦惠王初稱王．</line>
<line xml:id='KX2a0001_ZHSJ_40-1721a.12'>　　六年，楚使柱國昭陽將兵而攻魏，破之於襄陵，〔一〕得八邑．〔二〕又移兵而攻齊，齊王患</line>
<line xml:id='KX2a0001_ZHSJ_40-1721a.13'>之．〔三〕陳軫適為秦使齊，齊王曰：「為之柰何？」陳軫曰：「王勿憂，請令罷之．」即往見昭</line>
</surface>
<surface xml:id='KX2a0001_ZHSJ_40-1722a-z'>
<pb ed='ZHSJ' n='40-1722a' xml:id='KX2a0001_ZHSJ_40-1722a'/><line xml:id='KX2a0001_ZHSJ_40-1722a.01'>陽軍中，曰：「願聞楚國之法，破軍殺將者何以貴之？」昭陽曰：「其官為上柱國，封上爵執</line>
<line xml:id='KX2a0001_ZHSJ_40-1722a.02'>珪．」陳軫曰：「其有貴於此者乎？」昭陽曰：「令尹．」陳軫曰：「今君已為令尹矣，此國冠</line>
<line xml:id='KX2a0001_ZHSJ_40-1722a.03'>之上．〔四〕臣請得譬之．人有遺其舍人一卮酒者，舍人相謂曰：『數人飲此，不足以徧，請遂</line>
<line xml:id='KX2a0001_ZHSJ_40-1722a.04'>畫地為蛇，蛇先成者獨飲之．』一人曰：『吾蛇先成．』舉酒而起，曰：『吾能為之足．』及其</line>
<line xml:id='KX2a0001_ZHSJ_40-1722a.05'>為之足，而後成人奪之酒而飲之，曰：『蛇固無足，今為之足，是非蛇也．』今君相楚而攻</line>
<line xml:id='KX2a0001_ZHSJ_40-1722a.06'>魏，破軍殺將，功莫大焉，冠之上不可以加矣．今又移兵而攻齊，攻齊勝之，官爵不加於此；</line>
<line xml:id='KX2a0001_ZHSJ_40-1722a.07'>攻之不勝，身死爵奪，有毀於楚：此為蛇為足之說也．不若引兵而去以德齊，此持滿之術</line>
<line xml:id='KX2a0001_ZHSJ_40-1722a.08'>也．」昭陽曰：「善．」引兵而去．</line>
<line xml:id='KX2a0001_ZHSJ_40-1722a.09'>〔一〕　索隱縣名，在河東．</line>
<line xml:id='KX2a0001_ZHSJ_40-1722a.10'>〔二〕　索隱古本作「八邑」，今亦作「八城」．</line>
<line xml:id='KX2a0001_ZHSJ_40-1722a.11'>〔三〕　集解徐廣曰：「懷王六年，昭陽移和而攻齊．軍門曰和．」</line>
<line xml:id='KX2a0001_ZHSJ_40-1722a.12'>〔四〕　索隱冠音官．令尹乃尹中最尊，故以國為言，猶如卿子冠軍然．</line>
<line xml:id='KX2a0001_ZHSJ_40-1722a.13'>　　燕、韓君初稱王．秦使張儀與楚、齊、魏相會，盟齧桑．〔一〕</line>
<line xml:id='KX2a0001_ZHSJ_40-1722a.14'>〔一〕　正義徐廣曰：「在梁與彭城之閒也．」</line>
<line xml:id='KX2a0001_ZHSJ_40-1722a.15'>　　十一年，蘇秦約從山東六國共攻秦，楚懷王為從長．至函谷關，秦出兵擊六國，六國兵</line>
</surface>
<surface xml:id='KX2a0001_ZHSJ_40-1723a-z'>
<pb ed='ZHSJ' n='40-1723a' xml:id='KX2a0001_ZHSJ_40-1723a'/><line xml:id='KX2a0001_ZHSJ_40-1723a.01'>皆引而歸，齊獨後．十二年，齊湣王伐敗趙、魏軍，秦亦伐敗韓，與齊爭長．</line>
<line xml:id='KX2a0001_ZHSJ_40-1723a.02'>　　十六年，秦欲伐齊，而楚與齊從親，秦惠王患之，乃宣言張儀免相，使張儀南見楚王，謂</line>
<line xml:id='KX2a0001_ZHSJ_40-1723a.03'>楚王曰：「敝邑之王所甚說者無先大王，雖儀之所甚願為門闌之廝者亦無先大王．敝邑之</line>
<line xml:id='KX2a0001_ZHSJ_40-1723a.04'>王所甚憎者無先齊王，雖儀之所甚憎者亦無先齊王．而大王和之，〔一〕是以敝邑之王不得</line>
<line xml:id='KX2a0001_ZHSJ_40-1723a.05'>事王，而令儀亦不得為門闌之廝也．王為儀閉關而絕齊，今使使者從儀西取故秦所分楚商</line>
<line xml:id='KX2a0001_ZHSJ_40-1723a.06'>於之地方六百里，〔二〕如是則齊弱矣．是北弱齊，西德於秦，私商於以為富，此一計而三利</line>
<line xml:id='KX2a0001_ZHSJ_40-1723a.07'>俱至也．」懷王大悅，乃置相璽於張儀，日與置酒，宣言「吾復得吾商於之地」．羣臣皆賀，</line>
<line xml:id='KX2a0001_ZHSJ_40-1723a.08'>而陳軫獨弔．懷王曰：「何故？」陳軫對曰：「秦之所為重王者，以王之有齊也．今地未可</line>
<line xml:id='KX2a0001_ZHSJ_40-1723a.09'>得而齊交先絕，是楚孤也．夫秦又何重孤國哉，必輕楚矣．且先出地而後絕齊，則秦計不</line>
<line xml:id='KX2a0001_ZHSJ_40-1723a.10'>為．先絕齊而後責地，則必見欺於張儀．見欺於張儀，則王必怨之．怨之，是西起秦患，北</line>
<line xml:id='KX2a0001_ZHSJ_40-1723a.11'>絕齊交．西起秦患，北絕齊交，則兩國之兵必至．〔三〕臣故弔．」楚王弗聽，因使一將軍西受</line>
<line xml:id='KX2a0001_ZHSJ_40-1723a.12'>封地．</line>
<line xml:id='KX2a0001_ZHSJ_40-1723a.13'>〔一〕　索隱和謂楚與齊相和親．</line>
<line xml:id='KX2a0001_ZHSJ_40-1723a.14'>〔二〕　集解商於之地在今順陽郡南鄉、丹水二縣，有商城在於中．故謂之商於．　索隱商於在今慎陽．案：地理</line>
<line xml:id='KX2a0001_ZHSJ_40-1723a.15'>　　　　志丹水及商屬弘農，今言順陽者，是魏晉始分置順陽郡，商城、丹水俱隸之．</line>
</surface>
<surface xml:id='KX2a0001_ZHSJ_40-1724a-z'>
<pb ed='ZHSJ' n='40-1724a' xml:id='KX2a0001_ZHSJ_40-1724a'/><line xml:id='KX2a0001_ZHSJ_40-1724a.01'>〔三〕　索隱兩國，韓、魏也．</line>
<line xml:id='KX2a0001_ZHSJ_40-1724a.02'>　　張儀至秦，詳醉墜車，稱病不出三月，地不可得．楚王曰：「儀以吾絕齊為尚薄邪？」乃</line>
<line xml:id='KX2a0001_ZHSJ_40-1724a.03'>使勇士宋遺北辱齊王．齊王大怒，折楚符而合於秦．秦齊交合，張儀乃起朝，謂楚將軍曰：</line>
<line xml:id='KX2a0001_ZHSJ_40-1724a.04'>「子何不受地？從某至某，廣袤六里．」楚將軍曰：「臣之所以見命者六百里，不聞六里．」</line>
<line xml:id='KX2a0001_ZHSJ_40-1724a.05'>即以歸報懷王．懷王大怒，興師將伐秦．陳軫又曰：「伐秦非計也．不如因賂之一名都，與</line>
<line xml:id='KX2a0001_ZHSJ_40-1724a.06'>之伐齊，是我亡於秦，〔一〕取償於齊也，吾國尚可全．今王已絕於齊而責欺於秦，是吾合秦</line>
<line xml:id='KX2a0001_ZHSJ_40-1724a.07'>齊之交而來天下之兵也，國必大傷矣．」楚王不聽，遂絕和於秦，發兵西攻秦．秦亦發兵擊</line>
<line xml:id='KX2a0001_ZHSJ_40-1724a.08'>之．</line>
<line xml:id='KX2a0001_ZHSJ_40-1724a.09'>〔一〕　索隱謂失商於之地．</line>
<line xml:id='KX2a0001_ZHSJ_40-1724a.10'>　　十七年春，與秦戰丹陽，〔一〕秦大敗我軍，斬甲士八萬，虜我大將軍屈匄、裨將軍逢侯丑</line>
<line xml:id='KX2a0001_ZHSJ_40-1724a.11'>等七十餘人，遂取漢中之郡．楚懷王大怒，乃悉國兵復襲秦，戰於藍田，〔二〕大敗楚軍．韓、</line>
<line xml:id='KX2a0001_ZHSJ_40-1724a.12'>魏聞楚之困，乃南襲楚，至於鄧．楚聞，乃引兵歸．</line>
<line xml:id='KX2a0001_ZHSJ_40-1724a.13'>〔一〕　索隱此丹陽在漢中．</line>
<line xml:id='KX2a0001_ZHSJ_40-1724a.14'>〔二〕　正義藍田在雍州東南八十里，從藍田關入藍田縣．</line>
<line xml:id='KX2a0001_ZHSJ_40-1724a.15'>　　十八年，秦使使約復與楚親，分漢中之半以和楚．楚王曰：「願得張儀，不願得地．」張</line>
</surface>
<surface xml:id='KX2a0001_ZHSJ_40-1725a-z'>
<pb ed='ZHSJ' n='40-1725a' xml:id='KX2a0001_ZHSJ_40-1725a'/><line xml:id='KX2a0001_ZHSJ_40-1725a.01'>儀聞之，請之楚．秦王曰：「楚且甘心於子，柰何？」張儀曰：「臣善其左右靳尚，靳尚又能</line>
<line xml:id='KX2a0001_ZHSJ_40-1725a.02'>得事於楚王幸姬鄭袖，袖所言無不從者．且儀以前使負楚以商於之約，今秦楚大戰，有惡，</line>
<line xml:id='KX2a0001_ZHSJ_40-1725a.03'>臣非面自謝楚不解．且大王在，楚不宜敢取儀．誠殺儀以便國，臣之願也．」儀遂使楚．</line>
<line xml:id='KX2a0001_ZHSJ_40-1725a.04'>　　至，懷王不見，因而囚張儀，欲殺之．儀私於靳尚，靳尚為請懷王曰：「拘張儀，秦王必</line>
<line xml:id='KX2a0001_ZHSJ_40-1725a.05'>怒．天下見楚無秦，必輕王矣．」又謂夫人鄭袖曰：「秦王甚愛張儀，而王欲殺之，今將以上</line>
<line xml:id='KX2a0001_ZHSJ_40-1725a.06'>庸之地六縣賂楚，以美人聘楚王，以宮中善歌者為之媵．楚王重地，秦女必貴，而夫人必</line>
<line xml:id='KX2a0001_ZHSJ_40-1725a.07'>斥矣．夫人不若言而出之．」鄭袖卒言張儀於王而出之．儀出，懷王因善遇儀，儀因說楚</line>
<line xml:id='KX2a0001_ZHSJ_40-1725a.08'>王以叛從約而與秦合親，約婚姻．張儀已去，屈原使從齊來，諫王曰：「何不誅張儀？」懷王</line>
<line xml:id='KX2a0001_ZHSJ_40-1725a.09'>悔，使人追儀，弗及．是歲，秦惠王卒．</line>
<line xml:id='KX2a0001_ZHSJ_40-1725a.10'>　　二十（<note>六</note>）年，齊湣王欲為從長，〔一〕惡楚之與秦合，乃使使遺楚王書曰：「寡人患楚之不</line>
<line xml:id='KX2a0001_ZHSJ_40-1725a.11'>察於尊名也．今秦惠王死，武王立，張儀走魏，樗里疾、公孫衍用，而楚事秦．夫樗里疾善乎</line>
<line xml:id='KX2a0001_ZHSJ_40-1725a.12'>韓，而公孫衍善乎魏；楚必事秦，韓、魏恐，必因二人求合於秦，則燕、趙亦宜事秦．四國爭</line>
<line xml:id='KX2a0001_ZHSJ_40-1725a.13'>事秦，則楚為郡縣矣．王何不與寡人并力收韓、魏、燕、趙，與為從而尊周室，以案兵息民，</line>
<line xml:id='KX2a0001_ZHSJ_40-1725a.14'>令於天下？莫敢不樂聽，則王名成矣．王率諸侯並伐，破秦必矣．王取武關、蜀、漢之地，〔二〕</line>
<line xml:id='KX2a0001_ZHSJ_40-1725a.15'>私吳、越之富而擅江海之利，韓、魏割上黨，西薄函谷，則楚之彊百萬也．且王欺於張儀，亡</line>
</surface>
<surface xml:id='KX2a0001_ZHSJ_40-1726a-z'>
<pb ed='ZHSJ' n='40-1726a' xml:id='KX2a0001_ZHSJ_40-1726a'/><line xml:id='KX2a0001_ZHSJ_40-1726a.01'>地漢中，兵銼藍田，天下莫不代王懷怒．今乃欲先事秦！願大王孰計之．」</line>
<line xml:id='KX2a0001_ZHSJ_40-1726a.02'>〔一〕　索隱按：下文始言二十四年，又更有二十六年，則此錯．云二十六年，衍字也，當是二十年事．又徐廣推校二</line>
<line xml:id='KX2a0001_ZHSJ_40-1726a.03'>　　　　十年取武遂，二十三年歸武遂，則此必二十年、二十一年事乎？</line>
<line xml:id='KX2a0001_ZHSJ_40-1726a.04'>〔二〕　正義武關在商州東一百八十里商洛縣界．蜀，巴蜀；漢中，郡也．</line>
<line xml:id='KX2a0001_ZHSJ_40-1726a.05'>　　楚王業已欲和於秦，見齊王書，猶豫不決，下其議羣臣．群臣或言和秦，或曰聽齊．昭</line>
<line xml:id='KX2a0001_ZHSJ_40-1726a.06'>雎〔一〕曰：「王雖東取地於越，不足以刷恥；必且取地於秦，而後足以刷恥於諸侯．王不如</line>
<line xml:id='KX2a0001_ZHSJ_40-1726a.07'>深善齊、韓以重樗里疾，如是則王得韓、齊之重以求地矣．秦破韓宜陽，〔二〕而韓猶復事秦</line>
<line xml:id='KX2a0001_ZHSJ_40-1726a.08'>者，以先王墓在平陽，〔三〕而秦之武遂去之七十里，〔四〕以故尤畏秦．不然，秦攻三川，〔五〕趙</line>
<line xml:id='KX2a0001_ZHSJ_40-1726a.09'>攻上黨，楚攻河外，韓必亡．楚之救韓，不能使韓不亡，然存韓者楚也．韓已得武遂於秦，</line>
<line xml:id='KX2a0001_ZHSJ_40-1726a.10'>以河山為塞，〔六〕所報德莫如楚厚，臣以為其事王必疾．齊之所信於韓者，以韓公子眛為齊</line>
<line xml:id='KX2a0001_ZHSJ_40-1726a.11'>相也．〔七〕韓已得武遂於秦，王甚善之，使之以齊、韓重樗里疾，疾得齊、韓之重，其主弗敢[⿱𠫓廾]</line>
<line xml:id='KX2a0001_ZHSJ_40-1726a.12'>疾也．今又益之以楚之重，樗里子必言秦，復與楚之侵地矣．」於是懷王許之，竟不合秦，</line>
<line xml:id='KX2a0001_ZHSJ_40-1726a.13'>而合齊以善韓．〔八〕</line>
<line xml:id='KX2a0001_ZHSJ_40-1726a.14'>〔一〕　索隱七余反．</line>
<line xml:id='KX2a0001_ZHSJ_40-1726a.15'>〔二〕　索隱弘農之縣，在澠池西南．</line>
</surface>
<surface xml:id='KX2a0001_ZHSJ_40-1727a-z'>
<pb ed='ZHSJ' n='40-1727a' xml:id='KX2a0001_ZHSJ_40-1727a'/><line xml:id='KX2a0001_ZHSJ_40-1727a.01'>〔三〕　索隱非堯都也．</line>
<line xml:id='KX2a0001_ZHSJ_40-1727a.02'>〔四〕　索隱亦非河閒之縣，則韓之平陽，秦之武遂，並當在宜陽左右．</line>
<line xml:id='KX2a0001_ZHSJ_40-1727a.03'>〔五〕　正義三川，洛州也．</line>
<line xml:id='KX2a0001_ZHSJ_40-1727a.04'>〔六〕　正義河，蒲州西黃河也．山，韓西境也．</line>
<line xml:id='KX2a0001_ZHSJ_40-1727a.05'>〔七〕　正義眛，莫葛反，後同．</line>
<line xml:id='KX2a0001_ZHSJ_40-1727a.06'>〔八〕　集解徐廣曰：「懷王之二十二年，秦拔宜陽，取武遂，二十三年，秦復歸韓武遂，然則已非二十年事矣．」</line>
<line xml:id='KX2a0001_ZHSJ_40-1727a.07'>　　二十四年，倍齊而合秦．秦昭王初立，乃厚賂於楚．楚往迎婦．二十五年，懷王入與</line>
<line xml:id='KX2a0001_ZHSJ_40-1727a.08'>秦昭王盟，約於黃棘．秦復與楚上庸．二十六年，齊、韓、魏為楚負其從親而合於秦，三國</line>
<line xml:id='KX2a0001_ZHSJ_40-1727a.09'>共伐楚．楚使太子入質於秦而請救．秦乃遣客卿通將兵救楚，三國引兵去．</line>
<line xml:id='KX2a0001_ZHSJ_40-1727a.10'>　　二十七年，秦大夫有私與楚太子鬬，楚太子殺之而亡歸．二十八年，秦乃與齊、韓、魏</line>
<line xml:id='KX2a0001_ZHSJ_40-1727a.11'>共攻楚，殺楚將唐眛，取我重丘而去．二十九年，秦復攻楚，大破楚，楚軍死者二萬，殺我將</line>
<line xml:id='KX2a0001_ZHSJ_40-1727a.12'>軍景缺．懷王恐，乃使太子為質於齊以求平．三十年，秦復伐楚，取八城．秦昭王遺楚王</line>
<line xml:id='KX2a0001_ZHSJ_40-1727a.13'>書曰：「始寡人與王約為弟兄，盟于黃棘，太子為質，至驩也．太子陵殺寡人之重臣，不謝而</line>
<line xml:id='KX2a0001_ZHSJ_40-1727a.14'>亡去，寡人誠不勝怒，使兵侵君王之邊．今聞君王乃令太子質於齊以求平．寡人與楚接境</line>
<line xml:id='KX2a0001_ZHSJ_40-1727a.15'>壤界，故為婚姻，〔一〕所從相親久矣．而今秦楚不驩，則無以令諸侯．寡人願與君王會武關，</line>
</surface>
<surface xml:id='KX2a0001_ZHSJ_40-1728a-z'>
<pb ed='ZHSJ' n='40-1728a' xml:id='KX2a0001_ZHSJ_40-1728a'/><line xml:id='KX2a0001_ZHSJ_40-1728a.01'>面相約，結盟而去，寡人之願也．敢以聞下執事．」楚懷王見秦王書，患之．欲往，恐見欺；</line>
<line xml:id='KX2a0001_ZHSJ_40-1728a.02'>無往，恐秦怒．昭雎曰：「王毋行，而發兵自守耳．秦虎狼，不可信，有并諸侯之心．」懷王</line>
<line xml:id='KX2a0001_ZHSJ_40-1728a.03'>子子蘭勸王行，曰：「柰何絕秦之驩心！」於是往會秦昭王．昭王詐令一將軍伏兵武關，號</line>
<line xml:id='KX2a0001_ZHSJ_40-1728a.04'>為秦王．楚王至，則閉武關，遂與西至咸陽，〔二〕朝章臺，如蕃臣，不與亢禮．楚懷王大怒，</line>
<line xml:id='KX2a0001_ZHSJ_40-1728a.05'>悔不用昭子言．秦因留楚王，要以割巫、黔中之郡．楚王欲盟，秦欲先得地．楚王怒曰：</line>
<line xml:id='KX2a0001_ZHSJ_40-1728a.06'>「秦詐我而又彊要我以地！」不復許秦．秦因留之．</line>
<line xml:id='KX2a0001_ZHSJ_40-1728a.07'>〔一〕　正義壻之父為姻，婦之父為婚，婦之父母壻之父母相謂為婚姻，兩壻相謂為婭．</line>
<line xml:id='KX2a0001_ZHSJ_40-1728a.08'>〔二〕　索隱右扶風渭城縣，故咸陽城也，在水北山南，故曰咸陽．咸，皆也．</line>
<line xml:id='KX2a0001_ZHSJ_40-1728a.09'>　　楚大臣患之，乃相與謀曰：「吾王在秦不得還，要以割地，而太子為質於齊，齊、秦合謀，</line>
<line xml:id='KX2a0001_ZHSJ_40-1728a.10'>則楚無國矣．」乃欲立懷王子在國者．昭雎曰：「王與太子俱困於諸侯，而今又倍王命而立</line>
<line xml:id='KX2a0001_ZHSJ_40-1728a.11'>其庶子，不宜．」乃詐赴於齊，齊湣王謂其相曰：「不若留太子以求楚之淮北．」相曰：「不</line>
<line xml:id='KX2a0001_ZHSJ_40-1728a.12'>可，郢中立王，是吾抱空質而行不義於天下也．」或曰：「不然．郢中立王，因與其新王市曰</line>
<line xml:id='KX2a0001_ZHSJ_40-1728a.13'>『予我下東國，吾為王殺太子，不然，將與三國共立之』，然則東國必可得矣．」齊王卒用其</line>
<line xml:id='KX2a0001_ZHSJ_40-1728a.14'>相計而歸楚太子．太子橫至，立為王，是為頃襄王．乃告于秦曰：「賴社稷神靈，國有王</line>
<line xml:id='KX2a0001_ZHSJ_40-1728a.15'>矣．」</line>
</surface>
<surface xml:id='KX2a0001_ZHSJ_40-1729a-z'>
<pb ed='ZHSJ' n='40-1729a' xml:id='KX2a0001_ZHSJ_40-1729a'/><line xml:id='KX2a0001_ZHSJ_40-1729a.02'>　　頃襄王橫元年，秦要懷王不可得地，楚立王以應秦，秦昭王怒，發兵出武關攻楚，大敗</line>
<line xml:id='KX2a0001_ZHSJ_40-1729a.03'>楚軍，斬首五萬，取析十五城而去．〔一〕二年，楚懷王亡逃歸，秦覺之，遮楚道，懷王恐，乃從</line>
<line xml:id='KX2a0001_ZHSJ_40-1729a.04'>閒道走趙以求歸．趙主父〔二〕在代，其子惠王初立，行王事，恐，不敢入楚王．楚王欲走魏，</line>
<line xml:id='KX2a0001_ZHSJ_40-1729a.05'>秦追至，遂與秦使復之秦．懷王遂發病．頃襄王三年，懷王卒于秦，秦歸其喪于楚．楚人</line>
<line xml:id='KX2a0001_ZHSJ_40-1729a.06'>皆憐之，如悲親戚．諸侯由是不直秦．秦楚絕．</line>
<line xml:id='KX2a0001_ZHSJ_40-1729a.07'>〔一〕　集解徐廣曰：「年表云取十六城，既取析，又并取左右十五城也．」駰按：地理志弘農有析縣．　正義括地</line>
<line xml:id='KX2a0001_ZHSJ_40-1729a.08'>　　　　志云：「鄧州內鄉縣城本楚析邑，一名丑，漢置析縣，因析水為名也．」</line>
<line xml:id='KX2a0001_ZHSJ_40-1729a.09'>〔二〕　索隱主字亦或作「王」．</line>
<line xml:id='KX2a0001_ZHSJ_40-1729a.10'>　　六年，秦使白起伐韓於伊闕，〔一〕大勝，斬首二十四萬．秦乃遺楚王書曰：「楚倍秦，秦</line>
<line xml:id='KX2a0001_ZHSJ_40-1729a.11'>且率諸侯伐楚，爭一旦之命．願王之飭士卒，得一樂戰．」楚頃襄王患之，乃謀復與秦平．</line>
<line xml:id='KX2a0001_ZHSJ_40-1729a.12'>七年，楚迎婦於秦，秦楚復平．</line>
<line xml:id='KX2a0001_ZHSJ_40-1729a.13'>〔一〕　正義括地志云：「伊闕山在洛州南十九里也．」</line>
<line xml:id='KX2a0001_ZHSJ_40-1729a.14'>　　十一年，齊秦各自稱為帝；月餘，復歸帝為王．</line>
<line xml:id='KX2a0001_ZHSJ_40-1729a.15'>　　十四年，楚頃襄王與秦昭王好會于宛，結和親．十五年，楚王與秦、三晉、燕共伐齊，取</line>
</surface>
<surface xml:id='KX2a0001_ZHSJ_40-1730a-z'>
<pb ed='ZHSJ' n='40-1730a' xml:id='KX2a0001_ZHSJ_40-1730a'/><line xml:id='KX2a0001_ZHSJ_40-1730a.01'>淮北．十六年，與秦昭王好會於鄢．其秋，復與秦王會穰．</line>
<line xml:id='KX2a0001_ZHSJ_40-1730a.02'>　　十八年，楚人有好以弱弓微繳加歸鴈之上者，頃襄王聞，召而問之．對曰：「小臣之好</line>
<line xml:id='KX2a0001_ZHSJ_40-1730a.03'>射鶀鴈，〔一〕羅鸗，〔二〕小矢之發也，何足為大王道也．且稱楚之大，因大王之賢，所弋非直</line>
<line xml:id='KX2a0001_ZHSJ_40-1730a.04'>此也．昔者三王以弋道德，五霸以弋戰國．故秦、魏、燕、趙者，鶀鴈也；齊、魯、韓、衞者，</line>
<line xml:id='KX2a0001_ZHSJ_40-1730a.05'>青首也；〔三〕騶、費、〔四〕郯、邳者，羅鸗也．外其餘則不足射者．見鳥六雙，〔五〕以王何取？</line>
<line xml:id='KX2a0001_ZHSJ_40-1730a.06'>王何不以聖人為弓，以勇士為繳，時張而射之？此六雙者，可得而囊載也．其樂非特朝昔</line>
<line xml:id='KX2a0001_ZHSJ_40-1730a.07'>之樂也，〔六〕其獲非特鳧鴈之實也．王朝張弓而射魏之大梁之南，加其右臂而徑屬之於韓，</line>
<line xml:id='KX2a0001_ZHSJ_40-1730a.08'>則中國之路絕而上蔡之郡壞矣．還〔七〕射〔八〕圉之東，〔九〕解魏左肘〔一０〕而外擊定陶，則魏之</line>
<line xml:id='KX2a0001_ZHSJ_40-1730a.09'>東外[⿱𠫓廾]而大宋、方與二郡者舉矣．〔一一〕且魏斷二臂，顛越矣；膺擊郯國，大梁可得而有也．王</line>
<line xml:id='KX2a0001_ZHSJ_40-1730a.10'>綪繳蘭臺，〔一二〕飲馬西河，定魏大梁，此一發之樂也．若王之於弋誠好而不厭，則出寶弓，</line>
<line xml:id='KX2a0001_ZHSJ_40-1730a.11'>碆新繳，〔一三〕射噣鳥於東海，還蓋長城以為防，〔一四〕朝射東莒，〔一五〕夕發浿丘，〔一六〕夜加即墨，</line>
<line xml:id='KX2a0001_ZHSJ_40-1730a.12'>顧據午道，〔一七〕則長城之東收而太山之北舉矣．〔一八〕西結境於趙〔一九〕而北達於燕，〔二０〕三國布</line>
<line xml:id='KX2a0001_ZHSJ_40-1730a.13'>󷍧，〔二一〕則從不待約而可成也．北遊目於燕之遼東而南登望於越之會稽，此再發之樂也．若</line>
<line xml:id='KX2a0001_ZHSJ_40-1730a.14'>夫泗上十二諸侯，左縈而右拂之，可一旦而盡也．今秦破韓以為長憂，得列城而不敢守也；</line>
<line xml:id='KX2a0001_ZHSJ_40-1730a.15'>伐魏而無功，擊趙而顧病，〔二二〕則秦魏之勇力屈矣，楚之故地漢中、析、酈可得而復有也．王</line>
</surface>
<surface xml:id='KX2a0001_ZHSJ_40-1731a-z'>
<pb ed='ZHSJ' n='40-1731a' xml:id='KX2a0001_ZHSJ_40-1731a'/><line xml:id='KX2a0001_ZHSJ_40-1731a.01'>出寶弓，碆新繳，涉鄳塞，〔二三〕而待秦之倦也，山東、河內〔二四〕可得而一也．勞民休衆，南面</line>
<line xml:id='KX2a0001_ZHSJ_40-1731a.02'>稱王矣．故曰秦為大鳥，負海內而處，東面而立，左臂據趙之西南，右臂傅楚鄢郢，膺擊韓</line>
<line xml:id='KX2a0001_ZHSJ_40-1731a.03'>魏，〔二五〕垂頭中國，〔二六〕處既形便，勢有地利，奮翼鼓󷍧，方三千里，則秦未可得獨招而夜射</line>
<line xml:id='KX2a0001_ZHSJ_40-1731a.04'>也．」欲以激怒襄王，故對以此言．襄王因召與語，遂言曰：「夫先王為秦所欺而客死於外，</line>
<line xml:id='KX2a0001_ZHSJ_40-1731a.05'>怨莫大焉．今以匹夫有怨，尚有報萬乘，白公、子胥是也．今楚之地方五千里，帶甲百萬，</line>
<line xml:id='KX2a0001_ZHSJ_40-1731a.06'>猶足以踊躍中野也，而坐受困，臣竊為大王弗取也．」於是頃襄王遣使於諸侯，復為從，欲</line>
<line xml:id='KX2a0001_ZHSJ_40-1731a.07'>以伐秦．秦聞之，發兵來伐楚．</line>
<line xml:id='KX2a0001_ZHSJ_40-1731a.08'>〔一〕　索隱鶀音其，小鴈也．</line>
<line xml:id='KX2a0001_ZHSJ_40-1731a.09'>〔二〕　集解徐廣曰：「呂靜曰鸗，野鳥也．音龍．」　索隱呂靜音聾，鄒亦音盧動反，劉音龍．鸗，小鳥．</line>
<line xml:id='KX2a0001_ZHSJ_40-1731a.10'>〔三〕　索隱亦小鳧，有青首者．</line>
<line xml:id='KX2a0001_ZHSJ_40-1731a.11'>〔四〕　索隱鄒祕二音．</line>
<line xml:id='KX2a0001_ZHSJ_40-1731a.12'>〔五〕　索隱以喻下文秦趙等十二國，故云「六雙」．</line>
<line xml:id='KX2a0001_ZHSJ_40-1731a.13'>〔六〕　索隱昔猶夕也．</line>
<line xml:id='KX2a0001_ZHSJ_40-1731a.14'>〔七〕　索隱音患，謂繞也．</line>
<line xml:id='KX2a0001_ZHSJ_40-1731a.15'>〔八〕　索隱音石．</line>
<line xml:id='KX2a0001_ZHSJ_40-1731a.16'>〔九〕　正義圉音語．城在汴州雍丘縣東．</line>
</surface>
<surface xml:id='KX2a0001_ZHSJ_40-1732a-z'>
<pb ed='ZHSJ' n='40-1732a' xml:id='KX2a0001_ZHSJ_40-1732a'/><line xml:id='KX2a0001_ZHSJ_40-1732a.01'>〔一０〕索隱解音紀買反．</line>
<line xml:id='KX2a0001_ZHSJ_40-1732a.02'>〔一一〕正義言王朝張弓射魏大梁､汴州之南，即加大梁之右臂；連韓､郯，則河北中國之路向東南斷絕，則韓上蔡之</line>
<line xml:id='KX2a0001_ZHSJ_40-1732a.03'>　　　　郡自破壞矣．復遶雍丘圉城之東，便解散魏左肘宋州，而外擊曹定陶，及魏東之外解[⿱𠫓廾]，則宋､方與兩郡並舉．</line>
<line xml:id='KX2a0001_ZHSJ_40-1732a.04'>〔一二〕集解徐廣曰：「綪，縈也，音爭．蘭，一作『簡』．」　正義鄭玄云：「綪，屈也，江沔之閒謂之縈，收繩索綪也．」</line>
<line xml:id='KX2a0001_ZHSJ_40-1732a.05'>　　　　按：繳，絲繩，繫弋射鳥也．若膺擊郯，圍大梁已了，乃收弋繳於蘭臺．蘭臺，桓山之別名也．</line>
<line xml:id='KX2a0001_ZHSJ_40-1732a.06'>〔一三〕集解徐廣曰：「以石傅弋繳曰碆．碆音波．」　索隱碆作「磻」，音播．傅音附．</line>
<line xml:id='KX2a0001_ZHSJ_40-1732a.07'>〔一四〕集解徐廣曰：「噣，一作『獨』．還音宦．蓋，一作『益』．益縣在樂安，蓋縣在泰山．濟北盧縣有長城，東至海</line>
<line xml:id='KX2a0001_ZHSJ_40-1732a.08'>　　　　也．」　索隱噣音晝，謂大鳥之有鉤喙者，以比齊也．還音患，謂遶也．蓋者，覆也．言射者環遶蓋覆，使無飛</line>
<line xml:id='KX2a0001_ZHSJ_40-1732a.09'>　　　　走之路，因以長城為防也．徐以蓋為益縣，非也．長城當在濟南．　正義太山郡記云：「太山西北有長城，緣</line>
<line xml:id='KX2a0001_ZHSJ_40-1732a.10'>　　　　河徑太山千餘里，至琅邪臺入海．」齊記云：「齊宣王乘山嶺之上築長城，東至海，西至濟州千餘里，以備楚．」括</line>
<line xml:id='KX2a0001_ZHSJ_40-1732a.11'>　　　　地志云：「長城西北起濟州平陰縣，緣河歷太山北岡上，經濟州淄川，即西南兗州博城縣北，東至密州琅邪臺入</line>
<line xml:id='KX2a0001_ZHSJ_40-1732a.12'>　　　　海．薊代記云齊有長城巨防，足以為塞也．」</line>
<line xml:id='KX2a0001_ZHSJ_40-1732a.13'>〔一五〕正義括地志云：「密州莒縣，故莒子國．地理志云周武王封少昊之後嬴姓於莒，始都計斤，春秋時徙居莒也．」</line>
<line xml:id='KX2a0001_ZHSJ_40-1732a.14'>〔一六〕集解徐廣曰：「在清河．」　正義括地志云：「浿丘，丘名也，在青州臨淄縣西北二十五里也．」</line>
<line xml:id='KX2a0001_ZHSJ_40-1732a.15'>〔一七〕索隱顧，反也．午道當在齊西界．一從一橫為午道，亦未詳其處．　正義劉伯莊云「齊西界」．按：蓋在博</line>
<line xml:id='KX2a0001_ZHSJ_40-1732a.16'>　　　　州之西境也．</line>
<line xml:id='KX2a0001_ZHSJ_40-1732a.17'>〔一八〕正義言從濟州長城東至海，太山之北，黃河之南，盡舉收於楚．</line>
</surface>
<surface xml:id='KX2a0001_ZHSJ_40-1733a-z'>
<pb ed='ZHSJ' n='40-1733a' xml:id='KX2a0001_ZHSJ_40-1733a'/><line xml:id='KX2a0001_ZHSJ_40-1733a.01'>〔一九〕正義言得齊地約結於趙，為境界，定從約也．</line>
<line xml:id='KX2a0001_ZHSJ_40-1733a.02'>〔二０〕索隱北，一作「杜」．杜者，寬大之名．言齊晉既伏，收燕不難也．　正義北達，言四通無所滯礙．言燕無</line>
<line xml:id='KX2a0001_ZHSJ_40-1733a.03'>　　　　山河之限也．</line>
<line xml:id='KX2a0001_ZHSJ_40-1733a.04'>〔二一〕集解徐廣曰：「音翅．一作『屬』．」　索隱亦作「翅」，同式豉反．三國，齊､趙､燕也．</line>
<line xml:id='KX2a0001_ZHSJ_40-1733a.05'>〔二二〕索隱顧猶反也．</line>
<line xml:id='KX2a0001_ZHSJ_40-1733a.06'>〔二三〕集解徐廣曰：「或以為『冥』，今江夏．一作『黽』．」　正義括地志云：「故鄍城在陝州河北縣東十里，虞邑也．</line>
<line xml:id='KX2a0001_ZHSJ_40-1733a.07'>　　　　杜預云河東大陽有鄍城是也．」徐言江夏，亦誤也．</line>
<line xml:id='KX2a0001_ZHSJ_40-1733a.08'>〔二四〕正義謂華山之東，懷州河內之郡．</line>
<line xml:id='KX2a0001_ZHSJ_40-1733a.09'>〔二五〕索隱謂韓､魏當秦之前，故云「膺擊」．俗本作「鷹」，非．</line>
<line xml:id='KX2a0001_ZHSJ_40-1733a.10'>〔二六〕索隱垂頭猶申頸也．言欲吞山東．</line>
<line xml:id='KX2a0001_ZHSJ_40-1733a.11'>　　楚欲與齊韓連和伐秦，因欲圖周．周王赧使武公〔一〕謂楚相昭子曰：「三國以兵割周</line>
<line xml:id='KX2a0001_ZHSJ_40-1733a.12'>郊地以便輸，而南器以尊楚，臣以為不然．夫弒共主，臣世君，〔二〕大國不親；以衆脅寡，小</line>
<line xml:id='KX2a0001_ZHSJ_40-1733a.13'>國不附．大國不親，小國不附，不可以致名實．名實不得，不足以傷民．夫有圖周之聲，非</line>
<line xml:id='KX2a0001_ZHSJ_40-1733a.14'>所以為號也．」昭子曰：「乃圖周則無之．雖然，周何故不可圖也？」對曰：「軍不五不攻，城不</line>
<line xml:id='KX2a0001_ZHSJ_40-1733a.15'>十不圍．夫一周為二十晉，〔三〕公之所知也．韓嘗以二十萬之衆辱於晉之城下，銳士死，中</line>
<line xml:id='KX2a0001_ZHSJ_40-1733a.16'>士傷，而晉不拔．公之無百韓以圖周，此天下之所知也．夫怨結兩周以塞騶魯之心，〔四〕</line>
</surface>
<surface xml:id='KX2a0001_ZHSJ_40-1734a-z'>
<pb ed='ZHSJ' n='40-1734a' xml:id='KX2a0001_ZHSJ_40-1734a'/><line xml:id='KX2a0001_ZHSJ_40-1734a.01'>交絕於齊，〔五〕聲失天下，其為事危矣．夫危兩周以厚三川，〔六〕方城之外必為韓弱矣．〔七〕</line>
<line xml:id='KX2a0001_ZHSJ_40-1734a.02'>何以知其然也？西周之地，絕長補短，不過百里．名為天下共主，裂其地不足以肥國，得其</line>
<line xml:id='KX2a0001_ZHSJ_40-1734a.03'>衆不足以勁兵．雖無攻之，名為弒君．然而好事之君，喜攻之臣，發號用兵，未嘗不以周為</line>
<line xml:id='KX2a0001_ZHSJ_40-1734a.04'>終始．是何也？見祭器在焉，欲器之至而忘弒君之亂．今韓以器之在楚，臣恐天下以器讎</line>
<line xml:id='KX2a0001_ZHSJ_40-1734a.05'>楚也．臣請譬之．夫虎肉臊，其兵利身，〔八〕人猶攻之也．若使澤中之麋蒙虎之皮，人之攻</line>
<line xml:id='KX2a0001_ZHSJ_40-1734a.06'>之必萬於虎矣．〔九〕裂楚之地，足以肥國；詘楚之名，足以尊主．今子將以欲誅殘天下之共</line>
<line xml:id='KX2a0001_ZHSJ_40-1734a.07'>主，居三代之傳器，〔一０〕吞三翮六翼，〔一一〕以高世主，非貪而何？周書曰『欲起無先』，故器南</line>
<line xml:id='KX2a0001_ZHSJ_40-1734a.08'>則兵至矣．」於是楚計輟不行．</line>
<line xml:id='KX2a0001_ZHSJ_40-1734a.09'>〔一〕　集解徐廣曰：「定王之曾孫，而西周惠公之子．」</line>
<line xml:id='KX2a0001_ZHSJ_40-1734a.10'>〔二〕　索隱共主，世君，俱是周自謂也．共主，言周為天下共所宗主也；世君，言周室代代君於天下．</line>
<line xml:id='KX2a0001_ZHSJ_40-1734a.11'>〔三〕　正義言周王之國，其地雖小，諸侯尊之，故敵二十晉也．</line>
<line xml:id='KX2a0001_ZHSJ_40-1734a.12'>〔四〕　索隱騶魯有禮義之國，今楚欲結怨兩周而奪九鼎，是塞鄒魯之心．</line>
<line xml:id='KX2a0001_ZHSJ_40-1734a.13'>〔五〕　正義楚本與齊韓和伐秦，因欲圖周；齊不與圖周，故齊交絕於楚．</line>
<line xml:id='KX2a0001_ZHSJ_40-1734a.14'>〔六〕　正義三川，兩周之地，韓多有之，言厚韓也．</line>
<line xml:id='KX2a0001_ZHSJ_40-1734a.15'>〔七〕　正義方城之外，許州葉縣東北也．言楚取兩周，則韓彊，必弱楚方城之外也．</line>
<line xml:id='KX2a0001_ZHSJ_40-1734a.16'>〔八〕　索隱謂虎以爪牙為兵，而自利於防身也．</line>
</surface>
<surface xml:id='KX2a0001_ZHSJ_40-1735a-z'>
<pb ed='ZHSJ' n='40-1735a' xml:id='KX2a0001_ZHSJ_40-1735a'/><line xml:id='KX2a0001_ZHSJ_40-1735a.01'>〔九〕　索隱攻易而利大也．　正義野澤之麋蒙衣虎皮，人之攻取必萬倍於虎也．譬楚伐周收祭器，其猶麋蒙虎皮</line>
<line xml:id='KX2a0001_ZHSJ_40-1735a.02'>　　　　矣．</line>
<line xml:id='KX2a0001_ZHSJ_40-1735a.03'>〔一０〕索隱謂九鼎也．</line>
<line xml:id='KX2a0001_ZHSJ_40-1735a.04'>〔一一〕索隱翮，亦作「󷍨」，同音歷．三翮六翼，亦謂九鼎也．空足曰翮．六翼即六耳，翼近耳旁，事具小爾雅．</line>
<line xml:id='KX2a0001_ZHSJ_40-1735a.05'>　　十九年，秦伐楚，楚軍敗，割上庸､漢北地予秦．〔一〕二十年，秦將白起拔我西陵．〔二〕二</line>
<line xml:id='KX2a0001_ZHSJ_40-1735a.06'>十一年，秦將白起遂拔我郢，燒先王墓夷陵．〔三〕楚襄王兵散，遂不復戰，東北保於陳城．二</line>
<line xml:id='KX2a0001_ZHSJ_40-1735a.07'>十二年，秦復拔我巫､黔中郡．</line>
<line xml:id='KX2a0001_ZHSJ_40-1735a.08'>〔一〕　正義謂割房､金､均三州及漢水之北與秦．</line>
<line xml:id='KX2a0001_ZHSJ_40-1735a.09'>〔二〕　集解徐廣曰：「屬江夏．」　正義括地志云：「西陵故城在黃州黃山西二里．」</line>
<line xml:id='KX2a0001_ZHSJ_40-1735a.10'>〔三〕　集解徐廣曰：「年表云拔郢，燒夷陵．」　索隱夷陵，陵名，後為縣，屬南郡．　正義括地志云：「峽州夷陵縣</line>
<line xml:id='KX2a0001_ZHSJ_40-1735a.11'>　　　　是也．在荊州西．應劭云夷山在西北．」</line>
<line xml:id='KX2a0001_ZHSJ_40-1735a.12'>　　二十三年，襄王乃收東地兵，得十餘萬，復西取秦所拔我江旁十五邑以為郡，距秦．二</line>
<line xml:id='KX2a0001_ZHSJ_40-1735a.13'>十七年，使三萬人助三晉伐燕．復與秦平，而入太子為質於秦．楚使左徒侍太子於秦．</line>
<line xml:id='KX2a0001_ZHSJ_40-1735a.14'>　　三十六年，頃襄王病，太子亡歸．秋，頃襄王卒，太子熊元〔一〕代立，是為考烈王．考</line>
<line xml:id='KX2a0001_ZHSJ_40-1735a.15'>烈王以左徒為令尹，封以吳，號春申君．</line>
<line xml:id='KX2a0001_ZHSJ_40-1735a.16'>〔一〕　索隱系本作「完」．</line>
</surface>
<surface xml:id='KX2a0001_ZHSJ_40-1736a-z'>
<pb ed='ZHSJ' n='40-1736a' xml:id='KX2a0001_ZHSJ_40-1736a'/><line xml:id='KX2a0001_ZHSJ_40-1736a.01'>　　考烈王元年，納州于秦以平．〔一〕是時楚益弱．</line>
<line xml:id='KX2a0001_ZHSJ_40-1736a.02'>〔一〕　集解徐廣曰：「南郡有州陵縣．」</line>
<line xml:id='KX2a0001_ZHSJ_40-1736a.03'>　　六年，秦圍邯鄲，趙告急楚，楚遣將軍景陽救趙．七年，至新中．〔一〕秦兵去．〔二〕十二</line>
<line xml:id='KX2a0001_ZHSJ_40-1736a.04'>年，秦昭王卒，楚王使春申君弔祠于秦．十六年，秦莊襄王卒，秦王趙政立．二十二年，</line>
<line xml:id='KX2a0001_ZHSJ_40-1736a.05'>與諸侯共伐秦，不利而去．楚東徙都壽春，〔三〕命曰郢．</line>
<line xml:id='KX2a0001_ZHSJ_40-1736a.06'>〔一〕　索隱按：趙地無名新中者，「中」字誤．鉅鹿有新市，「中」當為「市」．　正義新中，相州安陽縣也．七國時魏</line>
<line xml:id='KX2a0001_ZHSJ_40-1736a.07'>　　　　寧新中邑，秦莊襄王拔之，更名安陽也．</line>
<line xml:id='KX2a0001_ZHSJ_40-1736a.08'>〔二〕　集解徐廣曰：「年表云六年春申君救趙，十年徙於鉅陽．」</line>
<line xml:id='KX2a0001_ZHSJ_40-1736a.09'>〔三〕　正義壽春在南壽州，壽春縣是也．</line>
<line xml:id='KX2a0001_ZHSJ_40-1736a.10'>　　二十五年，考烈王卒，子幽王悍立．李園殺春申君．幽王三年，秦､魏伐楚．秦相呂不</line>
<line xml:id='KX2a0001_ZHSJ_40-1736a.11'>韋卒．九年，秦滅韓．十年，幽王卒，同母弟猶代立，是為哀王．哀王立二月餘，哀王庶兄</line>
<line xml:id='KX2a0001_ZHSJ_40-1736a.12'>負芻之徒襲殺哀王而立負芻為王．是歲，秦虜趙王遷．</line>
<line xml:id='KX2a0001_ZHSJ_40-1736a.13'>　　王負芻元年，燕太子丹使荊軻刺秦王．二年，秦使將軍伐楚，大破楚軍，亡十餘城．三</line>
</surface>
<surface xml:id='KX2a0001_ZHSJ_40-1737a-z'>
<pb ed='ZHSJ' n='40-1737a' xml:id='KX2a0001_ZHSJ_40-1737a'/><line xml:id='KX2a0001_ZHSJ_40-1737a.01'>年，秦滅魏．四年，秦將王翦破我軍於蘄，〔一〕而殺將軍項燕．</line>
<line xml:id='KX2a0001_ZHSJ_40-1737a.02'>〔一〕　索隱機祈二音．</line>
<line xml:id='KX2a0001_ZHSJ_40-1737a.03'>　　五年，秦將王翦､蒙武遂破楚國，虜楚王負芻，滅楚名為（<note>楚</note>）郡云．〔一〕</line>
<line xml:id='KX2a0001_ZHSJ_40-1737a.04'>〔一〕　集解孫檢曰：「秦虜楚王負芻，滅去楚名，以楚地為三郡．」　索隱裴注頻引孫檢，不知其人本末，蓋齊人也．</line>
<line xml:id='KX2a0001_ZHSJ_40-1737a.05'>　　太史公曰：楚靈王方會諸侯於申，誅齊慶封，作章華臺，求周九鼎之時，志小天下；及</line>
<line xml:id='KX2a0001_ZHSJ_40-1737a.06'>餓死于申亥之家，為天下笑．操行之不得，悲夫！勢之於人也，可不慎與？[⿱𠫓廾]疾以亂立，嬖</line>
<line xml:id='KX2a0001_ZHSJ_40-1737a.07'>淫秦女，甚乎哉，幾〔一〕再亡國！</line>
<line xml:id='KX2a0001_ZHSJ_40-1737a.08'>〔一〕　索隱音祈．</line>
<line xml:id='KX2a0001_ZHSJ_40-1737a.09'>【索隱述贊】鬻熊之嗣，周封於楚．僻在荊蠻，蓽路藍縷．及通而霸，僭號曰武．文既伐申，成亦赦許．</line>
<line xml:id='KX2a0001_ZHSJ_40-1737a.10'>子圉篡嫡，商臣殺父．天禍未悔，憑姦自怙．昭困奔亡，懷迫囚虜．頃襄､考烈，祚衰南土．</line>
</surface>
<surface xml:id='KX2a0001_ZHSJ_40-1738a-z'>
<pb ed='ZHSJ' n='40-1738a' xml:id='KX2a0001_ZHSJ_40-1738a'/></surface>
</surfaceGrp>
