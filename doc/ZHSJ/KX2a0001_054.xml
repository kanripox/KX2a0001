<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_054'>
<surface type='dummy'></surface>
<surface xml:id='KX2a0001_ZHSJ_54-2021a-z'>
<pb ed='ZHSJ' n='54-2021a' xml:id='KX2a0001_ZHSJ_54-2021a'/><line xml:id='KX2a0001_ZHSJ_54-2021a.01'>史記卷五十四</line>
<line xml:id='KX2a0001_ZHSJ_54-2021a.02'>　　曹相國世家第二十四</line>
<line xml:id='KX2a0001_ZHSJ_54-2021a.03'>　　平陽侯〔一〕曹參者，沛人也．〔二〕秦時為沛獄掾，而蕭何為主吏，居縣為豪吏矣．</line>
<line xml:id='KX2a0001_ZHSJ_54-2021a.04'>〔一〕　正義晉州城即平陽故城也．</line>
<line xml:id='KX2a0001_ZHSJ_54-2021a.05'>〔二〕　集解張華曰：「曹參字敬伯．」　索隱地理志平陽縣屬河東．又按春秋緯及博物志，並云參字敬伯．　正義</line>
<line xml:id='KX2a0001_ZHSJ_54-2021a.06'>　　　　按：沛，今徐州縣也．</line>
<line xml:id='KX2a0001_ZHSJ_54-2021a.07'>　　高祖為沛公而初起也，參以中涓從．〔一〕將擊胡陵､方與，〔二〕攻秦監公軍，〔三〕大破之．</line>
<line xml:id='KX2a0001_ZHSJ_54-2021a.08'>東下薛，擊泗水守軍薛郭西．復攻胡陵，取之．徙守方與．方與反為魏，擊之．〔四〕豐反為</line>
<line xml:id='KX2a0001_ZHSJ_54-2021a.09'>魏，〔五〕攻之．賜爵七大夫．擊秦司馬〔六〕軍碭東，破之，取碭､狐父､〔七〕祁善置．〔八〕又攻</line>
<line xml:id='KX2a0001_ZHSJ_54-2021a.10'>下邑以西，至虞，〔九〕擊章邯車騎．攻爰戚〔一０〕及亢父，〔一一〕先登．遷為五大夫．北救阿，〔一二〕</line>
<line xml:id='KX2a0001_ZHSJ_54-2021a.11'>擊章邯軍，陷陳，追至濮陽．攻定陶，取臨濟．〔一三〕南救雍丘．擊李由軍，破之，殺李由，虜秦</line>
<line xml:id='KX2a0001_ZHSJ_54-2021a.12'>候一人．秦將章邯破殺項梁也，沛公與項羽引而東．楚懷王以沛公為碭郡長，將碭郡兵．</line>
</surface>
<surface xml:id='KX2a0001_ZHSJ_54-2022a-z'>
<pb ed='ZHSJ' n='54-2022a' xml:id='KX2a0001_ZHSJ_54-2022a'/><line xml:id='KX2a0001_ZHSJ_54-2022a.01'>於是乃封參為執帛，〔一四〕號曰建成君．〔一五〕遷為戚公，〔一六〕屬碭郡．</line>
<line xml:id='KX2a0001_ZHSJ_54-2022a.02'>〔一〕　集解漢書音義曰：「中涓如中謁者．」　索隱涓音古玄反．</line>
<line xml:id='KX2a0001_ZHSJ_54-2022a.03'>〔二〕　索隱地理志二縣皆屬山陽郡．　正義胡陵，縣名，在方與之南．方音房，與音預，兗州縣也．</line>
<line xml:id='KX2a0001_ZHSJ_54-2022a.04'>〔三〕　集解漢書音義曰：「監，御史監郡者；公，名．秦一郡置守、尉、監三人．」　索隱按注，公者監之名，然本紀</line>
<line xml:id='KX2a0001_ZHSJ_54-2022a.05'>　　　　泗川監名平，則平是名，公為相尊之稱也．</line>
<line xml:id='KX2a0001_ZHSJ_54-2022a.06'>〔四〕　正義曹參擊方與．</line>
<line xml:id='KX2a0001_ZHSJ_54-2022a.07'>〔五〕　索隱時雍齒守豐，為魏反沛公．</line>
<line xml:id='KX2a0001_ZHSJ_54-2022a.08'>〔六〕　正義音夷．</line>
<line xml:id='KX2a0001_ZHSJ_54-2022a.09'>〔七〕　集解徐廣曰：「伍被曰『吳濞敗於狐父』．」　索隱地理志碭屬梁國．狐父，地名，在梁碭之閒．徐氏引伍被</line>
<line xml:id='KX2a0001_ZHSJ_54-2022a.10'>　　　　云「吳濞敗於狐父」，是吳與梁相拒而敗處．　正義括地志云：「狐父亭在宋州碭山縣東南三十里．」</line>
<line xml:id='KX2a0001_ZHSJ_54-2022a.11'>〔八〕　集解文穎曰：「善置，置名也．」晉灼曰：「祁音坻．孫檢曰『漢謂驛曰置．善，名也』．」　索隱按：司馬彪郡</line>
<line xml:id='KX2a0001_ZHSJ_54-2022a.12'>　　　　國志穀熟有祁亭．劉氏音遲，又如字．善置，置名，漢謂驛為置．　正義括地志云：「故祁城在宋州下邑縣東</line>
<line xml:id='KX2a0001_ZHSJ_54-2022a.13'>　　　　北四十九里，漢祁城縣也．」言取碭、狐父及祁縣之善置．</line>
<line xml:id='KX2a0001_ZHSJ_54-2022a.14'>〔九〕　索隱地理志下邑、虞皆屬梁國．　正義宋州下邑縣在州東百一十里．漢下邑城，今碭山縣是．虞城縣在州</line>
<line xml:id='KX2a0001_ZHSJ_54-2022a.15'>　　　　北五十里，古虞國，商均所封．</line>
<line xml:id='KX2a0001_ZHSJ_54-2022a.16'>〔一０〕集解徐廣曰：「宣帝時有爰戚侯．」　索隱蘇林云「縣名，屬山陽」．按功臣表，爰戚侯趙成．　正義音寂．</line>
<line xml:id='KX2a0001_ZHSJ_54-2022a.17'>　　　　劉音七歷反．今在兗州南，近亢父縣．</line>
</surface>
<surface xml:id='KX2a0001_ZHSJ_54-2023a-z'>
<pb ed='ZHSJ' n='54-2023a' xml:id='KX2a0001_ZHSJ_54-2023a'/><line xml:id='KX2a0001_ZHSJ_54-2023a.01'>〔一一〕索隱地理志縣名，屬東平．　正義括地志：「亢父故城在兗州任城縣南五十一里．」</line>
<line xml:id='KX2a0001_ZHSJ_54-2023a.02'>〔一二〕索隱按：阿即東阿也．時章邯圍田榮於東阿也．　正義今濟州東阿也．</line>
<line xml:id='KX2a0001_ZHSJ_54-2023a.03'>〔一三〕正義淄州高苑縣西北二里有狄故城，安帝改曰臨濟．</line>
<line xml:id='KX2a0001_ZHSJ_54-2023a.04'>〔一四〕集解張晏曰：「孤卿也．或曰楚官名．」</line>
<line xml:id='KX2a0001_ZHSJ_54-2023a.05'>〔一五〕索隱地理志建成縣屬沛郡．</line>
<line xml:id='KX2a0001_ZHSJ_54-2023a.06'>〔一六〕索隱謂遷參為戚令．　正義即爰戚縣也，是時屬沛郡．</line>
<line xml:id='KX2a0001_ZHSJ_54-2023a.07'>　　其後從攻東郡尉軍，破之成武南．〔一〕擊王離軍成陽南，〔二〕復攻之杠里，大破之．追</line>
<line xml:id='KX2a0001_ZHSJ_54-2023a.08'>北，西至開封，擊趙賁〔三〕軍，破之，圍趙賁開封城中．西擊將楊熊軍於曲遇，〔四〕破之，虜</line>
<line xml:id='KX2a0001_ZHSJ_54-2023a.09'>秦司馬及御史各一人．遷為執珪．〔五〕從攻陽武，〔六〕下轘轅、緱氏，〔七〕絕河津，〔八〕還擊趙</line>
<line xml:id='KX2a0001_ZHSJ_54-2023a.10'>賁軍尸北，破之．〔九〕從南攻犨，與南陽守齮戰陽城郭東，〔一０〕陷陳，〔一一〕取宛，虜齮，盡定南陽</line>
<line xml:id='KX2a0001_ZHSJ_54-2023a.11'>郡．從西攻武關、嶢關，〔一二〕取之．前攻秦軍藍田南，〔一三〕又夜擊其北，秦軍大破，遂至咸陽，</line>
<line xml:id='KX2a0001_ZHSJ_54-2023a.12'>滅秦．</line>
<line xml:id='KX2a0001_ZHSJ_54-2023a.13'>〔一〕　索隱地理志成武縣屬山陽．</line>
<line xml:id='KX2a0001_ZHSJ_54-2023a.14'>〔二〕　索隱地理志縣名，在濟陰．成，地名．周武王封弟季載於成，其後代遷於成之陽，故曰成陽．　正義成陽故</line>
<line xml:id='KX2a0001_ZHSJ_54-2023a.15'>　　　　城，濮州雷澤縣是．史記云武王封弟季載於成．其後遷於成之陽，故曰成陽也．</line>
<line xml:id='KX2a0001_ZHSJ_54-2023a.16'>〔三〕　索隱音奔．</line>
</surface>
<surface xml:id='KX2a0001_ZHSJ_54-2024a-z'>
<pb ed='ZHSJ' n='54-2024a' xml:id='KX2a0001_ZHSJ_54-2024a'/><line xml:id='KX2a0001_ZHSJ_54-2024a.01'>〔四〕　集解徐廣曰：「在中牟．」　索隱曲，丘禹反．遇，牛凶反．　正義曲，丘羽反．遇，牛恭反．司馬彪郡國志</line>
<line xml:id='KX2a0001_ZHSJ_54-2024a.02'>　　　　云「中牟有曲遇聚」．按：中牟，鄭州縣也．</line>
<line xml:id='KX2a0001_ZHSJ_54-2024a.03'>〔五〕　集解張晏曰：「侯伯執珪以朝，位比之．」如淳曰：「呂氏春秋『得伍員者位執珪』．古爵名．」</line>
<line xml:id='KX2a0001_ZHSJ_54-2024a.04'>〔六〕　正義括地志云：「陽武故城在鄭州陽武縣東北十八里，漢陽武縣城也．」</line>
<line xml:id='KX2a0001_ZHSJ_54-2024a.05'>〔七〕　索隱地理志陽武、緱氏二縣屬河南．轘轅，道名，在緱氏南．　正義緱氏，洛州縣也．括地志云：「轘轅故關</line>
<line xml:id='KX2a0001_ZHSJ_54-2024a.06'>　　　　在洛州緱氏縣東南四十里．十三州志云轘轅道凡十二曲，是險道．」</line>
<line xml:id='KX2a0001_ZHSJ_54-2024a.07'>〔八〕　正義津，濟渡處．括地志云：「平陰故津在洛州洛陽縣東北五十里．」</line>
<line xml:id='KX2a0001_ZHSJ_54-2024a.08'>〔九〕　集解徐廣曰：「尸在偃師．」孟康曰：「尸鄉北．」　正義破趙賁軍於尸鄉之北也．括地志云：「尸鄉亭在洛州</line>
<line xml:id='KX2a0001_ZHSJ_54-2024a.09'>　　　　偃師縣，在洛州東南也．」</line>
<line xml:id='KX2a0001_ZHSJ_54-2024a.10'>〔一０〕集解應劭曰：「今赭陽．」　索隱徐廣云「陽城在南陽」，應劭云「今赭陽」．赭陽是南陽之縣．</line>
<line xml:id='KX2a0001_ZHSJ_54-2024a.11'>〔一一〕正義陷南陽守於陽城郭東也．</line>
<line xml:id='KX2a0001_ZHSJ_54-2024a.12'>〔一二〕正義括地志云：「故武關在商州商洛縣東九十里．藍田關在雍州藍田縣東南九十里，即秦嶢關也．」</line>
<line xml:id='KX2a0001_ZHSJ_54-2024a.13'>〔一三〕正義雍州藍田縣在州東南八十里，因藍田山為名．</line>
<line xml:id='KX2a0001_ZHSJ_54-2024a.14'>　　項羽至，以沛公為漢王．漢王封參為建成侯．從至漢中，〔一〕遷為將軍．從還定三秦，</line>
<line xml:id='KX2a0001_ZHSJ_54-2024a.15'>初攻下辯、故道、〔二〕雍、斄．〔三〕擊章平軍於好畤南，〔四〕破之，圍好畤，取壤鄉．〔五〕擊三秦軍</line>
<line xml:id='KX2a0001_ZHSJ_54-2024a.16'>壤東及高櫟，〔六〕破之．復圍章平，章平出好畤走．因擊趙賁、內史保軍，破之．東取咸陽，更</line>
</surface>
<surface xml:id='KX2a0001_ZHSJ_54-2025a-z'>
<pb ed='ZHSJ' n='54-2025a' xml:id='KX2a0001_ZHSJ_54-2025a'/><line xml:id='KX2a0001_ZHSJ_54-2025a.01'>名曰新城．〔七〕參將兵守景陵〔八〕二十日，三秦使章平等攻參，參出擊，大破之．賜食邑於寧</line>
<line xml:id='KX2a0001_ZHSJ_54-2025a.02'>秦．〔九〕參以將軍引兵圍章邯於廢丘．〔一０〕以中尉從漢王出臨晉關．〔一一〕至河內，下脩武，〔一二〕</line>
<line xml:id='KX2a0001_ZHSJ_54-2025a.03'>渡圍津，〔一三〕東擊龍且、項他定陶，破之．東取碭、蕭、彭城．〔一四〕擊項籍軍，漢軍大敗走．參</line>
<line xml:id='KX2a0001_ZHSJ_54-2025a.04'>以中尉圍取雍丘．王武反於〔外〕黃，〔一五〕程處反於燕，〔一六〕往擊，盡破之．柱天侯反於衍</line>
<line xml:id='KX2a0001_ZHSJ_54-2025a.05'>氏，〔一七〕又進破取衍氏．擊羽嬰於昆陽，追至葉．還攻武彊，〔一八〕因至滎陽．參自漢中為將軍</line>
<line xml:id='KX2a0001_ZHSJ_54-2025a.06'>中尉，從〔一九〕擊諸侯，及項羽敗，還至滎陽，凡二歲．</line>
<line xml:id='KX2a0001_ZHSJ_54-2025a.07'>〔一〕　正義梁州本漢中郡．</line>
<line xml:id='KX2a0001_ZHSJ_54-2025a.08'>〔二〕　索隱地理志二縣名，皆屬武都．辯音皮莧反．　正義括地志云：「成州同谷縣，本漢下辯道．」又云：「鳳州</line>
<line xml:id='KX2a0001_ZHSJ_54-2025a.09'>　　　　兩當縣，本漢故道縣，在州西五十里．」</line>
<line xml:id='KX2a0001_ZHSJ_54-2025a.10'>〔三〕　索隱地理志二縣名，屬右扶風．斄音胎．　正義斄作「邰」，音貽．括地志云：「故雍縣南七里．故斄城一名</line>
<line xml:id='KX2a0001_ZHSJ_54-2025a.11'>　　　　武功，縣西南二十二里，古邰國也．」</line>
<line xml:id='KX2a0001_ZHSJ_54-2025a.12'>〔四〕　正義括地志云：「好畤城在雍州好畤縣東南十三里．」</line>
<line xml:id='KX2a0001_ZHSJ_54-2025a.13'>〔五〕　集解文穎曰：「地名．」</line>
<line xml:id='KX2a0001_ZHSJ_54-2025a.14'>〔六〕　索隱櫟音歷．按：文穎云「壤鄉、高櫟皆地名也」．然盡在右扶風，今其地闕也．　正義音歷．皆村邑名．</line>
<line xml:id='KX2a0001_ZHSJ_54-2025a.15'>　　　　壤鄉，今雍州武功縣東南一十餘里高壤坊，是高櫟近壤鄉也．</line>
<line xml:id='KX2a0001_ZHSJ_54-2025a.16'>〔七〕　索隱按：漢書高帝元年咸陽名新城，武帝改名曰渭城．</line>
</surface>
<surface xml:id='KX2a0001_ZHSJ_54-2026a-z'>
<pb ed='ZHSJ' n='54-2026a' xml:id='KX2a0001_ZHSJ_54-2026a'/><line xml:id='KX2a0001_ZHSJ_54-2026a.01'>〔八〕　集解漢書音義曰：「縣名也．」</line>
<line xml:id='KX2a0001_ZHSJ_54-2026a.02'>〔九〕　集解蘇林曰：「今華陰．」</line>
<line xml:id='KX2a0001_ZHSJ_54-2026a.03'>〔一０〕正義周曰犬丘，秦更名廢丘，漢更名槐里，今故城在雍州始平縣東南十里．</line>
<line xml:id='KX2a0001_ZHSJ_54-2026a.04'>〔一一〕正義即蒲津關也，在臨晉縣．故言臨晉關，今在同州也．</line>
<line xml:id='KX2a0001_ZHSJ_54-2026a.05'>〔一二〕正義今懷州獲嘉縣，古脩武也．</line>
<line xml:id='KX2a0001_ZHSJ_54-2026a.06'>〔一三〕正義徐廣曰：「東郡白馬有圍津．」　索隱顧氏按：水經注白馬津有韋鄉、韋津城．「圍」與「韋」同，古今字變</line>
<line xml:id='KX2a0001_ZHSJ_54-2026a.07'>　　　　爾．　正義括地志云：「黎陽津一名白馬津，在滑州白馬縣北三十里．帝王世紀云『白馬縣南有韋城，故豕韋</line>
<line xml:id='KX2a0001_ZHSJ_54-2026a.08'>　　　　國也』．續漢書郡國志云『白馬縣有韋城』．」</line>
<line xml:id='KX2a0001_ZHSJ_54-2026a.09'>〔一四〕正義徐州二縣．</line>
<line xml:id='KX2a0001_ZHSJ_54-2026a.10'>〔一五〕集解徐廣曰：「內黃縣有黃澤．」</line>
<line xml:id='KX2a0001_ZHSJ_54-2026a.11'>〔一六〕集解徐廣曰：「東郡燕縣．」駰案：漢書音義曰「皆漢將」．</line>
<line xml:id='KX2a0001_ZHSJ_54-2026a.12'>〔一七〕索隱天柱侯不知其誰封．衍氏，魏邑．地理志云天柱在廬江潛縣．</line>
<line xml:id='KX2a0001_ZHSJ_54-2026a.13'>〔一八〕集解瓚曰：「武彊城在陽武．」　正義括地志云：「武彊故城在鄭州管城縣東北三十一里．」</line>
<line xml:id='KX2a0001_ZHSJ_54-2026a.14'>〔一九〕索隱才用反．</line>
<line xml:id='KX2a0001_ZHSJ_54-2026a.15'>　　高祖（<note>三</note>）【二】年，拜為假左丞相，入屯兵關中．月餘，魏王豹反，以假左丞相別與韓信</line>
<line xml:id='KX2a0001_ZHSJ_54-2026a.16'>東攻魏將軍孫遫〔一〕軍東張，〔二〕大破之．因攻安邑，得魏將王襄．擊魏王於曲陽，〔三〕追至</line>
</surface>
<surface xml:id='KX2a0001_ZHSJ_54-2027a-z'>
<pb ed='ZHSJ' n='54-2027a' xml:id='KX2a0001_ZHSJ_54-2027a'/><line xml:id='KX2a0001_ZHSJ_54-2027a.01'>武垣，〔四〕生得魏王豹．取平陽，〔五〕得魏王母妻子，盡定魏地，凡五十二城．賜食邑平陽．</line>
<line xml:id='KX2a0001_ZHSJ_54-2027a.02'>因從韓信擊趙相國夏說軍於鄔東，〔六〕大破之，斬夏說．韓信與故常山王張耳引兵下井陘，</line>
<line xml:id='KX2a0001_ZHSJ_54-2027a.03'>擊成安君，而令參還圍趙別將戚將軍於鄔城中．戚將軍出走，追斬之．乃引兵詣敖倉漢王</line>
<line xml:id='KX2a0001_ZHSJ_54-2027a.04'>之所．韓信已破趙，為相國，東擊齊．參以右丞相屬韓信，攻破齊歷下軍，遂取臨菑．還定</line>
<line xml:id='KX2a0001_ZHSJ_54-2027a.05'>濟北郡，攻著、漯陰、平原、鬲、盧．〔七〕已而從韓信擊龍且軍於上假密，〔八〕大破之，斬龍且，</line>
<line xml:id='KX2a0001_ZHSJ_54-2027a.06'>虜其將軍周蘭．定齊，凡得七十餘縣．得故齊王田廣相田光，其守相許章，及故齊膠東將</line>
<line xml:id='KX2a0001_ZHSJ_54-2027a.07'>軍田既．韓信為齊王，引兵詣陳，與漢王共破項羽，而參留平齊未服者．</line>
<line xml:id='KX2a0001_ZHSJ_54-2027a.08'>〔一〕　索隱音速．</line>
<line xml:id='KX2a0001_ZHSJ_54-2027a.09'>〔二〕　集解徐廣曰：「張者，地名．功臣表有張侯毛澤之．」駰按：蘇林曰屬河東．　正義括地志云：「張陽故城一</line>
<line xml:id='KX2a0001_ZHSJ_54-2027a.10'>　　　　名東張城，在蒲州虞鄉縣西北四十里．」</line>
<line xml:id='KX2a0001_ZHSJ_54-2027a.11'>〔三〕　正義括地志云：「上曲陽，定州恆陽縣是．下曲陽在定州鼓城縣西五里．」</line>
<line xml:id='KX2a0001_ZHSJ_54-2027a.12'>〔四〕　集解徐廣曰：「河東有垣縣．」　正義括地志云：「武垣縣，今瀛州城是．地理志云武垣縣屬涿郡也．」</line>
<line xml:id='KX2a0001_ZHSJ_54-2027a.13'>〔五〕　正義晉州城是．</line>
<line xml:id='KX2a0001_ZHSJ_54-2027a.14'>〔六〕　集解徐廣曰：「鄔縣在太原．音烏古反．」　索隱地理志鄔，太原縣名．音烏古反．</line>
<line xml:id='KX2a0001_ZHSJ_54-2027a.15'>〔七〕　索隱地理志著縣屬濟南，盧縣屬泰山，漯陰、平原、鬲三縣屬平原．漯音吐答反．　正義括地志云：「平原故</line>
<line xml:id='KX2a0001_ZHSJ_54-2027a.16'>　　　　城在德州平原縣東南十里．故鬲城在德州安德縣西北十五里．」盧縣，今濟州理縣是也．</line>
</surface>
<surface xml:id='KX2a0001_ZHSJ_54-2028a-z'>
<pb ed='ZHSJ' n='54-2028a' xml:id='KX2a0001_ZHSJ_54-2028a'/><line xml:id='KX2a0001_ZHSJ_54-2028a.01'>〔八〕　集解文穎曰：「或以為高密．」　索隱漢書亦作「假密」．按：下定齊七十縣，則上假密非高密，亦是齊地，今</line>
<line xml:id='KX2a0001_ZHSJ_54-2028a.02'>　　　　闕．</line>
<line xml:id='KX2a0001_ZHSJ_54-2028a.03'>　　項籍已死，天下定，漢王為皇帝，韓信徙為楚王，齊為郡．參歸漢相印．高帝以長子肥</line>
<line xml:id='KX2a0001_ZHSJ_54-2028a.04'>為齊王，而以參為齊相國．以高祖六年賜爵列侯，與諸侯剖符，世世勿絕．食邑平陽萬六</line>
<line xml:id='KX2a0001_ZHSJ_54-2028a.05'>百三十戶，號曰平陽侯，除前所食邑．</line>
<line xml:id='KX2a0001_ZHSJ_54-2028a.06'>　　以齊相國擊陳豨將張春軍，破之．黥布反，參以齊相國從悼惠王將兵車騎十二萬人，</line>
<line xml:id='KX2a0001_ZHSJ_54-2028a.07'>與高祖會擊黥布軍，大破之．南至蘄，還定竹邑、相、蕭、留．〔一〕</line>
<line xml:id='KX2a0001_ZHSJ_54-2028a.08'>〔一〕　索隱地理志蘄､竹邑、相、蕭四縣屬沛．韋昭云「留今屬彭城」，則漢初亦屬沛也．　正義括地志云：「徐州符</line>
<line xml:id='KX2a0001_ZHSJ_54-2028a.09'>　　　　離縣城，漢竹邑城也．李奇云『今竹邑也』．故相城在符離縣西北九十里．輿地志云『宋共公自睢陽徙相子城，</line>
<line xml:id='KX2a0001_ZHSJ_54-2028a.10'>　　　　又還睢陽』．蕭，徐州縣，古蕭叔國城也．故留城在徐州沛縣東南五十里，張良所封．」</line>
<line xml:id='KX2a0001_ZHSJ_54-2028a.11'>　　參功：凡下二國，縣一百二十二；得王二人，相三人，將軍六人，大莫敖、〔一〕郡守、司</line>
<line xml:id='KX2a0001_ZHSJ_54-2028a.12'>馬、候、御史各一人．</line>
<line xml:id='KX2a0001_ZHSJ_54-2028a.13'>〔一〕　集解漢書音義曰：「楚之卿號．」</line>
<line xml:id='KX2a0001_ZHSJ_54-2028a.14'>　　孝惠帝元年，除諸侯相國法，更以參為齊丞相．參之相齊，齊七十城．天下初定，悼惠</line>
</surface>
<surface xml:id='KX2a0001_ZHSJ_54-2029a-z'>
<pb ed='ZHSJ' n='54-2029a' xml:id='KX2a0001_ZHSJ_54-2029a'/><line xml:id='KX2a0001_ZHSJ_54-2029a.01'>王富於春秋，參盡召長老諸生，問所以安集百姓，如齊故（<note>俗</note>）諸儒以百數，言人人殊，參未知</line>
<line xml:id='KX2a0001_ZHSJ_54-2029a.02'>所定．聞膠西有蓋公，善治黃老言，使人厚幣請之．既見蓋公，蓋公為言治道貴清靜而民</line>
<line xml:id='KX2a0001_ZHSJ_54-2029a.03'>自定，推此類具言之．參於是避正堂，舍蓋公焉．其治要用黃老術，故相齊九年，齊國安</line>
<line xml:id='KX2a0001_ZHSJ_54-2029a.04'>集，大稱賢相．</line>
<line xml:id='KX2a0001_ZHSJ_54-2029a.05'>　　惠帝二年，蕭何卒．參聞之，告舍人趣治行，「吾將入相」．居無何，使者果召參．參</line>
<line xml:id='KX2a0001_ZHSJ_54-2029a.06'>去，屬其後相曰：「以齊獄市為寄，慎勿擾也．」後相曰：「治無大於此者乎？」參曰：「不然．</line>
<line xml:id='KX2a0001_ZHSJ_54-2029a.07'>夫獄市者，所以并容也，今君擾之，姦人安所容也？吾是以先之．」〔一〕</line>
<line xml:id='KX2a0001_ZHSJ_54-2029a.08'>〔一〕　集解漢書音義曰：「夫獄市兼受善惡，若窮極，姦人無所容竄；姦人無所容竄，久且為亂．秦人極刑而天下畔，</line>
<line xml:id='KX2a0001_ZHSJ_54-2029a.09'>　　　　孝武峻法而獄繁，此其效也．老子曰『我無為而民自化，我好靜而民自正』．參欲以道化其本，不欲擾其末．」</line>
<line xml:id='KX2a0001_ZHSJ_54-2029a.10'>　　參始微時，與蕭何善；及為將相，有卻．至何且死，所推賢唯參．參代何為漢相國，舉</line>
<line xml:id='KX2a0001_ZHSJ_54-2029a.11'>事無所變更，一遵蕭何約束．</line>
<line xml:id='KX2a0001_ZHSJ_54-2029a.12'>　　擇郡國吏木詘於文辭，重厚長者，即召除為丞相史．吏之言文刻深，欲務聲名者，輒斥</line>
<line xml:id='KX2a0001_ZHSJ_54-2029a.13'>去之．日夜飲醇酒．卿大夫已下吏及賓客見參不事事，〔一〕來者皆欲有言．至者，參輒飲</line>
<line xml:id='KX2a0001_ZHSJ_54-2029a.14'>以醇酒，閒之，欲有所言，復飲之，醉而後去，終莫得開說，〔二〕以為常．</line>
</surface>
<surface xml:id='KX2a0001_ZHSJ_54-2030a-z'>
<pb ed='ZHSJ' n='54-2030a' xml:id='KX2a0001_ZHSJ_54-2030a'/><line xml:id='KX2a0001_ZHSJ_54-2030a.01'>〔一〕　集解如淳曰：「不事丞相之事．」</line>
<line xml:id='KX2a0001_ZHSJ_54-2030a.02'>〔二〕　集解如淳曰：「開謂有所啟白．」</line>
<line xml:id='KX2a0001_ZHSJ_54-2030a.03'>　　相舍後園近吏舍，吏舍日飲歌呼．從吏惡之，無如之何，乃請參游園中，聞吏醉歌呼，</line>
<line xml:id='KX2a0001_ZHSJ_54-2030a.04'>從吏幸相國召按之．乃反取酒張坐飲，亦歌呼與相應和．</line>
<line xml:id='KX2a0001_ZHSJ_54-2030a.05'>　　參見人之有細過，專掩匿覆蓋之，府中無事．</line>
<line xml:id='KX2a0001_ZHSJ_54-2030a.06'>　　參子窋〔一〕為中大夫．惠帝怪相國不治事，以為「豈少朕與」？〔二〕乃謂窋曰：「若歸，試</line>
<line xml:id='KX2a0001_ZHSJ_54-2030a.07'>私從容問而父曰：『高帝新[⿱𠫓廾]羣臣，帝富於春秋，君為相，日飲，無所請事，何以憂天下乎？』</line>
<line xml:id='KX2a0001_ZHSJ_54-2030a.08'>然無言吾告若也．」〔三〕窋既洗沐歸，閒侍，自從其所諫參．參怒，而笞窋二百，曰：「趣入</line>
<line xml:id='KX2a0001_ZHSJ_54-2030a.09'>侍，天下事非若所當言也．」至朝時，惠帝讓參曰：「與窋胡治乎？〔四〕乃者我使諫君也．」</line>
<line xml:id='KX2a0001_ZHSJ_54-2030a.10'>參免冠謝曰：「陛下自察聖武孰與高帝？」上曰：「朕乃安敢望先帝乎！」曰：「陛下觀臣能</line>
<line xml:id='KX2a0001_ZHSJ_54-2030a.11'>孰與蕭何賢？」上曰：「君似不及也．」參曰：「陛下言之是也．且高帝與蕭何定天下，法令</line>
<line xml:id='KX2a0001_ZHSJ_54-2030a.12'>既明，今陛下垂拱，參等守職，遵而勿失，不亦可乎？」惠帝曰：「善．君休矣！」</line>
<line xml:id='KX2a0001_ZHSJ_54-2030a.13'>〔一〕　索隱音張律反．</line>
<line xml:id='KX2a0001_ZHSJ_54-2030a.14'>〔二〕　索隱按：少者不足之詞，故胡亥亦云「丞相豈少我哉」．蓋帝以丞相豈不是嫌少於我哉．小顏以為「我年少」，</line>
<line xml:id='KX2a0001_ZHSJ_54-2030a.15'>　　　　非也．</line>
</surface>
<surface xml:id='KX2a0001_ZHSJ_54-2031a-z'>
<pb ed='ZHSJ' n='54-2031a' xml:id='KX2a0001_ZHSJ_54-2031a'/><line xml:id='KX2a0001_ZHSJ_54-2031a.01'>〔三〕　索隱謂惠帝語窋，無得言我告汝令諫汝父，當自云是己意也．</line>
<line xml:id='KX2a0001_ZHSJ_54-2031a.02'>〔四〕　集解如淳曰：「猶言用窋為治．」　索隱按：胡，何也，言語參「何為治窋」也．</line>
<line xml:id='KX2a0001_ZHSJ_54-2031a.03'>　　參為漢相國，出入三年．卒，謚懿侯．子窋代侯．百姓歌之曰：「蕭何為法，顜若畫</line>
<line xml:id='KX2a0001_ZHSJ_54-2031a.04'>一；〔一〕曹參代之，守而勿失．載其清淨，民以寧一．」</line>
<line xml:id='KX2a0001_ZHSJ_54-2031a.05'>〔一〕　集解徐廣曰：「顜音古項反，一音較．」　索隱覯，漢書作「講」，故文穎云「講，一作『較』」．按：訓直，又訓明，</line>
<line xml:id='KX2a0001_ZHSJ_54-2031a.06'>　　　　言法明直若畫一也．覯音講，亦作「覯」．小顏云「講，和也．畫一，言其法整齊也」．</line>
<line xml:id='KX2a0001_ZHSJ_54-2031a.07'>　　平陽侯窋，高后時為御史大夫．孝文帝立，免為侯．立二十九年卒，謚為靜侯．子奇</line>
<line xml:id='KX2a0001_ZHSJ_54-2031a.08'>代侯，立七年卒，謚為簡侯．子時代侯．時尚平陽公主，生子襄．時病癘，歸國．立二十三</line>
<line xml:id='KX2a0001_ZHSJ_54-2031a.09'>年卒，謚夷侯．子襄代侯．襄尚衞長公主，生子宗．立十六年卒，謚為共侯．子宗代侯．</line>
<line xml:id='KX2a0001_ZHSJ_54-2031a.10'>征和二年中，宗坐太子死，國除．</line>
<line xml:id='KX2a0001_ZHSJ_54-2031a.11'>　　太史公曰：曹相國參攻城野戰之功所以能多若此者，以與淮陰侯俱．及信已滅，而列</line>
<line xml:id='KX2a0001_ZHSJ_54-2031a.12'>侯成功，唯獨參擅其名．參為漢相國，清靜極言合道．然百姓離秦之酷後，參與休息無為，</line>
<line xml:id='KX2a0001_ZHSJ_54-2031a.13'>故天下俱稱其美矣．</line>
</surface>
<surface xml:id='KX2a0001_ZHSJ_54-2032a-z'>
<pb ed='ZHSJ' n='54-2032a' xml:id='KX2a0001_ZHSJ_54-2032a'/><line xml:id='KX2a0001_ZHSJ_54-2032a.01'>【索隱述贊】曹參初起，為沛豪吏．始從中涓，先圍善置．執珪執帛，攻城略地．衍氏既誅，昆陽失位．</line>
<line xml:id='KX2a0001_ZHSJ_54-2032a.02'>北禽夏說，東討田溉．剖符定封，功無與二．市獄勿擾，清淨不事．尚主平陽，代享其利．</line>
</surface>
</surfaceGrp>
