<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_105'>
<surface type='dummy'></surface>
<surface xml:id='SHIJI_ZHSJ_105-2785a-z'>
<pb ed='ZHSJ' n='105-2785a' xml:id='SHIJI_ZHSJ_105-2785a'/><line xml:id='SHIJI_ZHSJ_105-2785a.01'>史記卷一百五</line>
<line xml:id='SHIJI_ZHSJ_105-2785a.02'>　　扁鵲倉公列傳第四十五</line>
<line xml:id='SHIJI_ZHSJ_105-2785a.03'>　　　　索隱王劭云：「此醫方，宜與日者､龜筴相接，不合列於此，後人誤也．」　正義此傳是醫方，合與龜策､日者相</line>
<line xml:id='SHIJI_ZHSJ_105-2785a.04'>　　　　次．以淳于意孝文帝時醫，奉詔問之，又為齊太倉令，故太史公以次述之．扁鵲乃春秋時良醫，不可別序，故引</line>
<line xml:id='SHIJI_ZHSJ_105-2785a.05'>　　　　為傳首，太倉公次之也．</line>
<line xml:id='SHIJI_ZHSJ_105-2785a.06'>　　扁鵲者，〔一〕勃海郡鄭人也，〔二〕姓秦氏，名越人．少時為人舍長．〔三〕舍客長桑君〔四〕</line>
<line xml:id='SHIJI_ZHSJ_105-2785a.07'>過，〔五〕扁鵲獨奇之，常謹遇之．長桑君亦知扁鵲非常人也．出入十餘年，乃呼扁鵲私坐，</line>
<line xml:id='SHIJI_ZHSJ_105-2785a.08'>閒與語曰：〔六〕「我有禁方，年老，欲傳與公，公毋泄．」扁鵲曰：「敬諾．」乃出其懷中藥予扁</line>
<line xml:id='SHIJI_ZHSJ_105-2785a.09'>鵲：「飲是以上池之水，三十日當知物矣．」〔七〕乃悉取其禁方書盡與扁鵲．忽然不見，殆非</line>
<line xml:id='SHIJI_ZHSJ_105-2785a.10'>人也．扁鵲以其言飲藥三十日，視見垣一方人．〔八〕以此視病，盡見五藏癥結，〔九〕特以診</line>
<line xml:id='SHIJI_ZHSJ_105-2785a.11'>脈〔一０〕為名耳．為醫或在齊，〔一一〕或在趙．在趙者名扁鵲．</line>
<line xml:id='SHIJI_ZHSJ_105-2785a.12'>〔一〕　正義黃帝八十一難序云：「秦越人與軒轅時扁鵲相類，仍號之為扁鵲．又家於盧國，因命之曰盧醫也．」</line>
</surface>
<surface xml:id='SHIJI_ZHSJ_105-2786a-z'>
<pb ed='ZHSJ' n='105-2786a' xml:id='SHIJI_ZHSJ_105-2786a'/><line xml:id='SHIJI_ZHSJ_105-2786a.01'>〔二〕　集解徐廣曰：「『鄭』當為『鄚』．鄚，縣名，今屬河閒．」　索隱案：勃海無鄭縣，當作鄚縣，音莫，今屬河閒．</line>
<line xml:id='SHIJI_ZHSJ_105-2786a.02'>〔三〕　索隱為舍長．劉氏云：「守客館之帥．」　正義長音丁丈反．</line>
<line xml:id='SHIJI_ZHSJ_105-2786a.03'>〔四〕　索隱隱者，蓋神人．</line>
<line xml:id='SHIJI_ZHSJ_105-2786a.04'>〔五〕　正義過音戈．</line>
<line xml:id='SHIJI_ZHSJ_105-2786a.05'>〔六〕　正義閒音閑．</line>
<line xml:id='SHIJI_ZHSJ_105-2786a.06'>〔七〕　索隱案：舊說云上池水謂水未至地，蓋承取露及竹木上水，取之以和藥，服之三十日，當見鬼物也．</line>
<line xml:id='SHIJI_ZHSJ_105-2786a.07'>〔八〕　索隱方猶邊也．言能隔牆見彼邊之人，則眼通神也．</line>
<line xml:id='SHIJI_ZHSJ_105-2786a.08'>〔九〕　正義五藏謂心､肺､脾､肝､腎也．六府謂大小腸､胃､膽､膀胱､三焦也．王叔和脈經云：「左手脈橫，癥在左；</line>
<line xml:id='SHIJI_ZHSJ_105-2786a.09'>　　　　右手脈橫，癥在右．脈，頭大者在上，頭小者在下．兩手脈，結上部者濡，結中部者緩，結三里者豆起．陽邪來見</line>
<line xml:id='SHIJI_ZHSJ_105-2786a.10'>　　　　浮洪，陰邪來見沈細，水穀來見堅實．」</line>
<line xml:id='SHIJI_ZHSJ_105-2786a.11'>〔一０〕索隱診，鄒氏音丈忍反，劉氏音陳忍反．司馬彪云：「診，占也．」</line>
<line xml:id='SHIJI_ZHSJ_105-2786a.12'>〔一一〕正義號盧醫．今濟州盧縣．</line>
<line xml:id='SHIJI_ZHSJ_105-2786a.13'>　　當晉昭公時，〔一〕諸大夫彊而公族弱，趙簡子為大夫，專國事．簡子疾，五日不知人，〔二〕</line>
<line xml:id='SHIJI_ZHSJ_105-2786a.14'>大夫皆懼，於是召扁鵲．扁鵲入視病，出，董安于問扁鵲，扁鵲曰：「血脈治也，而何怪！昔</line>
<line xml:id='SHIJI_ZHSJ_105-2786a.15'>秦穆公嘗如此，七日而寤．寤之日，告公孫支與子輿〔三〕曰：『我之帝所甚樂．吾所以久</line>
</surface>
<surface xml:id='SHIJI_ZHSJ_105-2787a-z'>
<pb ed='ZHSJ' n='105-2787a' xml:id='SHIJI_ZHSJ_105-2787a'/><line xml:id='SHIJI_ZHSJ_105-2787a.01'>者，適有所學也．〔四〕帝告我：「晉國且大亂，五世不安．其後將霸，未老而死．霸者之子且</line>
<line xml:id='SHIJI_ZHSJ_105-2787a.02'>令而國男女無別．」』公孫支書而藏之，秦策於是出．夫獻公之亂，文公之霸，而襄公敗秦師</line>
<line xml:id='SHIJI_ZHSJ_105-2787a.03'>於殽而歸縱淫，此子之所聞．今主君之病與之同，不出三日必閒，閒必有言也．」</line>
<line xml:id='SHIJI_ZHSJ_105-2787a.04'>〔一〕　索隱案左氏，簡子專國在定､頃二公之時，非當昭公之世．且趙系家此事亦在定公之初．</line>
<line xml:id='SHIJI_ZHSJ_105-2787a.05'>〔二〕　索隱案：韓子云「十日不知人」，所記異也．</line>
<line xml:id='SHIJI_ZHSJ_105-2787a.06'>〔三〕　索隱案：二子皆秦大夫．公孫支，子桑也．子輿未詳．</line>
<line xml:id='SHIJI_ZHSJ_105-2787a.07'>〔四〕　索隱適音釋．言我適來有所受教命，故云學也．</line>
<line xml:id='SHIJI_ZHSJ_105-2787a.08'>　　居二日半，簡子寤，語諸大夫曰：「我之帝所甚樂，與百神游於鈞天，廣樂九奏萬舞，不</line>
<line xml:id='SHIJI_ZHSJ_105-2787a.09'>類三代之樂，其聲動心．有一熊欲援我，帝命我射之，中熊，熊死．有羆來，我又射之，中</line>
<line xml:id='SHIJI_ZHSJ_105-2787a.10'>羆，羆死．帝甚喜，賜我二笥，皆有副．吾見兒在帝側，帝屬我一翟犬，曰：『及而子之壯也</line>
<line xml:id='SHIJI_ZHSJ_105-2787a.11'>以賜之．』帝告我：『晉國且世衰，七世而亡．〔一〕嬴姓將大敗周人於范魁之西，〔二〕而亦不能</line>
<line xml:id='SHIJI_ZHSJ_105-2787a.12'>有也．』」董安于受言，書而藏之．以扁鵲言告簡子，簡子賜扁鵲田四萬畝．</line>
<line xml:id='SHIJI_ZHSJ_105-2787a.13'>〔一〕　正義晉定公､出公､哀公､幽公､烈公､孝公､靜公為七世．靜公二年，為三晉所滅．據此及趙世家，簡子疾在定</line>
<line xml:id='SHIJI_ZHSJ_105-2787a.14'>　　　　公之十一年也．</line>
<line xml:id='SHIJI_ZHSJ_105-2787a.15'>〔二〕　正義嬴，趙氏本姓也．周人謂衞也．晉亡之後，趙成侯三年，伐衞，取鄉邑七十三是也．賈逵云「小阜曰魁」</line>
<line xml:id='SHIJI_ZHSJ_105-2787a.16'>　　　　也．</line>
</surface>
<surface xml:id='SHIJI_ZHSJ_105-2788a-z'>
<pb ed='ZHSJ' n='105-2788a' xml:id='SHIJI_ZHSJ_105-2788a'/><line xml:id='SHIJI_ZHSJ_105-2788a.02'>　　其後扁鵲過虢．〔一〕虢太子〔二〕死，〔三〕扁鵲至虢宮門下，問中庶子喜方者〔四〕曰：「太子</line>
<line xml:id='SHIJI_ZHSJ_105-2788a.03'>何病，國中治穰過於衆事？」中庶子曰：「太子病血氣不時，交錯而不得泄，暴發於外，則為</line>
<line xml:id='SHIJI_ZHSJ_105-2788a.04'>中害．精神不能止邪氣，邪氣畜積而不得泄，是以陽緩而陰急，故暴蹷而死．」〔五〕扁鵲曰：</line>
<line xml:id='SHIJI_ZHSJ_105-2788a.05'>「其死何如時？」曰：「雞鳴至今．」曰：「收乎？」〔六〕曰：「未也，其死未能半日也．」「言臣齊</line>
<line xml:id='SHIJI_ZHSJ_105-2788a.06'>勃海秦越人也，家在於鄭，未嘗得望精光侍謁於前也．聞太子不幸而死，臣能生之．」中庶</line>
<line xml:id='SHIJI_ZHSJ_105-2788a.07'>子曰：「先生得無誕之乎？何以言太子可生也！臣聞上古之時，醫有俞跗，〔七〕治病不以湯</line>
<line xml:id='SHIJI_ZHSJ_105-2788a.08'>液醴灑，〔八〕鑱石撟引，案扤毒熨，〔九〕一撥見病之應，因五藏之輸，〔一０〕乃割皮解肌，訣脈結</line>
<line xml:id='SHIJI_ZHSJ_105-2788a.09'>筋，搦髓腦，揲荒〔一一〕爪幕，〔一二〕湔浣〔一三〕腸胃，漱滌五藏，練精易形．先生之方能若是，則太</line>
<line xml:id='SHIJI_ZHSJ_105-2788a.10'>子可生也；不能若是而欲生之，曾不可以告咳嬰之兒．」終日，扁鵲仰天歎曰：「夫子之為方</line>
<line xml:id='SHIJI_ZHSJ_105-2788a.11'>也，若以管窺天，以郄視文．越人之為方也，不待切脈〔一四〕望色〔一五〕聽聲〔一六〕寫形，〔一七〕言病</line>
<line xml:id='SHIJI_ZHSJ_105-2788a.12'>之所在．聞病之陽，論得其陰；聞病之陰，論得其陽．〔一八〕病應見於大表，不出千里，決者至</line>
<line xml:id='SHIJI_ZHSJ_105-2788a.13'>衆，不可曲止也．〔一九〕子以吾言為不誠，試入診太子，當聞其耳鳴而鼻張，〔二０〕循其兩股以至</line>
<line xml:id='SHIJI_ZHSJ_105-2788a.14'>於陰，當尚溫也．」</line>
<line xml:id='SHIJI_ZHSJ_105-2788a.15'>〔一〕　正義陝州城，古虢國．又陝州河北縣東北下陽故城，古虢，即晉獻公滅者．又洛州氾水縣古東虢國．而未知</line>
</surface>
<surface xml:id='SHIJI_ZHSJ_105-2789a-z'>
<pb ed='ZHSJ' n='105-2789a' xml:id='SHIJI_ZHSJ_105-2789a'/><line xml:id='SHIJI_ZHSJ_105-2789a.01'>　　　　扁鵲過何者，蓋虢至此並滅也．</line>
<line xml:id='SHIJI_ZHSJ_105-2789a.02'>〔二〕　集解傅玄曰：「虢是晉獻公時先是百二十年滅矣，是時焉得有虢？」　索隱案：傅玄云「虢是晉獻所滅，先</line>
<line xml:id='SHIJI_ZHSJ_105-2789a.03'>　　　　此百二十餘年，此時焉得有虢」，則此云「虢太子」，非也．然案虢後改稱郭，春秋有郭公，蓋郭之太子也．</line>
<line xml:id='SHIJI_ZHSJ_105-2789a.04'>〔三〕　正義下云「色廢脈亂」，故形靜如死狀也．</line>
<line xml:id='SHIJI_ZHSJ_105-2789a.05'>〔四〕　索隱喜音許既反．喜，好也，愛也．方，方技之人也．　正義中庶子，古官號也．喜方，好方術，不書姓名也．</line>
<line xml:id='SHIJI_ZHSJ_105-2789a.06'>〔五〕　索隱蹷音厥．　正義釋名云：「蹷，氣從下蹷起上行，外及心脅也．」</line>
<line xml:id='SHIJI_ZHSJ_105-2789a.07'>〔六〕　集解收謂棺斂．</line>
<line xml:id='SHIJI_ZHSJ_105-2789a.08'>〔七〕　索隱音臾附．下又音趺．　正義臾附二音．應劭云：「黃帝時將也．」</line>
<line xml:id='SHIJI_ZHSJ_105-2789a.09'>〔八〕　正義上音禮，下山解反．</line>
<line xml:id='SHIJI_ZHSJ_105-2789a.10'>〔九〕　索隱鑱音士咸反，謂石針也．撟音九兆反，謂為按摩之法，夭撟引身，如熊顧鳥伸也．扤音玩，亦謂按摩而玩</line>
<line xml:id='SHIJI_ZHSJ_105-2789a.11'>　　　　弄身體使調也．毒熨謂毒病之處以藥物熨帖也．</line>
<line xml:id='SHIJI_ZHSJ_105-2789a.12'>〔一０〕索隱音東注反．　正義八十一難云：「肺之原出於太淵，心之原出於太陵，肝之原出於太衝，脾之原出於太</line>
<line xml:id='SHIJI_ZHSJ_105-2789a.13'>　　　　白，腎之原出於太谿，少陰之原出於兌骨，膽之原出於丘虛，胃之原出於衝陽，三焦之原出於陽池，膀胱之原出於</line>
<line xml:id='SHIJI_ZHSJ_105-2789a.14'>　　　　京骨，大腸之原出於合谷，小腸之原出於腕骨．十二經皆以輸為原也．」按：此五藏六府之輸也．</line>
<line xml:id='SHIJI_ZHSJ_105-2789a.15'>〔一一〕集解徐廣曰：「揲音舌．」　索隱搦音女角反．揲音舌．荒，膏荒也．</line>
<line xml:id='SHIJI_ZHSJ_105-2789a.16'>〔一二〕索隱幕音漠．漠，病也．謂以爪決之．　正義以爪決其闌幕也．</line>
<line xml:id='SHIJI_ZHSJ_105-2789a.17'>〔一三〕正義上子錢反，下胡管反．</line>
</surface>
<surface xml:id='SHIJI_ZHSJ_105-2790a-z'>
<pb ed='ZHSJ' n='105-2790a' xml:id='SHIJI_ZHSJ_105-2790a'/><line xml:id='SHIJI_ZHSJ_105-2790a.01'>〔一四〕正義黃帝素問云：「待切脈而知病．寸口六脈，三陰三陽，皆隨春秋冬夏觀其脈之變，則知病之逆順也．」楊玄</line>
<line xml:id='SHIJI_ZHSJ_105-2790a.02'>　　　　操云：「切，按也．」</line>
<line xml:id='SHIJI_ZHSJ_105-2790a.03'>〔一五〕正義素問云：「面色青，脈當弦急；面色赤，脈當浮而短；面色黑，脈當沈浮而滑也．」</line>
<line xml:id='SHIJI_ZHSJ_105-2790a.04'>〔一六〕正義素問云：「好哭者肺病，好歌者脾病，好妄言者心病，好呻吟者腎病，好叫呼者肝病也．」</line>
<line xml:id='SHIJI_ZHSJ_105-2790a.05'>〔一七〕正義素問云：「欲得溫而不欲見人者藏家病，欲得寒而見人者府家病也．」</line>
<line xml:id='SHIJI_ZHSJ_105-2790a.06'>〔一八〕正義八十一難云：「陰病行陽，陽病行陰，故令幕在陰，俞在陽．」楊玄操云：「腹為陰，五藏幕皆在腹，故云幕</line>
<line xml:id='SHIJI_ZHSJ_105-2790a.07'>　　　　皆在陰．背為陽，五藏俞皆在背，故云俞皆在陽．內藏有病則出行於陽，陽俞在背也．外體有病則入行於陰，陰</line>
<line xml:id='SHIJI_ZHSJ_105-2790a.08'>　　　　幕在腹也．」鍼法云：「從陽引陰，從陰引陽也．」</line>
<line xml:id='SHIJI_ZHSJ_105-2790a.09'>〔一九〕索隱止，語助也．不可委曲具言．　正義言皆有應見，不可曲言病之止住所在也．</line>
<line xml:id='SHIJI_ZHSJ_105-2790a.10'>〔二０〕正義音漲．</line>
<line xml:id='SHIJI_ZHSJ_105-2790a.11'>　　中庶子聞扁鵲言，目眩然而不瞚，〔一〕舌撟然而不下，〔二〕乃以扁鵲言入報虢君．虢君聞</line>
<line xml:id='SHIJI_ZHSJ_105-2790a.12'>之大驚，出見扁鵲於中闕，曰：「竊聞高義之日久矣，然未嘗得拜謁於前也．先生過小國，</line>
<line xml:id='SHIJI_ZHSJ_105-2790a.13'>幸而舉之，偏國寡臣〔三〕幸甚．有先生則活，無先生則[⿱𠫓廾]捐填溝壑，長終而不得反．」言末</line>
<line xml:id='SHIJI_ZHSJ_105-2790a.14'>卒，因噓唏服臆，〔四〕魂精泄橫，流涕長潸，〔五〕忽忽承，〔六〕悲不能自止，容貌變更．扁鵲</line>
<line xml:id='SHIJI_ZHSJ_105-2790a.15'>曰：「若太子病，所謂『尸蹷』者也．夫以陽入陰中，動胃〔七〕繵〔八〕緣，〔九〕中經維絡，〔一０〕別</line>
<line xml:id='SHIJI_ZHSJ_105-2790a.16'>下於三焦､膀胱，〔一一〕是以陽脈下遂，〔一二〕陰脈上爭，〔一三〕會氣閉而不通，〔一四〕陰上而陽內行，下</line>
</surface>
<surface xml:id='SHIJI_ZHSJ_105-2791a-z'>
<pb ed='ZHSJ' n='105-2791a' xml:id='SHIJI_ZHSJ_105-2791a'/><line xml:id='SHIJI_ZHSJ_105-2791a.01'>內鼓而不起，上外絕而不為使，上有絕陽之絡，下有破陰之紐，〔一五〕破陰絕陽，（<note>之</note>）色（<note>已</note>）</line>
<line xml:id='SHIJI_ZHSJ_105-2791a.02'>廢〔一六〕脈亂，故形靜如死狀．太子未死也．夫以陽入陰支蘭藏者生，〔一七〕以陰入陽支蘭藏者</line>
<line xml:id='SHIJI_ZHSJ_105-2791a.03'>死．凡此數事，皆五藏蹷中之時暴作也．良工取之，〔一八〕拙者疑殆．」</line>
<line xml:id='SHIJI_ZHSJ_105-2791a.04'>〔一〕　索隱眩音縣．瞚音舜．</line>
<line xml:id='SHIJI_ZHSJ_105-2791a.05'>〔二〕　索隱撟音紀兆反．撟，舉也．</line>
<line xml:id='SHIJI_ZHSJ_105-2791a.06'>〔三〕　索隱謂虢君自謙，云己是偏遠之國，寡小之臣也．</line>
<line xml:id='SHIJI_ZHSJ_105-2791a.07'>〔四〕　索隱上音皮力反，下音憶．</line>
<line xml:id='SHIJI_ZHSJ_105-2791a.08'>〔五〕　集解徐廣曰：「一云『言未卒，因涕泣交流，噓唏不能自止』也．」　索隱潸音山．長潸謂長垂淚也．</line>
<line xml:id='SHIJI_ZHSJ_105-2791a.09'>〔六〕　索隱音接．即睫也．承，言淚恆垂以承於睫也．</line>
<line xml:id='SHIJI_ZHSJ_105-2791a.10'>〔七〕　正義八十一難云：「脈居陰部反陽脈見者，為陽入陰中，是陽乘陰也，脈雖時沈濇而短，此謂陽中伏陰也．脈居</line>
<line xml:id='SHIJI_ZHSJ_105-2791a.11'>　　　　陽部而陰脈見者，是陰乘陽也，脈雖時沈滑而長，此謂陰中伏陽也．胃，水穀之海也．」</line>
<line xml:id='SHIJI_ZHSJ_105-2791a.12'>〔八〕　索隱音直延反．</line>
<line xml:id='SHIJI_ZHSJ_105-2791a.13'>〔九〕　正義繵音直延反．繵緣謂脈纏繞胃也．素問云「延緣落，絡脈也」，恐非此義也．</line>
<line xml:id='SHIJI_ZHSJ_105-2791a.14'>〔一０〕集解徐廣曰：「維，一作『結』．」　正義八十一難云：「十二經脈，十五絡脈，陽維陰維之脈也．」</line>
<line xml:id='SHIJI_ZHSJ_105-2791a.15'>〔一一〕正義八十一難云：「三焦者，水穀之道路，氣之所終始也．上焦在心下，下鬲在胃上口也．中焦在胃中脘，不上</line>
<line xml:id='SHIJI_ZHSJ_105-2791a.16'>　　　　不下也．下焦在臍下，當膀胱上口也．膀胱者，津液之府也，溺九升九合也．」言經絡下于三焦及膀胱也．</line>
<line xml:id='SHIJI_ZHSJ_105-2791a.17'>〔一二〕集解徐廣曰：「一作『隊』．」</line>
</surface>
<surface xml:id='SHIJI_ZHSJ_105-2792a-z'>
<pb ed='ZHSJ' n='105-2792a' xml:id='SHIJI_ZHSJ_105-2792a'/><line xml:id='SHIJI_ZHSJ_105-2792a.01'>〔一三〕正義遂音直類反．素問云：「陽脈下遂難反，陰脈上爭如弦也．」</line>
<line xml:id='SHIJI_ZHSJ_105-2792a.02'>〔一四〕正義八十一難云：「府會太倉，藏會季脅，筋會陽陵泉，髓會絕骨，血會鬲俞，骨會大杼，脈會大淵，氣會三焦，此</line>
<line xml:id='SHIJI_ZHSJ_105-2792a.03'>　　　　謂八會也．」</line>
<line xml:id='SHIJI_ZHSJ_105-2792a.04'>〔一五〕正義女九反．素問云：「紐，赤脈也．」</line>
<line xml:id='SHIJI_ZHSJ_105-2792a.05'>〔一六〕集解徐廣曰：「一作『發』．」</line>
<line xml:id='SHIJI_ZHSJ_105-2792a.06'>〔一七〕正義素問云：「支者順節，蘭者橫節，陰支蘭膽藏也．」</line>
<line xml:id='SHIJI_ZHSJ_105-2792a.07'>〔一八〕正義八十一難云：「知一為下工，知二為中工，知三為上工．上工者十全九，中工者十全八，下工者十全六．」呂</line>
<line xml:id='SHIJI_ZHSJ_105-2792a.08'>　　　　廣云：「五藏一病輒有五，解一藏為下工，解三藏為中工，解五藏為上工也．」</line>
<line xml:id='SHIJI_ZHSJ_105-2792a.09'>　　扁鵲乃使弟子子陽〔一〕厲鍼砥石，〔二〕以取外三陽五會．〔三〕有閒，太子蘇．乃使子豹為</line>
<line xml:id='SHIJI_ZHSJ_105-2792a.10'>五分之熨，以八減之齊〔四〕和煮之，以更〔五〕熨兩脅下．太子起坐．更適陰陽，但服湯二旬</line>
<line xml:id='SHIJI_ZHSJ_105-2792a.11'>而復故．故天下盡以扁鵲為能生死人．扁鵲曰：「越人非能生死人也，此自當生者，越人能</line>
<line xml:id='SHIJI_ZHSJ_105-2792a.12'>使之起耳．」</line>
<line xml:id='SHIJI_ZHSJ_105-2792a.13'>〔一〕　索隱陽，扁鵲之弟子也．</line>
<line xml:id='SHIJI_ZHSJ_105-2792a.14'>〔二〕　索隱鍼音針．厲謂磨也．砥音脂．</line>
<line xml:id='SHIJI_ZHSJ_105-2792a.15'>〔三〕　正義素問云：「手足各有三陰三陽：太陰，少陰，厥陰；太陽，少陽，陽明也．五會謂百會､胸會､聽會､氣會､臑</line>
<line xml:id='SHIJI_ZHSJ_105-2792a.16'>　　　　會也．」</line>
</surface>
<surface xml:id='SHIJI_ZHSJ_105-2793a-z'>
<pb ed='ZHSJ' n='105-2793a' xml:id='SHIJI_ZHSJ_105-2793a'/><line xml:id='SHIJI_ZHSJ_105-2793a.01'>〔四〕　索隱五分之熨，八減之齊．案：言五分之熨者，謂熨之令溫暖之氣入五分也．八減之齊者，謂藥之齊和所減</line>
<line xml:id='SHIJI_ZHSJ_105-2793a.02'>　　　　有八．並越人當時有此方也．</line>
<line xml:id='SHIJI_ZHSJ_105-2793a.03'>〔五〕　正義格彭反．</line>
<line xml:id='SHIJI_ZHSJ_105-2793a.04'>　　扁鵲過齊，齊桓侯客之．〔一〕入朝見，曰：「君有疾在腠理，〔二〕不治將深．」桓侯曰：「寡</line>
<line xml:id='SHIJI_ZHSJ_105-2793a.05'>人無疾．」扁鵲出，桓侯謂左右曰：「醫之好利也，欲以不疾者為功．」後五日，扁鵲復見，</line>
<line xml:id='SHIJI_ZHSJ_105-2793a.06'>曰：「君有疾在血脈，不治恐深．」桓侯曰：「寡人無疾．」扁鵲出，桓侯不悅．後五日，扁鵲</line>
<line xml:id='SHIJI_ZHSJ_105-2793a.07'>復見，曰；「君有疾在腸胃閒，不治將深．」桓侯不應．扁鵲出，桓侯不悅．後五日，扁鵲復</line>
<line xml:id='SHIJI_ZHSJ_105-2793a.08'>見，望見桓侯而退走．桓侯使人問其故．扁鵲曰：「疾之居腠理也，湯熨之所及也；在血</line>
<line xml:id='SHIJI_ZHSJ_105-2793a.09'>脈，鍼石之所及也；其在腸胃，酒醪之所及也；其在骨髓，雖司命無柰之何．今在骨髓，臣</line>
<line xml:id='SHIJI_ZHSJ_105-2793a.10'>是以無請也．」後五日，桓侯體病，使人召扁鵲，扁鵲已逃去．桓侯遂死．</line>
<line xml:id='SHIJI_ZHSJ_105-2793a.11'>〔一〕　集解傅玄曰：「是時齊無桓侯．」駰謂是齊侯田和之子桓公午也．　索隱案：傅玄曰「是時齊無桓侯」．裴駰</line>
<line xml:id='SHIJI_ZHSJ_105-2793a.12'>　　　　云「謂是齊侯田和之子桓公午也」．蓋與趙簡子頗亦相當．</line>
<line xml:id='SHIJI_ZHSJ_105-2793a.13'>〔二〕　正義上音湊，謂皮膚．</line>
<line xml:id='SHIJI_ZHSJ_105-2793a.14'>　　使聖人預知微，能使良醫得蚤從事，則疾可已，身可活也．人之所病，病疾多；〔一〕而醫</line>
</surface>
<surface xml:id='SHIJI_ZHSJ_105-2794a-z'>
<pb ed='ZHSJ' n='105-2794a' xml:id='SHIJI_ZHSJ_105-2794a'/><line xml:id='SHIJI_ZHSJ_105-2794a.01'>之所病，病道少．〔二〕故病有六不治：驕恣不論於理，一不治也；輕身重財，二不治也；衣食</line>
<line xml:id='SHIJI_ZHSJ_105-2794a.02'>不能適，三不治也；陰陽并，藏氣不定，四不治也；形羸不能服藥，五不治也；信巫不信</line>
<line xml:id='SHIJI_ZHSJ_105-2794a.03'>醫，六不治也．有此一者，則重難治也．</line>
<line xml:id='SHIJI_ZHSJ_105-2794a.04'>〔一〕　正義病厭患多也，言人厭患疾病多甚也．</line>
<line xml:id='SHIJI_ZHSJ_105-2794a.05'>〔二〕　集解徐廣曰；「所病猶療病也．」</line>
<line xml:id='SHIJI_ZHSJ_105-2794a.06'>　　扁鵲名聞天下．過邯鄲，聞貴婦人，即為帶下醫；過雒陽，聞周人愛老人，即為耳目</line>
<line xml:id='SHIJI_ZHSJ_105-2794a.07'>痹〔一〕醫；來入咸陽，聞秦人愛小兒，即為小兒醫：隨俗為變．秦太醫令李醯自知伎不如扁</line>
<line xml:id='SHIJI_ZHSJ_105-2794a.08'>鵲也，使人刺殺之．至今天下言脈者，由扁鵲也．</line>
<line xml:id='SHIJI_ZHSJ_105-2794a.09'>〔一〕　索隱音必二反．</line>
<line xml:id='SHIJI_ZHSJ_105-2794a.10'>　　太倉公者，齊太倉長，臨菑人也，姓淳于氏，名意．〔一〕少而喜醫方術．高后八年，更受</line>
<line xml:id='SHIJI_ZHSJ_105-2794a.11'>師同郡元里公乘陽慶．〔二〕慶年七十餘，無子，使意盡去其故方，更悉以禁方予之，傳黃帝､</line>
<line xml:id='SHIJI_ZHSJ_105-2794a.12'>扁鵲之脈書，五色診病，〔三〕知人死生，決嫌疑，定可治，及藥論，甚精．受之三年，為人治</line>
</surface>
<surface xml:id='SHIJI_ZHSJ_105-2795a-z'>
<pb ed='ZHSJ' n='105-2795a' xml:id='SHIJI_ZHSJ_105-2795a'/><line xml:id='SHIJI_ZHSJ_105-2795a.01'>病，決死生多驗．然左右行游諸侯，不以家為家，或不為人治病，病家多怨之者．</line>
<line xml:id='SHIJI_ZHSJ_105-2795a.02'>〔一〕　正義括地志云：「淳于國城在密州安丘縣東北三十里，古之斟灌國也．春秋『州公如曹』，傳云『冬，淳于公如</line>
<line xml:id='SHIJI_ZHSJ_105-2795a.03'>　　　　曹』．注水經云『淳于縣，故夏后氏之斟灌國也，周武王以封淳于公，號淳于國也』．」</line>
<line xml:id='SHIJI_ZHSJ_105-2795a.04'>〔二〕　正義百官表云公乘，第八爵也．顏師古云：「言其得乘公之車也．」</line>
<line xml:id='SHIJI_ZHSJ_105-2795a.05'>〔三〕　正義八十一難云：「五藏有色，皆見於面，亦當與寸口尺內相應也．」其面色與相應，已見前也．</line>
<line xml:id='SHIJI_ZHSJ_105-2795a.06'>　　文帝四年中，人上書言意，以刑罪當傳西之長安．〔一〕意有五女，隨而泣．意怒，罵曰：</line>
<line xml:id='SHIJI_ZHSJ_105-2795a.07'>「生子不生男，緩急無可使者！」於是少女緹縈傷父之言，〔二〕乃隨父西．上書曰：「妾父為</line>
<line xml:id='SHIJI_ZHSJ_105-2795a.08'>吏，齊中稱其廉平，今坐法當刑．妾切痛死者不可復生而刑者不可復續，〔三〕雖欲改過自</line>
<line xml:id='SHIJI_ZHSJ_105-2795a.09'>新，其道莫由，終不可得．妾願入身為官婢，以贖父刑罪，使得改行自新也．」書聞，上悲其</line>
<line xml:id='SHIJI_ZHSJ_105-2795a.10'>意，此歲中亦除肉刑法．〔四〕</line>
<line xml:id='SHIJI_ZHSJ_105-2795a.11'>〔一〕　索隱傳音竹戀反．傳，乘傳送之．</line>
<line xml:id='SHIJI_ZHSJ_105-2795a.12'>〔二〕　索隱緹音啼．縈音紆營反．</line>
<line xml:id='SHIJI_ZHSJ_105-2795a.13'>〔三〕　集解徐廣曰：「一作『贖』．」</line>
<line xml:id='SHIJI_ZHSJ_105-2795a.14'>〔四〕　集解徐廣曰：「案年表孝文十二年除肉刑．」　正義漢書刑法志云「孝文帝即位十三年，除肉刑三」．孟康云：</line>
<line xml:id='SHIJI_ZHSJ_105-2795a.15'>　　　　「黥劓二，左右趾一，凡三也．」班固詩曰：「三王德彌薄，惟後用肉刑．太倉令有罪，就遞長安城．自恨身無子，困</line>
<line xml:id='SHIJI_ZHSJ_105-2795a.16'>　　　　急獨煢煢．小女痛父言，死者不可生．上書詣闕下，思古歌雞鳴．憂心摧折裂，晨風揚激聲．聖漢孝文帝，惻然</line>
</surface>
<surface xml:id='SHIJI_ZHSJ_105-2796a-z'>
<pb ed='ZHSJ' n='105-2796a' xml:id='SHIJI_ZHSJ_105-2796a'/><line xml:id='SHIJI_ZHSJ_105-2796a.01'>　　　　感至情．百男何憒憒，不如一緹縈！」</line>
<line xml:id='SHIJI_ZHSJ_105-2796a.02'>　　意家居，詔召問所為治病死生驗者幾何人也，主名為誰．</line>
<line xml:id='SHIJI_ZHSJ_105-2796a.03'>　　詔問故太倉長臣意：「方伎所長，及所能治病者？〔一〕有其書無有？皆安受學？受學幾</line>
<line xml:id='SHIJI_ZHSJ_105-2796a.04'>何歲？嘗有所驗，何縣里人也？何病？醫藥已，其病之狀皆何如？具悉而對．」臣意對曰：</line>
<line xml:id='SHIJI_ZHSJ_105-2796a.05'>〔一〕　集解徐廣曰：「一作『為』，為亦治．」</line>
<line xml:id='SHIJI_ZHSJ_105-2796a.06'>　　　　自意少時，喜醫藥，醫藥方試之多不驗者．至高后八年，〔一〕得見師臨菑元里公乘</line>
<line xml:id='SHIJI_ZHSJ_105-2796a.07'>　　陽慶．慶年七十餘，意得見事之．謂意曰：「盡去而方書，非是也．慶有古先道遺傳黃</line>
<line xml:id='SHIJI_ZHSJ_105-2796a.08'>　　帝､扁鵲之脈書，五色診病，知人生死，決嫌疑，定可治，及藥論書，甚精．我家給富，</line>
<line xml:id='SHIJI_ZHSJ_105-2796a.09'>　　心愛公，欲盡以我禁方書悉教公．」臣意即曰：「幸甚，非意之所敢望也．」臣意即避</line>
<line xml:id='SHIJI_ZHSJ_105-2796a.10'>　　席再拜謁，受其脈書上下經､五色診､奇咳〔二〕術､揆度陰陽外變､藥論､石神､接陰陽</line>
<line xml:id='SHIJI_ZHSJ_105-2796a.11'>　　禁書，受讀解驗之，可一年所．明歲即驗之，有驗，然尚未精也．要事之三年所，即嘗</line>
<line xml:id='SHIJI_ZHSJ_105-2796a.12'>　　已為人治，診病決死生，有驗，精良．今慶已死十年所，臣意年盡三年，年三十九歲</line>
<line xml:id='SHIJI_ZHSJ_105-2796a.13'>　　也．</line>
<line xml:id='SHIJI_ZHSJ_105-2796a.14'>〔一〕　集解徐廣曰：「意年三十六．」</line>
</surface>
<surface xml:id='SHIJI_ZHSJ_105-2797a-z'>
<pb ed='ZHSJ' n='105-2797a' xml:id='SHIJI_ZHSJ_105-2797a'/><line xml:id='SHIJI_ZHSJ_105-2797a.01'>〔二〕　集解奇音羈．咳音該．　正義八十一難云：「奇經八脈者，有陽維，有陰維，有陽蹻，有陰蹻，有衝，有督，有</line>
<line xml:id='SHIJI_ZHSJ_105-2797a.02'>　　　　任，有帶之脈．凡此八者，皆不拘於經，故云奇經八脈也．」顧野王云：「胲當也．」又云：「胲指毛皮也．」蓺文志</line>
<line xml:id='SHIJI_ZHSJ_105-2797a.03'>　　　　有五音奇胲用兵二十六卷．許慎云：「胲，軍中約也．」</line>
<line xml:id='SHIJI_ZHSJ_105-2797a.04'>　　　　齊侍御史成自言病頭痛，臣意診其脈，告曰：「君之病惡，不可言也．」即出，獨告</line>
<line xml:id='SHIJI_ZHSJ_105-2797a.05'>　　成弟昌曰：「此病疽〔一〕也，內發於腸胃之閒，後五日當腫，〔二〕後八日嘔膿〔三〕死．」成</line>
<line xml:id='SHIJI_ZHSJ_105-2797a.06'>　　之病得之飲酒且內．成即如期死．所以知成之病者，臣意切其脈，得肝氣．肝氣濁〔四〕</line>
<line xml:id='SHIJI_ZHSJ_105-2797a.07'>　　而靜，〔五〕此內關之病也．〔六〕脈法曰「脈長而弦，不得代四時者，〔七〕其病主在於肝．和</line>
<line xml:id='SHIJI_ZHSJ_105-2797a.08'>　　即經主病也，〔八〕代則絡脈有過」．〔九〕經主病和者，其病得之筋髓𩹉．其代絕而脈賁</line>
<line xml:id='SHIJI_ZHSJ_105-2797a.09'>　　者，病得之酒且內．所以知其後五日而腫，八日嘔膿死者，切其脈時，少陽初代．代</line>
<line xml:id='SHIJI_ZHSJ_105-2797a.10'>　　者經病，病去過人，人則去．絡脈主病，當其時，少陽初關一分，故中熱而膿未發也，及</line>
<line xml:id='SHIJI_ZHSJ_105-2797a.11'>　　五分，則至少陽之界，〔一０〕及八日，則嘔膿死，故上二分而膿發，至界而腫，盡泄而死．</line>
<line xml:id='SHIJI_ZHSJ_105-2797a.12'>　　熱上則熏陽明，爛流絡，流絡動則脈結發，脈結發則爛解，故絡交．熱氣已上行，至頭</line>
<line xml:id='SHIJI_ZHSJ_105-2797a.13'>　　而動，故頭痛．</line>
<line xml:id='SHIJI_ZHSJ_105-2797a.14'>〔一〕　集解七如反．</line>
<line xml:id='SHIJI_ZHSJ_105-2797a.15'>〔二〕　正義上於恭反，下之勇反．</line>
</surface>
<surface xml:id='SHIJI_ZHSJ_105-2798a-z'>
<pb ed='ZHSJ' n='105-2798a' xml:id='SHIJI_ZHSJ_105-2798a'/><line xml:id='SHIJI_ZHSJ_105-2798a.01'>〔三〕　正義女東反．</line>
<line xml:id='SHIJI_ZHSJ_105-2798a.02'>〔四〕　集解徐廣曰：「一作『黽』．」</line>
<line xml:id='SHIJI_ZHSJ_105-2798a.03'>〔五〕　集解徐廣曰；「一作『清』．」</line>
<line xml:id='SHIJI_ZHSJ_105-2798a.04'>〔六〕　正義八十一難云：「關遂入尺為內關．」呂廣云；「脈從關至尺澤，名內關也．」</line>
<line xml:id='SHIJI_ZHSJ_105-2798a.05'>〔七〕　正義王叔和脈經云：「來數而中止，不能自還，因而復動者，名曰代．代者死．」素問曰：「病在心，愈在夏，甚於</line>
<line xml:id='SHIJI_ZHSJ_105-2798a.06'>　　　　冬；病在脾，愈在秋，甚於春；病在肺，愈在冬，甚於夏；病在腎，愈在春，甚於夏；病在肝，愈在夏，甚於秋也．」</line>
<line xml:id='SHIJI_ZHSJ_105-2798a.07'>〔八〕　正義王叔和脈經云：「脈長而弦，病於肝也．」素問云：「得病於筋，肝之和也．」</line>
<line xml:id='SHIJI_ZHSJ_105-2798a.08'>〔九〕　正義素問云：「脈有不及，有太過，有經，有絡．和即經主病，代則絡有過也．」八十一難云：「關之前者，陽之動</line>
<line xml:id='SHIJI_ZHSJ_105-2798a.09'>　　　　也，脈當見九分而浮．過者法曰太過，減者法曰不及．遂上魚際為溢，為外關內格，此陰乘之脈也．關以後者，</line>
<line xml:id='SHIJI_ZHSJ_105-2798a.10'>　　　　陰之動也，脈當見一寸而沈．過者法曰太過，減者法曰不及．遂入尺為覆，為內關外格，此陽乘之脈也．故曰</line>
<line xml:id='SHIJI_ZHSJ_105-2798a.11'>　　　　覆溢，是其真藏之脈，人不病而死也．」呂廣云：「過九分，出一寸，各名太過也．不及九分，至二分或四分五分，此</line>
<line xml:id='SHIJI_ZHSJ_105-2798a.12'>　　　　太過．不滿一寸，見八分或五分六分，此不及．」</line>
<line xml:id='SHIJI_ZHSJ_105-2798a.13'>〔一０〕集解徐廣曰：「一作『分』．上章曰『肝與心相去五分，故曰五日盡』也．」　正義王叔和脈經云：「分別三門</line>
<line xml:id='SHIJI_ZHSJ_105-2798a.14'>　　　　（鏡）【境】界脈候所主，云從魚際至高骨，卻行一寸，其中名曰寸口；其自高骨從寸至尺，名曰尺澤，故曰尺．寸</line>
<line xml:id='SHIJI_ZHSJ_105-2798a.15'>　　　　後尺前，名曰關．陽出陰入，以關為界，陽出三分，故曰三陰三陽．陽生於尺，動於寸；陰生於寸，動於尺．寸主</line>
<line xml:id='SHIJI_ZHSJ_105-2798a.16'>　　　　射上焦，出頭及皮毛，竟手．關主射中焦，腹及於腰．尺主射下焦，少腹至足也．」</line>
<line xml:id='SHIJI_ZHSJ_105-2798a.17'>　　　　齊王中子諸嬰兒小子病，召臣意診切其脈，告曰：「氣鬲病．病使人煩懣，食不下，</line>
</surface>
<surface xml:id='SHIJI_ZHSJ_105-2799a-z'>
<pb ed='ZHSJ' n='105-2799a' xml:id='SHIJI_ZHSJ_105-2799a'/><line xml:id='SHIJI_ZHSJ_105-2799a.01'>　　時嘔沫．病得之（<note>少</note>）【心】憂，數忔食飲．」〔一〕臣意即為之作下氣湯以飲之，一日氣下，</line>
<line xml:id='SHIJI_ZHSJ_105-2799a.02'>　　二日能食，三日即病愈．所以知小子之病者，診其脈，心氣也，濁〔二〕躁而經也，此絡陽</line>
<line xml:id='SHIJI_ZHSJ_105-2799a.03'>　　病也．脈法曰「脈來數疾去難而不一者，病主在心」．周身熱，脈盛者，為重陽．〔三〕重</line>
<line xml:id='SHIJI_ZHSJ_105-2799a.04'>　　陽者，逿心主．〔四〕故煩懣食不下則絡脈有過，絡脈有過則血上出，血上出者死．此悲</line>
<line xml:id='SHIJI_ZHSJ_105-2799a.05'>　　心所生也，病得之憂也．</line>
<line xml:id='SHIJI_ZHSJ_105-2799a.06'>〔一〕　索隱忔音疑乙反．忔者，風痺忔然不得動也．</line>
<line xml:id='SHIJI_ZHSJ_105-2799a.07'>〔二〕　集解徐廣曰：「一作『黽』，又作『猛』．」</line>
<line xml:id='SHIJI_ZHSJ_105-2799a.08'>〔三〕　索隱上音直隴反．</line>
<line xml:id='SHIJI_ZHSJ_105-2799a.09'>〔四〕　集解徐廣曰：「逿音唐．逿者，盪也．謂病盪心者，猶刺其心．」　索隱逿，依字讀．　正義八十一難云：</line>
<line xml:id='SHIJI_ZHSJ_105-2799a.10'>　　　　「手心主中宮，在中部．」楊玄操云：「手心主胞絡也．自臍已上至帶鬲為中焦也．」</line>
<line xml:id='SHIJI_ZHSJ_105-2799a.11'>　　　　齊郎中令循病，衆醫皆以為蹷入中，而刺之．臣意診之，曰：「湧疝也，〔一〕令人不</line>
<line xml:id='SHIJI_ZHSJ_105-2799a.12'>　　得前後溲．」〔二〕循曰：「不得前後溲三日矣．」臣意飲以火齊湯，〔三〕一飲得前【後】溲，再</line>
<line xml:id='SHIJI_ZHSJ_105-2799a.13'>　　飲大溲，三飲而疾愈．病得之內．所以知循病者，切其脈時，右口氣急，〔四〕脈無五藏</line>
<line xml:id='SHIJI_ZHSJ_105-2799a.14'>　　氣，右口〔五〕脈大而數．數者中下熱而湧，左為下，右為上，皆無五藏應，故曰湧疝．中</line>
<line xml:id='SHIJI_ZHSJ_105-2799a.15'>　　熱，故溺赤也．〔六〕</line>
</surface>
<surface xml:id='SHIJI_ZHSJ_105-2800a-z'>
<pb ed='ZHSJ' n='105-2800a' xml:id='SHIJI_ZHSJ_105-2800a'/><line xml:id='SHIJI_ZHSJ_105-2800a.01'>〔一〕　索隱上音勇．下音訕，所諫反．鄒誕生疝音山也．</line>
<line xml:id='SHIJI_ZHSJ_105-2800a.02'>〔二〕　索隱溲音所留反．前溲謂小便．後溲，大便也．</line>
<line xml:id='SHIJI_ZHSJ_105-2800a.03'>〔三〕　正義飲，於禁反．</line>
<line xml:id='SHIJI_ZHSJ_105-2800a.04'>〔四〕　集解徐廣曰：「右，一作『有』．」　正義王叔和脈經云：「右手寸口乃氣口也．」</line>
<line xml:id='SHIJI_ZHSJ_105-2800a.05'>〔五〕　正義謂右手寸口也．</line>
<line xml:id='SHIJI_ZHSJ_105-2800a.06'>〔六〕　正義溺，徒弔反．</line>
<line xml:id='SHIJI_ZHSJ_105-2800a.07'>　　　　齊中御府長信病，臣意入診其脈，告曰：「熱病氣也．然暑汗，脈少衰，不死．」曰：</line>
<line xml:id='SHIJI_ZHSJ_105-2800a.08'>　　「此病得之當浴流水而寒甚，已則熱．」信曰：「唯，然！〔一〕往冬時，為王使於楚，至莒</line>
<line xml:id='SHIJI_ZHSJ_105-2800a.09'>　　縣〔二〕陽周水，而莒橋梁頗壞，信則擥〔三〕車轅未欲渡也，馬驚，即墮，信身入水中，幾</line>
<line xml:id='SHIJI_ZHSJ_105-2800a.10'>　　死，吏即來救信，出之水中，衣盡濡，有閒而身寒，已熱如火，至今不可以見寒．」臣意即</line>
<line xml:id='SHIJI_ZHSJ_105-2800a.11'>　　為之液湯火齊逐熱，一飲汗盡，再飲熱去，三飲病已．即使服藥，出入二十日，身無病</line>
<line xml:id='SHIJI_ZHSJ_105-2800a.12'>　　者．所以知信之病者，切其脈時，并陰．脈法曰「熱病陰陽交者死」．切之不交，并陰．</line>
<line xml:id='SHIJI_ZHSJ_105-2800a.13'>　　并陰者，脈順清而愈，其熱雖未盡，猶活也．腎氣有時閒濁，〔四〕在太陰脈口而希，是水</line>
<line xml:id='SHIJI_ZHSJ_105-2800a.14'>　　氣也．腎固主水，故以此知之．失治一時，即轉為寒熱．</line>
<line xml:id='SHIJI_ZHSJ_105-2800a.15'>〔一〕　正義唯，惟癸反．</line>
<line xml:id='SHIJI_ZHSJ_105-2800a.16'>〔二〕　正義莒，密州縣．</line>
</surface>
<surface xml:id='SHIJI_ZHSJ_105-2801a-z'>
<pb ed='ZHSJ' n='105-2801a' xml:id='SHIJI_ZHSJ_105-2801a'/><line xml:id='SHIJI_ZHSJ_105-2801a.01'>〔三〕　正義音牽．</line>
<line xml:id='SHIJI_ZHSJ_105-2801a.02'>〔四〕　集解徐廣曰：「一作『黽』．」</line>
<line xml:id='SHIJI_ZHSJ_105-2801a.03'>　　　　齊王太后病，召臣意入診脈，曰：「風癉客脬，〔一〕難於大小溲，溺赤．」臣意飲以火</line>
<line xml:id='SHIJI_ZHSJ_105-2801a.04'>　　齊湯，一飲即前後溲，再飲病已，溺如故．病得之流汗出󺝦．〔二〕󺝦者，去衣而汗晞也．</line>
<line xml:id='SHIJI_ZHSJ_105-2801a.05'>　　所以知齊王太后病者，臣意診其脈，切其太陰之口，溼然風氣也．脈法曰「沈之而大</line>
<line xml:id='SHIJI_ZHSJ_105-2801a.06'>　　堅，〔三〕浮之而大緊者，〔四〕病主在腎」．腎切之而相反也，脈大而躁．大者，膀胱氣也；</line>
<line xml:id='SHIJI_ZHSJ_105-2801a.07'>　　躁者，中有熱而溺赤．</line>
<line xml:id='SHIJI_ZHSJ_105-2801a.08'>〔一〕　索隱癉，病也，音亶．脬音普交反，字或作「胞」．　正義癉音單旱（也）【反】．脬亦作「胞」，膀胱也．言風癉</line>
<line xml:id='SHIJI_ZHSJ_105-2801a.09'>　　　　之病客居在膀胱．</line>
<line xml:id='SHIJI_ZHSJ_105-2801a.10'>〔二〕　索隱劉氏音巡．</line>
<line xml:id='SHIJI_ZHSJ_105-2801a.11'>〔三〕　正義沈，一作「深」．王叔和脈經云：「脈大而堅，病出於腎也．」</line>
<line xml:id='SHIJI_ZHSJ_105-2801a.12'>〔四〕　正義緊音吉忍反．素問云：「脈短實而數，有似切繩，名曰緊也．」</line>
<line xml:id='SHIJI_ZHSJ_105-2801a.13'>　　　　齊章武里曹山跗病，〔一〕臣意診其脈，曰：「肺消癉也，加以寒熱．」即告其人曰：</line>
<line xml:id='SHIJI_ZHSJ_105-2801a.14'>　　「死，不治．適其共養，此不當醫〔二〕治．」法曰「後三日而當狂，妄起行，欲走；後五日</line>
<line xml:id='SHIJI_ZHSJ_105-2801a.15'>　　死」．即如期死．山跗病得之盛怒而以接內．所以知山跗之病者，臣意切其脈，肺氣</line>
<line xml:id='SHIJI_ZHSJ_105-2801a.16'>　　熱也．脈法曰「不平不鼓，形獘」．〔三〕此五藏高之遠數以經病也，故切之時不平而</line>
</surface>
<surface xml:id='SHIJI_ZHSJ_105-2802a-z'>
<pb ed='ZHSJ' n='105-2802a' xml:id='SHIJI_ZHSJ_105-2802a'/><line xml:id='SHIJI_ZHSJ_105-2802a.01'>　　代．〔四〕不平者，血不居其處；代者，時參擊並至，乍躁乍大也．此兩絡脈絕，故死不</line>
<line xml:id='SHIJI_ZHSJ_105-2802a.02'>　　治．所以加寒熱者，言其人尸奪．尸奪者，形獘；形獘者，不當關灸鑱石及飲毒藥也．</line>
<line xml:id='SHIJI_ZHSJ_105-2802a.03'>　　臣意未往診時，齊太醫先診山跗病，灸其足少陽脈口，而飲之半夏丸，病者即泄注，腹</line>
<line xml:id='SHIJI_ZHSJ_105-2802a.04'>　　中虛；又灸其少陰脈，是壞肝剛絕深，如是重損病者氣，以故加寒熱．所以後三日而當</line>
<line xml:id='SHIJI_ZHSJ_105-2802a.05'>　　狂者，肝一絡連屬結絕乳下陽明，〔五〕故絡絕，開陽明脈，陽明脈傷，即當狂走．後五日</line>
<line xml:id='SHIJI_ZHSJ_105-2802a.06'>　　死者，肝與心相去五分，故曰五日盡，盡即死矣．</line>
<line xml:id='SHIJI_ZHSJ_105-2802a.07'>〔一〕　索隱跗，方符反．</line>
<line xml:id='SHIJI_ZHSJ_105-2802a.08'>〔二〕　索隱適音釋．共音恭．案：謂山跗家適近所持財物共養我，我不敢當，以言其人不堪療也．</line>
<line xml:id='SHIJI_ZHSJ_105-2802a.09'>〔三〕　集解徐廣曰：「一作『散』．」　正義王叔和脈經云：「平謂春肝木王，其脈細而長；夏心火王，其脈洪大而</line>
<line xml:id='SHIJI_ZHSJ_105-2802a.10'>　　　　散；六月脾土王，其脈大阿阿而緩；秋肺金王，其脈浮濇而短；冬腎水王，其脈沈而滑：名平脈也．」</line>
<line xml:id='SHIJI_ZHSJ_105-2802a.11'>〔四〕　正義素問云：「血氣易處曰不平，脈候動不定曰代．」</line>
<line xml:id='SHIJI_ZHSJ_105-2802a.12'>〔五〕　正義素問云：「乳下陽明，胃絡也．」</line>
<line xml:id='SHIJI_ZHSJ_105-2802a.13'>　　　　齊中尉潘滿如病少腹痛，〔一〕臣意診其脈，曰：「遺積瘕也．」〔二〕臣意即謂齊太僕臣</line>
<line xml:id='SHIJI_ZHSJ_105-2802a.14'>　　饒､內史臣繇曰：「中尉不復自止於內，則三十日死．」後二十餘日，溲血死．病得之酒</line>
<line xml:id='SHIJI_ZHSJ_105-2802a.15'>　　且內．所以知潘滿如病者，臣意切其脈深小弱，其卒然合〔三〕合也，是脾氣也．〔四〕右</line>
</surface>
<surface xml:id='SHIJI_ZHSJ_105-2803a-z'>
<pb ed='ZHSJ' n='105-2803a' xml:id='SHIJI_ZHSJ_105-2803a'/><line xml:id='SHIJI_ZHSJ_105-2803a.01'>　　脈口氣至緊小，〔五〕見瘕氣也．以次相乘，故三十日死．三陰俱摶者，〔六〕如法；不俱</line>
<line xml:id='SHIJI_ZHSJ_105-2803a.02'>　　摶者，決在急期；一摶一代者，近也．故其三陰摶，溲血如前止．〔七〕</line>
<line xml:id='SHIJI_ZHSJ_105-2803a.03'>〔一〕　正義少音式妙反．王叔和脈經云：「脈急，疝瘕少腹痛也．」</line>
<line xml:id='SHIJI_ZHSJ_105-2803a.04'>〔二〕　索隱劉氏音加雅反，舊音遐，鄒氏音嫁．　正義龍魚河圖云：「犬狗魚鳥不熟食之，成瘕痛．」</line>
<line xml:id='SHIJI_ZHSJ_105-2803a.05'>〔三〕　集解徐廣曰：「一云『來然合』．」</line>
<line xml:id='SHIJI_ZHSJ_105-2803a.06'>〔四〕　正義卒音蔥忽反．卒，一本作「來」．素問云：「疾病之生，生於五藏．五藏之合，合於六府．肝合氣於膽，心合</line>
<line xml:id='SHIJI_ZHSJ_105-2803a.07'>　　　　氣於小腸，脾合氣於胃，肺合氣於大腸，腎合氣於膀胱．三焦內主勞．」</line>
<line xml:id='SHIJI_ZHSJ_105-2803a.08'>〔五〕　正義上音結忍反．</line>
<line xml:id='SHIJI_ZHSJ_105-2803a.09'>〔六〕　正義如淳云：「音徒端反．」素問云：「左脈口曰少陰，少陰之前名厥陰，右脈口曰太陰，此三陰之脈也．」</line>
<line xml:id='SHIJI_ZHSJ_105-2803a.10'>〔七〕　集解徐廣曰：「前，一作『筋』也．」</line>
<line xml:id='SHIJI_ZHSJ_105-2803a.11'>　　　　陽虛侯相趙章病，召臣意．衆醫皆以為寒中，臣意診其脈曰：「迵風．」〔一〕迵風者，</line>
<line xml:id='SHIJI_ZHSJ_105-2803a.12'>　　飲食下嗌〔二〕而輒出不留．法曰「五日死」，而後十日乃死．病得之酒．所以知趙章之</line>
<line xml:id='SHIJI_ZHSJ_105-2803a.13'>　　病者，臣意切其脈，脈來滑，是內風氣也．飲食下嗌而輒出不留者，法五日死，皆為前</line>
<line xml:id='SHIJI_ZHSJ_105-2803a.14'>　　分界法．〔三〕後十日乃死，所以過期者，其人嗜粥，故中藏實，中藏實故過期．師言曰</line>
<line xml:id='SHIJI_ZHSJ_105-2803a.15'>　「安穀者過期，不安穀者不及期」．</line>
<line xml:id='SHIJI_ZHSJ_105-2803a.16'>〔一〕　集解迵音洞．言洞徹入四支．　索隱下云「飲食下嗌輒出之」，是風疾洞徹五藏，故曰迵風．</line>
</surface>
<surface xml:id='SHIJI_ZHSJ_105-2804a-z'>
<pb ed='ZHSJ' n='105-2804a' xml:id='SHIJI_ZHSJ_105-2804a'/><line xml:id='SHIJI_ZHSJ_105-2804a.01'>〔二〕　集解音益，謂喉下也．</line>
<line xml:id='SHIJI_ZHSJ_105-2804a.02'>〔三〕　正義分，扶問反．</line>
<line xml:id='SHIJI_ZHSJ_105-2804a.03'>　　　　濟北王病，召臣意診其脈，曰：「風蹶胸滿．」即為藥酒，盡三石，病已．得之汗出</line>
<line xml:id='SHIJI_ZHSJ_105-2804a.04'>　　伏地．所以知濟北王病者，臣意切其脈時，風氣也，心脈濁．〔一〕病法「過入其陽，陽氣</line>
<line xml:id='SHIJI_ZHSJ_105-2804a.05'>　　盡而陰氣入」．陰氣入張，則寒氣上而熱氣下，故胸滿．汗出伏地者，切其脈，氣陰．陰</line>
<line xml:id='SHIJI_ZHSJ_105-2804a.06'>　　氣者，病必入中，出及瀺水也．〔二〕</line>
<line xml:id='SHIJI_ZHSJ_105-2804a.07'>〔一〕　集解徐廣曰：「一作『黽』．」</line>
<line xml:id='SHIJI_ZHSJ_105-2804a.08'>〔二〕　索隱瀺音士咸反．　正義顧野王云：「手足液，身體汋．音常灼反．」</line>
<line xml:id='SHIJI_ZHSJ_105-2804a.09'>　　　　齊北宮司空命婦〔一〕出於〔二〕病，衆醫皆以為風入中，病主在肺，〔三〕刺其足少陽</line>
<line xml:id='SHIJI_ZHSJ_105-2804a.10'>　　脈．臣意診其脈，曰：「病氣疝，客於膀胱，難於前後溲，而溺赤．病見寒氣則遺溺，使</line>
<line xml:id='SHIJI_ZHSJ_105-2804a.11'>　　人腹腫．」出於病得之欲溺不得，因以接內．所以知出於病者，切其脈大而實，其來</line>
<line xml:id='SHIJI_ZHSJ_105-2804a.12'>　　難，是蹶陰之動也．〔四〕脈來難者，疝氣之客於膀胱也．腹之所以腫者，言蹶陰之絡結</line>
<line xml:id='SHIJI_ZHSJ_105-2804a.13'>　　小腹也．蹶陰有過則脈結動，動則腹腫．臣意即灸其足蹶陰之脈，左右各一所，即不</line>
<line xml:id='SHIJI_ZHSJ_105-2804a.14'>　　遺溺而溲清，小腹痛止．即更為火齊湯以飲之，三日而疝氣散，即愈．</line>
<line xml:id='SHIJI_ZHSJ_105-2804a.15'>〔一〕　集解徐廣曰：「一作『奴』．奴蓋女奴．」</line>
</surface>
<surface xml:id='SHIJI_ZHSJ_105-2805a-z'>
<pb ed='ZHSJ' n='105-2805a' xml:id='SHIJI_ZHSJ_105-2805a'/><line xml:id='SHIJI_ZHSJ_105-2805a.01'>〔二〕　正義命婦名也．</line>
<line xml:id='SHIJI_ZHSJ_105-2805a.02'>〔三〕　集解徐廣曰：「一作『肝』．」</line>
<line xml:id='SHIJI_ZHSJ_105-2805a.03'>〔四〕　正義鄒【云】：「厥陰之脈也．」</line>
<line xml:id='SHIJI_ZHSJ_105-2805a.04'>　　　　故濟北王阿母〔一〕自言足熱而懣，臣意告曰：「熱蹶也．」則刺其足心各三所，案之</line>
<line xml:id='SHIJI_ZHSJ_105-2805a.05'>　　無出血，病旋已．〔二〕病得之飲酒大醉．</line>
<line xml:id='SHIJI_ZHSJ_105-2805a.06'>〔一〕　集解徐廣曰：「濟，一作『齊王』．」　索隱案：是王之嬭母也．　正義服虔云：「乳母也．」鄭【云】：「慈己</line>
<line xml:id='SHIJI_ZHSJ_105-2805a.07'>　　　　者．」</line>
<line xml:id='SHIJI_ZHSJ_105-2805a.08'>〔二〕　索隱言尋則已止也．　正義謂旋轉之閒，病則已止也．</line>
<line xml:id='SHIJI_ZHSJ_105-2805a.09'>　　　　濟北王召臣意診脈諸女子侍者，至女子豎，豎無病．臣意告永巷長曰：「豎傷脾，</line>
<line xml:id='SHIJI_ZHSJ_105-2805a.10'>　　不可勞，法當春嘔血死．」臣意言王曰：「才人女子豎何能？」王曰：「是好為方，多伎能，</line>
<line xml:id='SHIJI_ZHSJ_105-2805a.11'>　　為所是案法新，〔一〕往年市之民所，四百七十萬，曹偶四人．」〔二〕王曰：「得毋有病乎？」</line>
<line xml:id='SHIJI_ZHSJ_105-2805a.12'>　　臣意對曰：「豎病重，在死法中．」王召視之，其顏色不變，以為不然，不賣諸侯所．至</line>
<line xml:id='SHIJI_ZHSJ_105-2805a.13'>　　春，豎奉劍從王之廁，王去，豎後，王令人召之，即仆於廁，〔三〕嘔血死．病得之流汗．</line>
<line xml:id='SHIJI_ZHSJ_105-2805a.14'>　　流汗者，（<note>同</note>）法病內重，毛髮而色澤，脈不衰，此亦（<note>關</note>）內【關】之病也．</line>
<line xml:id='SHIJI_ZHSJ_105-2805a.15'>〔一〕　集解徐廣曰：「所，一作『取』．」　索隱謂於舊方技能生新意也．</line>
<line xml:id='SHIJI_ZHSJ_105-2805a.16'>〔二〕　索隱案：當今之四千七百貫也．曹偶猶等輩也．</line>
</surface>
<surface xml:id='SHIJI_ZHSJ_105-2806a-z'>
<pb ed='ZHSJ' n='105-2806a' xml:id='SHIJI_ZHSJ_105-2806a'/><line xml:id='SHIJI_ZHSJ_105-2806a.01'>〔三〕　索隱仆音赴，又音步北反．</line>
<line xml:id='SHIJI_ZHSJ_105-2806a.02'>　　　　齊中大夫病齲齒，〔一〕臣意灸其左大陽明脈，即為苦參湯，日嗽三升，出入五六日，</line>
<line xml:id='SHIJI_ZHSJ_105-2806a.03'>　　病已．得之風，及臥開口，食而不嗽．</line>
<line xml:id='SHIJI_ZHSJ_105-2806a.04'>〔一〕　正義上丘羽反．釋名云：「齲，朽也．蟲齧之，缺朽也．」</line>
<line xml:id='SHIJI_ZHSJ_105-2806a.05'>　　　　菑川王美人懷子而不乳，〔一〕來召臣意．臣意往，飲以莨〔二〕藥一撮，以酒飲之，</line>
<line xml:id='SHIJI_ZHSJ_105-2806a.06'>　　旋乳．〔三〕臣意復診其脈，而脈躁．躁者有餘病，即飲以消石一齊，出血，血如豆比五六</line>
<line xml:id='SHIJI_ZHSJ_105-2806a.07'>　　枚．〔四〕</line>
<line xml:id='SHIJI_ZHSJ_105-2806a.08'>〔一〕　索隱乳音人喻反．乳，生也．</line>
<line xml:id='SHIJI_ZHSJ_105-2806a.09'>〔二〕　正義浪宕二音．</line>
<line xml:id='SHIJI_ZHSJ_105-2806a.10'>〔三〕　索隱旋乳者，言迴旋即生也．</line>
<line xml:id='SHIJI_ZHSJ_105-2806a.11'>〔四〕　索隱比音必利反．</line>
<line xml:id='SHIJI_ZHSJ_105-2806a.12'>　　　　齊丞相舍人奴從朝入宮，臣意見之食閨門外，望其色有病氣．臣意即告宦者平．</line>
<line xml:id='SHIJI_ZHSJ_105-2806a.13'>　　平好為脈，學臣意所，臣意即示之舍人奴病，告之曰：「此傷脾氣也，當至春鬲塞不通，</line>
<line xml:id='SHIJI_ZHSJ_105-2806a.14'>　　不能食飲，法至夏泄血死．」宦者平即往告相曰：「君之舍人奴有病，病重，死期有日．」</line>
<line xml:id='SHIJI_ZHSJ_105-2806a.15'>　　相君曰：「卿何以知之？」曰：「君朝時入宮，君之舍人奴盡食閨門外，平與倉公立，即</line>
</surface>
<surface xml:id='SHIJI_ZHSJ_105-2807a-z'>
<pb ed='ZHSJ' n='105-2807a' xml:id='SHIJI_ZHSJ_105-2807a'/><line xml:id='SHIJI_ZHSJ_105-2807a.01'>　　示平曰，病如是者死．」相即召舍人（<note>奴</note>）而謂之曰：「公奴有病不？」舍人曰：「奴無病，</line>
<line xml:id='SHIJI_ZHSJ_105-2807a.02'>　　身無痛者．」至春果病，至四月，泄血死．所以知奴病者，脾氣周乘五藏，傷部而交，</line>
<line xml:id='SHIJI_ZHSJ_105-2807a.03'>　　故傷脾之色也，望之殺然黃，〔一〕察之如死青之茲．衆醫不知，以為大蟲，〔二〕不知傷</line>
<line xml:id='SHIJI_ZHSJ_105-2807a.04'>　　脾．所以至春死病者，胃氣黃，黃者土氣也，土不勝木，故至春死．所以至夏死者，脈</line>
<line xml:id='SHIJI_ZHSJ_105-2807a.05'>　　法曰「病重而脈順清者曰內關」，內關之病，人不知其所痛，心急然無苦．若加以一病，</line>
<line xml:id='SHIJI_ZHSJ_105-2807a.06'>　　死中春；一愈順，及一時．其所以四月死者，診其人時愈順．愈順者，人尚肥也．奴</line>
<line xml:id='SHIJI_ZHSJ_105-2807a.07'>　　之病得之流汗數出，（<note>灸</note>）【炙】於火而以出見大風也．</line>
<line xml:id='SHIJI_ZHSJ_105-2807a.08'>〔一〕　集解徐廣曰：「殺音蘇葛反．」　正義殺，蘇亥反．</line>
<line xml:id='SHIJI_ZHSJ_105-2807a.09'>〔二〕　索隱即蚖虫也．</line>
<line xml:id='SHIJI_ZHSJ_105-2807a.10'>　　　　菑川王病，召臣意診脈，曰：「蹶上〔一〕為重，頭痛身熱，使人煩懣．」〔二〕臣意即以寒</line>
<line xml:id='SHIJI_ZHSJ_105-2807a.11'>　　水拊其頭，〔三〕刺足陽明脈，左右各三所，病旋已．病得之沐髮未乾而臥．診如前，所</line>
<line xml:id='SHIJI_ZHSJ_105-2807a.12'>　　以蹶，頭熱至肩．</line>
<line xml:id='SHIJI_ZHSJ_105-2807a.13'>〔一〕　正義時掌反．蹶，逆氣上也．</line>
<line xml:id='SHIJI_ZHSJ_105-2807a.14'>〔二〕　正義亡本反．非但有煩也．</line>
<line xml:id='SHIJI_ZHSJ_105-2807a.15'>〔三〕　索隱拊音附，又音撫．</line>
</surface>
<surface xml:id='SHIJI_ZHSJ_105-2808a-z'>
<pb ed='ZHSJ' n='105-2808a' xml:id='SHIJI_ZHSJ_105-2808a'/><line xml:id='SHIJI_ZHSJ_105-2808a.01'>　　　　齊王黃姬兄黃長卿家有酒召客，召臣意．諸客坐，未上食．臣意望見王后弟宋</line>
<line xml:id='SHIJI_ZHSJ_105-2808a.02'>　　建，告曰：「君有病，往四五日，君要脅痛不可俛仰，〔一〕又不得小溲．不亟治，病即入濡</line>
<line xml:id='SHIJI_ZHSJ_105-2808a.03'>　　腎．及其未舍五藏，急治之．病方今客腎濡，〔二〕此所謂『腎痺』也．」宋建曰：「然，建故</line>
<line xml:id='SHIJI_ZHSJ_105-2808a.04'>　　有要脊痛．往四五日，天雨，黃氏諸倩〔三〕見建家京下方石，〔四〕即弄之，建亦欲效之，</line>
<line xml:id='SHIJI_ZHSJ_105-2808a.05'>　　效之不能起，即復置之．暮，要脊痛，不得溺，至今不愈．」建病得之好持重．所以知</line>
<line xml:id='SHIJI_ZHSJ_105-2808a.06'>　　建病者，臣意見其色，太陽色乾，腎部上及界要以下者枯四分所，故以往四五日知其發</line>
<line xml:id='SHIJI_ZHSJ_105-2808a.07'>　　也．臣意即為柔湯使服之，十八日所而病愈．</line>
<line xml:id='SHIJI_ZHSJ_105-2808a.08'>〔一〕　正義上音免．</line>
<line xml:id='SHIJI_ZHSJ_105-2808a.09'>〔二〕　正義濡，溺也．病方客在腎，欲溺，腎也．</line>
<line xml:id='SHIJI_ZHSJ_105-2808a.10'>〔三〕　集解徐廣曰：「倩者，女壻也．」駰案：方言曰「東齊之閒，壻謂之倩」．郭璞曰「言可假倩也」．　正義倩音七</line>
<line xml:id='SHIJI_ZHSJ_105-2808a.11'>　　　　姓反．</line>
<line xml:id='SHIJI_ZHSJ_105-2808a.12'>〔四〕　集解徐廣曰：「京者，倉廩之屬也．」</line>
<line xml:id='SHIJI_ZHSJ_105-2808a.13'>　　　　濟北王侍者韓女病要背痛，寒熱，衆醫皆以為寒熱也．臣意診脈，曰：「內寒，月事</line>
<line xml:id='SHIJI_ZHSJ_105-2808a.14'>　　不下也．」即竄以藥，〔一〕旋下，病已．病得之欲男子而不可得也．所以知韓女之病者，</line>
<line xml:id='SHIJI_ZHSJ_105-2808a.15'>　　診其脈時，切之，腎脈也，嗇而不屬．嗇而不屬者，其來難，堅，故曰月不下．肝脈弦，</line>
</surface>
<surface xml:id='SHIJI_ZHSJ_105-2809a-z'>
<pb ed='ZHSJ' n='105-2809a' xml:id='SHIJI_ZHSJ_105-2809a'/><line xml:id='SHIJI_ZHSJ_105-2809a.01'>　　出左口，故曰欲男子不可得也．</line>
<line xml:id='SHIJI_ZHSJ_105-2809a.02'>〔一〕　索隱謂以燻燻之，故云．竄音七亂反．</line>
<line xml:id='SHIJI_ZHSJ_105-2809a.03'>　　　　臨菑氾〔一〕里女子薄吾病甚，衆醫皆以為寒熱篤，當死，不治．臣意診其脈，曰：</line>
<line xml:id='SHIJI_ZHSJ_105-2809a.04'>　　「蟯瘕．」〔二〕蟯瘕為病，腹大，上膚黃麤，循之戚戚然．臣意飲以芫華一撮，即出蟯可數</line>
<line xml:id='SHIJI_ZHSJ_105-2809a.05'>　　升，病已，三十日如故．病蟯得之於寒溼，寒溼氣宛〔三〕篤不發，化為蟲．臣意所以知</line>
<line xml:id='SHIJI_ZHSJ_105-2809a.06'>　薄吾病者，切其脈，循其尺，〔四〕其尺索刺麤，而毛美奉髮，〔五〕是蟲氣也．其色澤者，中</line>
<line xml:id='SHIJI_ZHSJ_105-2809a.07'>〔一〕　索隱氾音凡．</line>
<line xml:id='SHIJI_ZHSJ_105-2809a.08'>〔二〕　集解徐廣曰：「蟯音饒．」　索隱音饒檟，舊音遶遐．　正義人腹中短蟲．</line>
<line xml:id='SHIJI_ZHSJ_105-2809a.09'>〔三〕　集解音鬱．　索隱又如字．</line>
<line xml:id='SHIJI_ZHSJ_105-2809a.10'>〔四〕　正義王叔和云：「寸，關，尺．寸謂三分，尺謂八分．寸口在關上，尺在關下．寸､關､尺共有一寸九分也．」</line>
<line xml:id='SHIJI_ZHSJ_105-2809a.11'>〔五〕　集解徐廣曰：「奉，一作『奏』，又作『秦』．」　索隱循音巡．案：謂手循其尺索也．刺音七賜反．麤音七胡反．</line>
<line xml:id='SHIJI_ZHSJ_105-2809a.12'>　　　　言循其尺索，刺人手而麤，是婦人之病也．徐氏云奉一作「奏」，非其義也．又云一作「秦」，秦謂螓首，言髮如蠐</line>
<line xml:id='SHIJI_ZHSJ_105-2809a.13'>　　　　螬，事蓋近也．</line>
<line xml:id='SHIJI_ZHSJ_105-2809a.14'>　　　　齊淳于司馬病，臣意切其脈，告曰：「當病迵風．迵風之狀，飲食下嗌輒後之．〔一〕</line>
<line xml:id='SHIJI_ZHSJ_105-2809a.15'>　　病得之飽食而疾走．」淳于司馬曰：「我之王家食馬肝，食飽甚，見酒來，即走去，驅疾</line>
</surface>
<surface xml:id='SHIJI_ZHSJ_105-2810a-z'>
<pb ed='ZHSJ' n='105-2810a' xml:id='SHIJI_ZHSJ_105-2810a'/><line xml:id='SHIJI_ZHSJ_105-2810a.01'>　　至舍，即泄數十出．」臣意告曰：「為火齊米汁飲之，七八日而當愈．」時醫秦信在旁，臣</line>
<line xml:id='SHIJI_ZHSJ_105-2810a.02'>　　意去，信謂左右閣都尉〔二〕曰：「意以淳于司馬病為何？」曰：「以為迵風，可治．」信即</line>
<line xml:id='SHIJI_ZHSJ_105-2810a.03'>　　笑曰：「是不知也．淳于司馬病，法當後九日死．」即後九日不死，其家復召臣意．臣</line>
<line xml:id='SHIJI_ZHSJ_105-2810a.04'>　　意往問之，盡如意診．臣即為一火齊米汁，使服之，七八日病已．所以知之者，診其脈</line>
<line xml:id='SHIJI_ZHSJ_105-2810a.05'>　　時，切之，盡如法．其病順，故不死．</line>
<line xml:id='SHIJI_ZHSJ_105-2810a.06'>〔一〕　集解徐廣曰：「如廁．」</line>
<line xml:id='SHIJI_ZHSJ_105-2810a.07'>〔二〕　索隱案：閣者，姓也，為都尉．一云閣即宮閣，都尉掌之，故曰閣都尉也．</line>
<line xml:id='SHIJI_ZHSJ_105-2810a.08'>　　　　齊中郎破石病，臣意診其脈，告曰：「肺傷，不治，當後十日丁亥溲血死．」即後十</line>
<line xml:id='SHIJI_ZHSJ_105-2810a.09'>　　一日，溲血而死．破石之病，得之墮馬僵石上．所以知破石之病者，切其脈，得肺陰</line>
<line xml:id='SHIJI_ZHSJ_105-2810a.10'>　　氣，其來散，數道至而不一也．色又乘之．所以知其墮馬者，切之得番陰脈．〔一〕番陰</line>
<line xml:id='SHIJI_ZHSJ_105-2810a.11'>　　脈入虛𩹉，乘肺脈．肺脈散者，固色變也乘也．所以不中期死者，師言曰：「病者安穀即</line>
<line xml:id='SHIJI_ZHSJ_105-2810a.12'>　　過期，不安穀則不及期」．其人嗜黍，黍主肺，故過期．所以溲血者，診脈法曰「病養喜</line>
<line xml:id='SHIJI_ZHSJ_105-2810a.13'>　　陰處者順死，養喜陽處者逆死」．其人喜自靜，不躁，又久安坐，伏几而寐，故血下泄．</line>
<line xml:id='SHIJI_ZHSJ_105-2810a.14'>〔一〕　索隱番音芳袁反．</line>
<line xml:id='SHIJI_ZHSJ_105-2810a.15'>　　　　齊王侍醫遂病，自練五石服之．臣意往過之，遂謂意曰：「不肖有病，幸診遂也．」</line>
</surface>
<surface xml:id='SHIJI_ZHSJ_105-2811a-z'>
<pb ed='ZHSJ' n='105-2811a' xml:id='SHIJI_ZHSJ_105-2811a'/><line xml:id='SHIJI_ZHSJ_105-2811a.01'>　　臣意即診之，告曰：「公病中熱．論曰『中熱不溲者，不可服五石』．石之為藥精悍，公服</line>
<line xml:id='SHIJI_ZHSJ_105-2811a.02'>　　之不得數溲，亟勿服．色將發臃．」遂曰：「扁鵲曰『陰石以治陰病，陽石以治陽病』．夫</line>
<line xml:id='SHIJI_ZHSJ_105-2811a.03'>　　藥石者有陰陽水火之齊，故中熱，即為陰石柔齊治之；中寒，即為陽石剛齊治之．」臣</line>
<line xml:id='SHIJI_ZHSJ_105-2811a.04'>　　意曰：「公所論遠矣．扁鵲雖言若是，然必審診，起度量，立規矩，稱權衡，合色脈〔一〕表</line>
<line xml:id='SHIJI_ZHSJ_105-2811a.05'>　　𩹉有餘不足順逆之法，參其人動靜與息相應，乃可以論．論曰『陽疾處內，陰形應外</line>
<line xml:id='SHIJI_ZHSJ_105-2811a.06'>　　者，不加悍藥及鑱石』．夫悍藥入中，則邪氣辟矣，〔二〕而宛氣愈深．〔三〕診法曰『二陰應</line>
<line xml:id='SHIJI_ZHSJ_105-2811a.07'>　　外，一陽接內者，不可以剛藥』．剛藥入則動陽，陰病益衰，陽病益箸，邪氣流行，為重</line>
<line xml:id='SHIJI_ZHSJ_105-2811a.08'>　　困於俞，〔四〕忿發為疽．」意告之後百餘日，果為疽發乳上，入缺盆，死．〔五〕此謂論之大</line>
<line xml:id='SHIJI_ZHSJ_105-2811a.09'>　　體也，必有經紀．拙工有一不習，文理陰陽失矣．</line>
<line xml:id='SHIJI_ZHSJ_105-2811a.10'>〔一〕　集解徐廣曰：「合，一作『占』．」</line>
<line xml:id='SHIJI_ZHSJ_105-2811a.11'>〔二〕　索隱辟音必亦反，猶聚也．</line>
<line xml:id='SHIJI_ZHSJ_105-2811a.12'>〔三〕　索隱愈音庾．</line>
<line xml:id='SHIJI_ZHSJ_105-2811a.13'>〔四〕　集解徐廣曰：「音始喻反．」</line>
<line xml:id='SHIJI_ZHSJ_105-2811a.14'>〔五〕　索隱按：缺盆，人乳房上骨名也．</line>
<line xml:id='SHIJI_ZHSJ_105-2811a.15'>　　　　齊王故為陽虛侯時，病甚，〔一〕衆醫皆以為蹷．臣意診脈，以為痺，根在右脅下，大</line>
</surface>
<surface xml:id='SHIJI_ZHSJ_105-2812a-z'>
<pb ed='ZHSJ' n='105-2812a' xml:id='SHIJI_ZHSJ_105-2812a'/><line xml:id='SHIJI_ZHSJ_105-2812a.01'>如覆杯，令人喘，逆氣不能食．臣意即以火齊粥且飲，六日氣下；即令更服丸藥，出入</line>
<line xml:id='SHIJI_ZHSJ_105-2812a.02'>六日，病已．病得之內．診之時不能識其經解，大識其病所在．</line>
<line xml:id='SHIJI_ZHSJ_105-2812a.03'>〔一〕　集解徐廣曰：「齊悼惠王子也，名將廬，以文帝十六年為齊王，即位十一年卒，謚孝王．」</line>
<line xml:id='SHIJI_ZHSJ_105-2812a.04'>　　臣意嘗診安陽武都里成開方，開方自言以為不病，臣意謂之病苦沓風，〔一〕三歲四</line>
<line xml:id='SHIJI_ZHSJ_105-2812a.05'>支不能自用，使人瘖，〔二〕瘖即死．今聞其四支不能用，瘖而未死也．病得之數飲酒以</line>
<line xml:id='SHIJI_ZHSJ_105-2812a.06'>見大風氣．所以知成開方病者，診之，其脈法奇咳言曰「藏氣相反者死」．〔三〕切之，得</line>
<line xml:id='SHIJI_ZHSJ_105-2812a.07'>腎反肺，〔四〕法曰「三歲死」也．</line>
<line xml:id='SHIJI_ZHSJ_105-2812a.08'>〔一〕　索隱沓音徒合反，風病之名也．</line>
<line xml:id='SHIJI_ZHSJ_105-2812a.09'>〔二〕　集解徐廣曰：「一作『脊』，音才亦反．」　索隱瘖者，失音也，讀如音．又作「厝」．厝者，置也．言使人運置其</line>
<line xml:id='SHIJI_ZHSJ_105-2812a.10'>　　　　手足也．</line>
<line xml:id='SHIJI_ZHSJ_105-2812a.11'>〔三〕　集解徐廣曰：「反，一作『及』．」</line>
<line xml:id='SHIJI_ZHSJ_105-2812a.12'>〔四〕　集解徐廣曰；「反，一作『及』．」</line>
<line xml:id='SHIJI_ZHSJ_105-2812a.13'>　　安陵阪里公乘項處病，〔一〕臣意診脈，曰：「牡疝．」〔二〕牡疝在鬲下，上連肺．病得</line>
<line xml:id='SHIJI_ZHSJ_105-2812a.14'>之內．臣意謂之：「慎毋為勞力事，為勞力事則必嘔血死．」處後蹴〔三〕踘，〔四〕要蹷寒，</line>
<line xml:id='SHIJI_ZHSJ_105-2812a.15'>汗出多，即嘔血．臣意復診之，曰：「當旦日日夕死．」〔五〕即死．病得之內．所以知項</line>
</surface>
<surface xml:id='SHIJI_ZHSJ_105-2813a-z'>
<pb ed='ZHSJ' n='105-2813a' xml:id='SHIJI_ZHSJ_105-2813a'/><line xml:id='SHIJI_ZHSJ_105-2813a.01'>　　處病者，切其脈得番陽．〔六〕番陽入虛𩹉，處旦日死．一番一絡者，〔七〕牡疝也．</line>
<line xml:id='SHIJI_ZHSJ_105-2813a.02'>〔一〕　索隱案：公乘，官名也．項，姓；處，名．故上云倉公之師，元里公乘陽慶，亦然也．</line>
<line xml:id='SHIJI_ZHSJ_105-2813a.03'>〔二〕　索隱上音母，下音色諫反．</line>
<line xml:id='SHIJI_ZHSJ_105-2813a.04'>〔三〕　集解徐廣曰：「一作『』．」</line>
<line xml:id='SHIJI_ZHSJ_105-2813a.05'>〔四〕　正義上千六反，下九六反，謂打毬也．</line>
<line xml:id='SHIJI_ZHSJ_105-2813a.06'>〔五〕　索隱案：旦日，明日也．言明日之夕死也．</line>
<line xml:id='SHIJI_ZHSJ_105-2813a.07'>〔六〕　索隱脈病之名曰番陽者，以言陽脈之翻入虛𩹉也．</line>
<line xml:id='SHIJI_ZHSJ_105-2813a.08'>〔七〕　集解徐廣曰：「絡，一作『結』．」</line>
<line xml:id='SHIJI_ZHSJ_105-2813a.09'>　　　　臣意曰：他所診期決死生及所治已病衆多，久頗忘之，不能盡識，不敢以對．</line>
<line xml:id='SHIJI_ZHSJ_105-2813a.10'>　　問臣意：「所診治病，病名多同而診異，或死或不死，何也？」對曰：「病名多相類，不可</line>
<line xml:id='SHIJI_ZHSJ_105-2813a.11'>知，故古聖人為之脈法，以起度量，立規矩，縣權衡，案繩墨，調陰陽，別人之脈各名之，與天</line>
<line xml:id='SHIJI_ZHSJ_105-2813a.12'>地相應，參合於人，故乃別百病以異之，有數者能異之，〔一〕無數者同之．然脈法不可勝驗，</line>
<line xml:id='SHIJI_ZHSJ_105-2813a.13'>診疾人以度異之，乃可別同名，命病主在所居．今臣意所診者，皆有診籍．所以別之者，臣</line>
<line xml:id='SHIJI_ZHSJ_105-2813a.14'>意所受師方適成，師死，以故表籍所診，期決死生，觀所失所得者合脈法，以故至今知之．」</line>
<line xml:id='SHIJI_ZHSJ_105-2813a.15'>〔一〕索隱數音色住反．謂術數之人乃可異其狀也．</line>
</surface>
<surface xml:id='SHIJI_ZHSJ_105-2814a-z'>
<pb ed='ZHSJ' n='105-2814a' xml:id='SHIJI_ZHSJ_105-2814a'/><line xml:id='SHIJI_ZHSJ_105-2814a.01'>　　問臣意曰：「所期病決死生，或不應期，何故？」對曰：「此皆飲食喜怒不節，或不當飲</line>
<line xml:id='SHIJI_ZHSJ_105-2814a.02'>藥，或不當鍼灸，以故不中期死也．」</line>
<line xml:id='SHIJI_ZHSJ_105-2814a.03'>　　問臣意：「意方能知病死生，論藥用所宜，諸侯王大臣有嘗問意者不？及文王病時，〔一〕</line>
<line xml:id='SHIJI_ZHSJ_105-2814a.04'>不求意診治，何故？」對曰：「趙王､膠西王､濟南王､吳王皆使人來召臣意，臣意不敢往．文</line>
<line xml:id='SHIJI_ZHSJ_105-2814a.05'>王病時，臣意家貧，欲為人治病，誠恐吏以除拘臣意也，〔二〕故移名數，左右〔三〕不脩家生，</line>
<line xml:id='SHIJI_ZHSJ_105-2814a.06'>出行游國中，問善為方數者事之久矣，〔四〕見事數師，〔五〕悉受其要事，盡其方書意，及解論</line>
<line xml:id='SHIJI_ZHSJ_105-2814a.07'>之．身居陽虛侯國，因事侯．侯入朝，臣意從之長安，以故得診安陵項處等病也．」</line>
<line xml:id='SHIJI_ZHSJ_105-2814a.08'>〔一〕　集解徐廣曰：「齊文王也，以文帝十五年卒．」</line>
<line xml:id='SHIJI_ZHSJ_105-2814a.09'>〔二〕　集解徐廣曰：「時諸侯得自拜除吏．」</line>
<line xml:id='SHIJI_ZHSJ_105-2814a.10'>〔三〕　正義以名籍屬左右之人．</line>
<line xml:id='SHIJI_ZHSJ_105-2814a.11'>〔四〕　索隱數音「術數」之「數」．</line>
<line xml:id='SHIJI_ZHSJ_105-2814a.12'>〔五〕　正義上色庾反．</line>
<line xml:id='SHIJI_ZHSJ_105-2814a.13'>　　問臣意：「知文王所以得病不起之狀？」臣意對曰：「不見文王病，然竊聞文王病喘，頭</line>
<line xml:id='SHIJI_ZHSJ_105-2814a.14'>痛，目不明．臣意心論之，以為非病也．以為肥而蓄精，身體不得搖，骨肉不相任，故喘，不</line>
<line xml:id='SHIJI_ZHSJ_105-2814a.15'>當醫治．脈法曰『年二十脈氣當趨，年三十當疾步，年四十當安坐，年五十當安臥，年六十</line>
</surface>
<surface xml:id='SHIJI_ZHSJ_105-2815a-z'>
<pb ed='ZHSJ' n='105-2815a' xml:id='SHIJI_ZHSJ_105-2815a'/><line xml:id='SHIJI_ZHSJ_105-2815a.01'>已上氣當大董』．〔一〕文王年未滿二十，方脈氣之趨也而徐之，不應天道四時．後聞醫灸之</line>
<line xml:id='SHIJI_ZHSJ_105-2815a.02'>即篤，此論病之過也．臣意論之，以為神氣爭而邪氣入，非年少所能復之也，以故死．所謂</line>
<line xml:id='SHIJI_ZHSJ_105-2815a.03'>氣者，當調飲食，擇晏日，車步廣志，以適筋骨肉血脈，以瀉氣．故年二十，是謂『易』．〔二〕</line>
<line xml:id='SHIJI_ZHSJ_105-2815a.04'>法不當砭灸，砭灸至氣逐．」</line>
<line xml:id='SHIJI_ZHSJ_105-2815a.05'>〔一〕　集解徐廣曰：「董謂深藏之．一作『堇』．」　索隱堇音謹．</line>
<line xml:id='SHIJI_ZHSJ_105-2815a.06'>〔二〕　集解徐廣曰：「一作『賀』，又作『質』．」</line>
<line xml:id='SHIJI_ZHSJ_105-2815a.07'>　　問臣意：「師慶安受之？聞於齊諸侯不？」對曰：「不知慶所師受．慶家富，善為醫，不</line>
<line xml:id='SHIJI_ZHSJ_105-2815a.08'>肯為人治病，當以此故不聞．慶又告臣意曰：『慎毋令我子孫知若學我方也．』」</line>
<line xml:id='SHIJI_ZHSJ_105-2815a.09'>　　問臣意：「師慶何見於意而愛意，欲悉教意方？」對曰：「臣意不聞師慶為方善也．意所</line>
<line xml:id='SHIJI_ZHSJ_105-2815a.10'>以知慶者，意少時好諸方事，臣意試其方，皆多驗，精良．臣意聞菑川唐里公孫光善為古傳</line>
<line xml:id='SHIJI_ZHSJ_105-2815a.11'>方，〔一〕臣意即往謁之．得見事之，受方化陰陽及傳語法，〔二〕臣意悉受書之．臣意欲盡受</line>
<line xml:id='SHIJI_ZHSJ_105-2815a.12'>他精方，公孫光曰：『吾方盡矣，不為愛公所．〔三〕吾身已衰，無所復事之．是吾年少所受妙</line>
<line xml:id='SHIJI_ZHSJ_105-2815a.13'>方也，悉與公，毋以教人．』臣意曰：『得見事侍公前，悉得禁方，幸甚．意死不敢妄傳人．』</line>
<line xml:id='SHIJI_ZHSJ_105-2815a.14'>居有閒，公孫光閒處，〔四〕臣意深論方，見言百世為之精也．師光喜曰：『公必為國工．吾有</line>
<line xml:id='SHIJI_ZHSJ_105-2815a.15'>所善者皆疏，同產處臨菑，善為方，吾不若，其方甚奇，非世之所聞也．吾年中時，〔五〕嘗欲</line>
</surface>
<surface xml:id='SHIJI_ZHSJ_105-2816a-z'>
<pb ed='ZHSJ' n='105-2816a' xml:id='SHIJI_ZHSJ_105-2816a'/><line xml:id='SHIJI_ZHSJ_105-2816a.01'>受其方，楊中倩〔六〕不肯，曰「若非其人也」．胥與公往見之，〔七〕當知公喜方也．其人亦老</line>
<line xml:id='SHIJI_ZHSJ_105-2816a.02'>矣，其家給富．』時者未往，會慶子男殷來獻馬，因師光奏馬王所，意以故得與殷善．光又</line>
<line xml:id='SHIJI_ZHSJ_105-2816a.03'>屬意於殷曰：『意好數，〔八〕公必謹遇之，其人聖儒．』〔九〕即為書以意屬陽慶，以故知慶．臣</line>
<line xml:id='SHIJI_ZHSJ_105-2816a.04'>意事慶謹，以故愛意也．」</line>
<line xml:id='SHIJI_ZHSJ_105-2816a.05'>〔一〕　索隱謂好能傳得古方也．　正義謂全傳寫得古人之方書．</line>
<line xml:id='SHIJI_ZHSJ_105-2816a.06'>〔二〕　集解徐廣曰：「法，一作『五』．」</line>
<line xml:id='SHIJI_ZHSJ_105-2816a.07'>〔三〕　索隱言於意所，不愛惜方術也．</line>
<line xml:id='SHIJI_ZHSJ_105-2816a.08'>〔四〕　正義上音閑，下昌汝反．</line>
<line xml:id='SHIJI_ZHSJ_105-2816a.09'>〔五〕　索隱案：年中謂中年時也．中年亦壯年也，古人語自爾．</line>
<line xml:id='SHIJI_ZHSJ_105-2816a.10'>〔六〕　索隱倩音七見反，人姓名也．</line>
<line xml:id='SHIJI_ZHSJ_105-2816a.11'>〔七〕　集解徐廣曰：「胥猶言須也．」</line>
<line xml:id='SHIJI_ZHSJ_105-2816a.12'>〔八〕　索隱數，色句反．謂好術數也．</line>
<line xml:id='SHIJI_ZHSJ_105-2816a.13'>〔九〕　索隱言意儒德，慕聖人之道，故云聖儒也．</line>
<line xml:id='SHIJI_ZHSJ_105-2816a.14'>　　問臣意曰：「吏民嘗有事學意方，及畢盡得意方不？何縣里人？」對曰：「臨菑人宋</line>
<line xml:id='SHIJI_ZHSJ_105-2816a.15'>邑．〔一〕邑學，臣意教以五診，〔二〕歲餘．濟北王遣太醫高期､王禹〔三〕學，臣意教以經脈高下</line>
<line xml:id='SHIJI_ZHSJ_105-2816a.16'>及奇絡結，〔四〕當論俞〔五〕所居，及氣當上下出入邪〔正〕逆順，以宜鑱石，定砭灸處，歲餘．</line>
</surface>
<surface xml:id='SHIJI_ZHSJ_105-2817a-z'>
<pb ed='ZHSJ' n='105-2817a' xml:id='SHIJI_ZHSJ_105-2817a'/><line xml:id='SHIJI_ZHSJ_105-2817a.01'>菑川王時遣太倉馬長馮信正方，臣意教以案法逆順，論藥法，定五味及和齊湯法．高永侯</line>
<line xml:id='SHIJI_ZHSJ_105-2817a.02'>家丞杜信，喜脈，來學，臣意教以上下經脈五診，二歲餘．臨菑召里唐安來學，臣意教以五</line>
<line xml:id='SHIJI_ZHSJ_105-2817a.03'>診上下經脈，奇咳，四時應陰陽重，未成，除為齊王侍醫．」</line>
<line xml:id='SHIJI_ZHSJ_105-2817a.04'>〔一〕　集解徐廣曰：「一作『昆』．」</line>
<line xml:id='SHIJI_ZHSJ_105-2817a.05'>〔二〕　正義謂診五藏之脈．</line>
<line xml:id='SHIJI_ZHSJ_105-2817a.06'>〔三〕　集解徐廣曰：「一作『齲』．」</line>
<line xml:id='SHIJI_ZHSJ_105-2817a.07'>〔四〕　正義素問云：「奇經八脈，往來舒時，一止而復來，名之曰結也．」</line>
<line xml:id='SHIJI_ZHSJ_105-2817a.08'>〔五〕　正義式喻反．</line>
<line xml:id='SHIJI_ZHSJ_105-2817a.09'>　　問臣意：「診病決死生，能全無失乎？」臣意對曰：「意治病人，必先切其脈，乃治之．敗</line>
<line xml:id='SHIJI_ZHSJ_105-2817a.10'>逆者不可治，其順者乃治之．心不精脈，所期死生視可治，時時失之，臣意不能全也．」</line>
<line xml:id='SHIJI_ZHSJ_105-2817a.11'>　　太史公曰：女無美惡，居宮見妒；士無賢不肖，入朝見疑．故扁鵲以其伎見殃，倉公乃</line>
<line xml:id='SHIJI_ZHSJ_105-2817a.12'>匿迹自隱而當刑．緹縈通尺牘，父得以後寧．故老子曰「美好者不祥之器」，豈謂扁鵲等</line>
<line xml:id='SHIJI_ZHSJ_105-2817a.13'>邪？若倉公者，可謂近之矣．</line>
<line xml:id='SHIJI_ZHSJ_105-2817a.14'>【索隱述贊】上池祕術，長桑所傳．始候趙簡，知夢鈞天．言占虢嗣，尸蹷起焉．倉公贖罪，陽慶推賢．</line>
<line xml:id='SHIJI_ZHSJ_105-2817a.15'>效驗多狀，式具于篇．</line>
</surface>
<surface xml:id='SHIJI_ZHSJ_105-2818a-z'>
<pb ed='ZHSJ' n='105-2818a' xml:id='SHIJI_ZHSJ_105-2818a'/><line xml:id='SHIJI_ZHSJ_105-2818a.01'>正義胃大一尺五寸，徑五寸，長二尺六寸，橫尺，受水穀三斗五升，其中常留穀二斗，水一斗五</line>
<line xml:id='SHIJI_ZHSJ_105-2818a.02'>升．<note>凡人食，入於口而聚於胃中，穀熟，傳入小腸也．</note>小腸大二寸半，徑八分分之少半，長三丈二尺，受穀二</line>
<line xml:id='SHIJI_ZHSJ_105-2818a.03'>斗四升，水六升三合合之大半．回腸<note>（小）【大】腸，謂受穀而傳入於大腸也．</note>大四寸，徑一寸半，長二丈二</line>
<line xml:id='SHIJI_ZHSJ_105-2818a.04'>尺，受穀一斗，水七升半．廣腸大八寸，徑二寸半，長二尺八寸，受穀九升三合八分合之一．故腸</line>
<line xml:id='SHIJI_ZHSJ_105-2818a.05'>胃凡長五丈八尺四寸，合受水穀八斗七升六合八分合之一，此腸胃長短受水穀之數也．<note>甲乙經「腸</note></line>
<line xml:id='SHIJI_ZHSJ_105-2818a.06'>胃凡長丈六尺四寸四分」，從口至腸而數之．此徑從胃至腸而數之，故短也．肝重四斤四兩，左三葉，右四葉，凡七</line>
<line xml:id='SHIJI_ZHSJ_105-2818a.07'>葉，主藏魂．<note>肝者，幹也．於五行為木，其體狀有枝幹也．肝之神七人，老子名曰明堂宮，蘭臺府，從官三千六百人．又云肝</note></line>
<line xml:id='SHIJI_ZHSJ_105-2818a.08'><note>神六：童子三，女子三．</note>心重十二兩，中有七孔，三毛，盛精汁三合，主藏神．心，纖也，所識纖微也．其神九，</line>
<line xml:id='SHIJI_ZHSJ_105-2818a.09'><note>太尉公名曰絳宮，太始､南極老人､員光之身，其從官三千六百人．又為帝王，身之王也．</note>脾重二斤三兩，扁廣三寸，長</line>
<line xml:id='SHIJI_ZHSJ_105-2818a.10'>五寸，有散膏半斤，主（𩹉）【裹】血溫五藏，主藏意．<note>脾，禆也．在助氣，主化穀．其神云光玉女子母，其從官三</note></line>
<line xml:id='SHIJI_ZHSJ_105-2818a.11'>千六百人也．肺重三斤三兩，六葉兩耳，凡八葉，主藏魂魄．<note>肺，孛也．言其氣孛，故短也，鬱也．其神八人，太和</note></line>
<line xml:id='SHIJI_ZHSJ_105-2818a.12'><note>君名曰玉堂宮，尚書府．其從官三千六百人．又云肺神十四：童子七，女子七也．</note>腎有兩枚，重一斤一兩，主藏志．</line>
<line xml:id='SHIJI_ZHSJ_105-2818a.13'><note>腎，引也．腎屬水，主引水氣，灌注諸脈也．其神六人，司徒､司空､司命､司錄､司隸校尉､尉卿也．</note>膽在肝之短葉閒，重三</line>
<line xml:id='SHIJI_ZHSJ_105-2818a.14'>兩三銖，盛精汁三合．<note>膽，敢也．言人有膽氣而能果敢也．其神五人，太一道君居紫房宮中，其從官三千六百人也．</note>胃</line>
<line xml:id='SHIJI_ZHSJ_105-2818a.15'>重二斤十四兩，紆曲屈申，長二尺六寸，大一尺五寸，徑五寸，盛穀二斗，水一斗五升．<note>胃，圍也．言</note></line>
<line xml:id='SHIJI_ZHSJ_105-2818a.16'><note>圍受食物也．其神十二人，五元之氣，諫議大夫也．</note>小腸重二斤十四兩，長三丈二尺，廣二寸半，徑八分分之</line>
</surface>
<surface xml:id='SHIJI_ZHSJ_105-2819a-z'>
<pb ed='ZHSJ' n='105-2819a' xml:id='SHIJI_ZHSJ_105-2819a'/><line xml:id='SHIJI_ZHSJ_105-2819a.01'>少半，迴積十六曲，盛穀二斗四升，水六升三合合之大半．<note>腸，暢也．言通暢胃氣，牽去穢也．其神二人，元梁</note></line>
<line xml:id='SHIJI_ZHSJ_105-2819a.02'><note>使者也．</note>大腸重三斤十二兩，長二丈一尺，廣四寸，徑一寸半，當齊，右迴十六曲，盛穀一斗水七升</line>
<line xml:id='SHIJI_ZHSJ_105-2819a.03'>半．<note>大腸即迴腸也．其迴曲，因以名之．其神二人，元梁使者也．</note>膀胱重九兩二銖，縱廣九寸，盛溺九升九合．</line>
<line xml:id='SHIJI_ZHSJ_105-2819a.04'><note>膀，橫也．胱，廣也．體短而又名胞．胞，虛空也，主以虛承水液．</note>口廣二寸半．脣至齒長九分．齒已後至會厭，</line>
<line xml:id='SHIJI_ZHSJ_105-2819a.05'>深三寸半，大容五合也．舌重十兩，長七寸，廣二寸半．<note>舌，泄也．言可舒泄言語也．</note>咽門重十兩，廣</line>
<line xml:id='SHIJI_ZHSJ_105-2819a.06'>二寸半，至胃長一尺六寸．<note>咽，嚥也．言咽物也．又謂之咽，主地氣．胃為土，故云主地氣也．</note>喉嚨重十二兩，廣</line>
<line xml:id='SHIJI_ZHSJ_105-2819a.07'>二寸，長一尺二寸九節．<note>喉嚨，空虛也．言其中空虛，可以通氣息焉．心，肺之系也，呼吸之道路．喉嚨與咽並行，其實</note></line>
<line xml:id='SHIJI_ZHSJ_105-2819a.08'><note>兩異，而人多惑也．</note>肛門重十二兩，大八寸，徑二寸太半，長二尺八寸，受穀九升三合八分合之一．</line>
<line xml:id='SHIJI_ZHSJ_105-2819a.09'><note>肛，釭也．言其處似車釭，故曰釭門．即廣腸之門，又名（瞋）【腸】也．</note></line>
<line xml:id='SHIJI_ZHSJ_105-2819a.10'>　　手三陽之脈，從手至頭長五尺，五六合三丈．<note>一手有三陽，兩手為六陽，故云五六三丈．</note>手三陰之脈，</line>
<line xml:id='SHIJI_ZHSJ_105-2819a.11'>從手至胸中長三尺五寸，三六一丈八尺，五六三尺，合二丈一尺．<note>兩手各有三陰，合為六陰，故云三六一丈</note></line>
<line xml:id='SHIJI_ZHSJ_105-2819a.12'><note>八尺也．</note>足三陽之脈，從足至頭長八尺，六八合四丈八尺．<note>兩足各有三陽，故曰六八四丈八尺也．</note>足三陰之</line>
<line xml:id='SHIJI_ZHSJ_105-2819a.13'>脈，從足至胸長六尺五寸，六六三丈六尺，五六三尺，合三丈九尺．<note>兩足各有三陰，故云六六三丈六尺也．</note></line>
<line xml:id='SHIJI_ZHSJ_105-2819a.14'><note>按：足太陰､少陰皆至舌下，厥陰至於項上．今言至胸中者，蓋據其相接之次者也．</note>人兩足蹻脈，從足至目長七尺五</line>
<line xml:id='SHIJI_ZHSJ_105-2819a.15'>寸，二七一丈四尺，二五一尺合一丈五尺．督任脈各長四尺五寸，二四八尺，二五一尺，合九尺．</line>
<line xml:id='SHIJI_ZHSJ_105-2819a.16'>凡脈長一十六丈二尺也，此所謂十二經脈長短之數也．<note>督脈起於胲頭，上於面，至口齒縫，計此不止長四尺五</note></line>
</surface>
<surface xml:id='SHIJI_ZHSJ_105-2820a-z'>
<pb ed='ZHSJ' n='105-2820a' xml:id='SHIJI_ZHSJ_105-2820a'/><line xml:id='SHIJI_ZHSJ_105-2820a.01'>寸，當取其上極於風府而言之也．手足各十二脈，為二十四，并督任兩蹻四脈，都合二十八脈，以應二十八宿．凡長十六丈二尺，</line>
<line xml:id='SHIJI_ZHSJ_105-2820a.02'><note>營衞行周此數，則一度也．</note>寸口，脈之大會，手太陰之動也．<note>太陰者，脈之會也．肺，諸藏主，蓋主通陰陽，故十二經</note></line>
<line xml:id='SHIJI_ZHSJ_105-2820a.03'><note>皆手太陰，所以決吉凶者．十二經有病，皆寸口，知其何經之動浮沈滑濇逆順，知其死生之兆也．</note>人一呼脈行三寸，一吸</line>
<line xml:id='SHIJI_ZHSJ_105-2820a.04'>脈行三寸，呼吸定息，脈行六寸．<note>十二經，十五絡，二十七氣，皆候於寸口，隨呼吸上下．呼脈上行三寸，吸脈下行三</note></line>
<line xml:id='SHIJI_ZHSJ_105-2820a.05'><note>寸，二十七氣皆逐上下行，無有息時．</note>人一日一夜凡一萬三千五百息．脈行五十周於身，漏水下百刻．營</line>
<line xml:id='SHIJI_ZHSJ_105-2820a.06'>衞行陽二十五度，行陰二十五度．度為一周也，故五十度復會於手太陰．寸口者，五藏六府之所</line>
<line xml:id='SHIJI_ZHSJ_105-2820a.07'>終始，故法於寸口也．<note>人一息行六寸，百息六丈，千息六十丈，一萬三千五百息合為八百一十丈．陽脈出行二十五度，陰</note></line>
<line xml:id='SHIJI_ZHSJ_105-2820a.08'>脈入行二十五度，陰陽出入行二十五度，陰陽呼吸覆行周畢度數也．脈行身畢，即水下百刻亦畢．謂一旦夜刻盡，天明，日出東</line>
<line xml:id='SHIJI_ZHSJ_105-2820a.09'><note>方，脈還得寸口，當更始也．故寸口者，五藏六府之所終始也．</note></line>
<line xml:id='SHIJI_ZHSJ_105-2820a.10'>　　肺氣通於鼻，鼻和則知臭香矣．肝氣通於目，目和則知白黑矣．脾氣通於口，口和則知穀味</line>
<line xml:id='SHIJI_ZHSJ_105-2820a.11'>矣．心氣通於舌，舌和則知五味矣．腎氣通於耳，耳和則聞五音矣．五藏不和，則九竅不通；六</line>
<line xml:id='SHIJI_ZHSJ_105-2820a.12'>府不和，則留為癰也．</line>
</surface>
</surfaceGrp>
