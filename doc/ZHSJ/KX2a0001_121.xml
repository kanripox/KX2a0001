<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_121'>
<surface type='dummy'></surface>
<surface xml:id='KX2a0001_ZHSJ_121-3115a-z'>
<pb ed='ZHSJ' n='121-3115a' xml:id='KX2a0001_ZHSJ_121-3115a'/><line xml:id='KX2a0001_ZHSJ_121-3115a.01'>史記卷一百二十一</line>
<line xml:id='KX2a0001_ZHSJ_121-3115a.02'>　　儒林列傳第六十一</line>
<line xml:id='KX2a0001_ZHSJ_121-3115a.03'>　　　　正義姚承云：「儒謂博士，為儒雅之林，綜理古文，宣明舊藝，咸勸儒者，以成王化者也．」</line>
<line xml:id='KX2a0001_ZHSJ_121-3115a.04'>　　太史公曰：余讀功令，〔一〕至於廣厲學官之路，未嘗不廢書而歎也．曰：嗟乎！夫周室</line>
<line xml:id='KX2a0001_ZHSJ_121-3115a.05'>衰而關雎作，幽厲微而禮樂壞，諸侯恣行，政由彊國．故孔子閔王路廢而邪道興，於是論次</line>
<line xml:id='KX2a0001_ZHSJ_121-3115a.06'>詩書，修起禮樂．適齊聞韶，三月不知肉味．自衞返魯，然後樂正，雅頌各得其所．〔二〕世以</line>
<line xml:id='KX2a0001_ZHSJ_121-3115a.07'>混濁莫能用，是以仲尼干七十餘君〔三〕無所遇，曰「苟有用我者，期月而已矣」．西狩獲麟，</line>
<line xml:id='KX2a0001_ZHSJ_121-3115a.08'>曰「吾道窮矣」．故因史記作春秋，以當王法，其辭微而指博，後世學者多錄焉．〔四〕</line>
<line xml:id='KX2a0001_ZHSJ_121-3115a.09'>〔一〕　索隱案：謂學者課功著之於令，即今學令是也．</line>
<line xml:id='KX2a0001_ZHSJ_121-3115a.10'>〔二〕　正義鄭玄云：「魯哀公十一年．是時道衰樂廢，孔子還，修正之，故雅頌各得其所也．」</line>
<line xml:id='KX2a0001_ZHSJ_121-3115a.11'>〔三〕　索隱案：後之記者失辭也．案家語等說，云孔子歷聘諸國，莫能用，謂周､鄭､齊､宋､曹､衞､陳､楚､嵵､莒､匡</line>
<line xml:id='KX2a0001_ZHSJ_121-3115a.12'>　　　　等．縱歷小國，亦無七十餘國也．</line>
</surface>
<surface xml:id='KX2a0001_ZHSJ_121-3116a-z'>
<pb ed='ZHSJ' n='121-3116a' xml:id='KX2a0001_ZHSJ_121-3116a'/><line xml:id='KX2a0001_ZHSJ_121-3116a.01'>〔四〕　集解徐廣曰：「錄，一作『繆』．」</line>
<line xml:id='KX2a0001_ZHSJ_121-3116a.02'>　　自孔子卒後，七十子之徒散游諸侯，大者為師傅卿相，〔一〕小者友教士大夫，或隱而不</line>
<line xml:id='KX2a0001_ZHSJ_121-3116a.03'>見．故子路居衞，〔二〕子張居陳，〔三〕澹臺子羽居楚，〔四〕子夏居西河，〔五〕子貢終於齊．〔六〕如</line>
<line xml:id='KX2a0001_ZHSJ_121-3116a.04'>田子方､段干木､吳起､禽滑釐之屬，皆受業於子夏之倫，為王者師．是時獨魏文侯好學．</line>
<line xml:id='KX2a0001_ZHSJ_121-3116a.05'>後陵遲以至于始皇，天下並爭於戰國，懦術既絀焉，然齊魯之閒，學者獨不廢也．於威､宣</line>
<line xml:id='KX2a0001_ZHSJ_121-3116a.06'>之際，孟子､荀卿之列，咸遵夫子之業而潤色之，以學顯於當世．</line>
<line xml:id='KX2a0001_ZHSJ_121-3116a.07'>〔一〕　索隱案：子夏為魏文侯師．子貢為齊､魯聘吳､越，蓋亦卿也．而宰予亦仕齊為卿．餘未聞也．</line>
<line xml:id='KX2a0001_ZHSJ_121-3116a.08'>〔二〕　集解案：仲尼弟子列傳子路死於衞，時孔子尚存也．</line>
<line xml:id='KX2a0001_ZHSJ_121-3116a.09'>〔三〕　正義今陳州．</line>
<line xml:id='KX2a0001_ZHSJ_121-3116a.10'>〔四〕　正義今蘇州城南五里有澹臺湖，湖北有澹臺．</line>
<line xml:id='KX2a0001_ZHSJ_121-3116a.11'>〔五〕　正義今汾州．</line>
<line xml:id='KX2a0001_ZHSJ_121-3116a.12'>〔六〕　正義今青州．</line>
<line xml:id='KX2a0001_ZHSJ_121-3116a.13'>　　及至秦之季世，焚詩書，阬術士，〔一〕六蓺從此缺焉．陳涉之王也，而魯諸儒持孔氏之</line>
<line xml:id='KX2a0001_ZHSJ_121-3116a.14'>禮器往歸陳王．於是孔甲為陳涉博士，〔二〕卒與涉俱死．陳涉起匹夫，驅瓦合適戍，〔三〕旬</line>
<line xml:id='KX2a0001_ZHSJ_121-3116a.15'>月以王楚，不滿半歲竟滅亡，其事至微淺，然而縉紳先生之徒負孔子禮器往委質為臣者，何</line>
</surface>
<surface xml:id='KX2a0001_ZHSJ_121-3117a-z'>
<pb ed='ZHSJ' n='121-3117a' xml:id='KX2a0001_ZHSJ_121-3117a'/><line xml:id='KX2a0001_ZHSJ_121-3117a.01'>也？以秦焚其業，積怨而發憤于陳王也．</line>
<line xml:id='KX2a0001_ZHSJ_121-3117a.02'>〔一〕　正義顏云：「今新豐縣溫湯之處號愍儒鄉．溫湯西南三里有馬谷，谷之西岸有阬，古相傳以為秦阬儒處也．衞</line>
<line xml:id='KX2a0001_ZHSJ_121-3117a.03'>　　　　宏詔定古文尚書序云『秦既焚書，恐天下不從所改更法，而諸生到者拜為郎，前後七百人，乃密種瓜於驪山陵谷</line>
<line xml:id='KX2a0001_ZHSJ_121-3117a.04'>　　　　中溫處，瓜實成，詔博士諸生說之．人言不同，乃令就視．為伏機，諸生賢儒皆至焉，方相難不決，因發機，從上填</line>
<line xml:id='KX2a0001_ZHSJ_121-3117a.05'>　　　　之以土，皆壓，終乃無聲』也．」</line>
<line xml:id='KX2a0001_ZHSJ_121-3117a.06'>〔二〕　集解徐廣曰：「孔子八世孫，名鮒字甲也．」</line>
<line xml:id='KX2a0001_ZHSJ_121-3117a.07'>〔三〕　索隱上音丁革反．</line>
<line xml:id='KX2a0001_ZHSJ_121-3117a.08'>　　及高皇帝誅項籍，舉兵圍魯，魯中諸儒尚講誦習禮樂，弦歌之音不絕，豈非聖人之遺</line>
<line xml:id='KX2a0001_ZHSJ_121-3117a.09'>化，好禮樂之國哉？故孔子在陳，曰「歸與歸與！吾黨之小子狂簡，斐然成章，不知所以裁</line>
<line xml:id='KX2a0001_ZHSJ_121-3117a.10'>之」．夫齊魯之閒於文學，自古以來，其天性也．故漢興，然後諸儒始得脩其經蓺，講習大</line>
<line xml:id='KX2a0001_ZHSJ_121-3117a.11'>射鄉飲之禮．叔孫通作漢禮儀，因為太常，諸生弟子共定者，咸為選首，於是喟然歎興於</line>
<line xml:id='KX2a0001_ZHSJ_121-3117a.12'>學．然尚有干戈，平定四海，〔一〕亦未暇遑庠序之事也．孝惠､呂后時，公卿皆武力有功之</line>
<line xml:id='KX2a0001_ZHSJ_121-3117a.13'>臣．孝文時頗徵用，〔二〕然孝文帝本好刑名之言．及至孝景，不任儒者，而竇太后又好黃老</line>
<line xml:id='KX2a0001_ZHSJ_121-3117a.14'>之術，故諸博士具官待問，未有進者．</line>
<line xml:id='KX2a0001_ZHSJ_121-3117a.15'>〔一〕　正義顏云：「陳豨､盧綰､韓信､黥布之徒相次反叛，征討也．」</line>
<line xml:id='KX2a0001_ZHSJ_121-3117a.16'>〔二〕　正義言孝文稍用文學之士居位．</line>
</surface>
<surface xml:id='KX2a0001_ZHSJ_121-3118a-z'>
<pb ed='ZHSJ' n='121-3118a' xml:id='KX2a0001_ZHSJ_121-3118a'/><line xml:id='KX2a0001_ZHSJ_121-3118a.01'>　　及今上即位，趙綰､王臧之屬明儒學，而上亦鄉之，於是招方正賢良文學之士．自是之</line>
<line xml:id='KX2a0001_ZHSJ_121-3118a.02'>後，言詩於魯則申培公，〔一〕於齊則轅固生，〔二〕於燕則韓太傅．〔三〕言尚書自濟南伏生．〔四〕</line>
<line xml:id='KX2a0001_ZHSJ_121-3118a.03'>言禮自魯高堂生．〔五〕言易自菑川田生．言春秋於齊魯自胡毋生，〔六〕於趙自董仲舒．及竇</line>
<line xml:id='KX2a0001_ZHSJ_121-3118a.04'>太后崩，武安侯田蚡為丞相，絀黃老､刑名百家之言，延文學儒者數百人，而公孫弘以春秋</line>
<line xml:id='KX2a0001_ZHSJ_121-3118a.05'>白衣為天子三公，〔七〕封以平津侯．天下之學士靡然鄉風矣．</line>
<line xml:id='KX2a0001_ZHSJ_121-3118a.06'>〔一〕　集解徐廣曰：「一作『陪』．」韋昭曰：「培，申公名，音扶尤反．」　索隱徐廣云「培，一作『陪』，音裴」．韋昭曰</line>
<line xml:id='KX2a0001_ZHSJ_121-3118a.07'>　　　　「培，申公之名，音浮」．鄒氏音普來反也．</line>
<line xml:id='KX2a0001_ZHSJ_121-3118a.08'>〔二〕　正義申，轅，姓；培，固，名；公，生，其處號也．</line>
<line xml:id='KX2a0001_ZHSJ_121-3118a.09'>〔三〕　索隱韓嬰也．為常山王太傅也．</line>
<line xml:id='KX2a0001_ZHSJ_121-3118a.10'>〔四〕　索隱按：張華云名勝，漢紀云字子賤．</line>
<line xml:id='KX2a0001_ZHSJ_121-3118a.11'>〔五〕　索隱謝承云「秦氏季代有魯人高堂伯」，則「伯」是其字．云「生」者，自漢已來儒者皆號「生」，亦「先生」省字呼</line>
<line xml:id='KX2a0001_ZHSJ_121-3118a.12'>　　　　之耳．</line>
<line xml:id='KX2a0001_ZHSJ_121-3118a.13'>〔六〕　索隱毋音無．胡毋，姓．字子都．</line>
<line xml:id='KX2a0001_ZHSJ_121-3118a.14'>〔七〕　集解徐廣曰：「一云『自齊為天子三公』．」</line>
<line xml:id='KX2a0001_ZHSJ_121-3118a.15'>　　公孫弘為學官，悼道之鬱滯，乃請曰：「丞相御史言：〔一〕制曰『蓋聞導民以禮，風之以</line>
</surface>
<surface xml:id='KX2a0001_ZHSJ_121-3119a-z'>
<pb ed='ZHSJ' n='121-3119a' xml:id='KX2a0001_ZHSJ_121-3119a'/><line xml:id='KX2a0001_ZHSJ_121-3119a.01'>樂．婚姻者，居屋之大倫也．今禮廢樂崩，朕甚愍焉．故詳延天下方正博聞之士，咸登諸</line>
<line xml:id='KX2a0001_ZHSJ_121-3119a.02'>朝．其令禮官勸學，講議洽聞興禮，以為天下先．太常議，與博士弟子，崇鄉里之化，以廣賢</line>
<line xml:id='KX2a0001_ZHSJ_121-3119a.03'>材焉』．謹與太常臧､〔二〕博士平等議曰：聞三代之道，鄉里有教，夏曰校，〔三〕殷曰序，〔四〕周</line>
<line xml:id='KX2a0001_ZHSJ_121-3119a.04'>曰庠．〔五〕其勸善也，顯之朝廷；其懲惡也，加之刑罰．故教化之行也，建首善自京師始，由</line>
<line xml:id='KX2a0001_ZHSJ_121-3119a.05'>內及外．今陛下昭至德，開大明，配天地，本人倫，勸學脩禮，崇化厲賢，以風四方，太平之</line>
<line xml:id='KX2a0001_ZHSJ_121-3119a.06'>原也．古者政教未洽，不備其禮，請因舊官而興焉．為博士官置弟子五十人，復其身．太</line>
<line xml:id='KX2a0001_ZHSJ_121-3119a.07'>常擇民年十八已上，儀狀端正者，補博士弟子．郡國縣道邑有好文學，敬長上，肅政教，</line>
<line xml:id='KX2a0001_ZHSJ_121-3119a.08'>順鄉里，出入不悖所聞者，令相長丞上屬所二千石，〔六〕二千石謹察可者，當與計偕，詣太</line>
<line xml:id='KX2a0001_ZHSJ_121-3119a.09'>常，〔七〕得受業如弟子．一歲皆輒試，能通一蓺以上，補文學掌故缺；其高弟可以為郎中</line>
<line xml:id='KX2a0001_ZHSJ_121-3119a.10'>者，太常籍奏．即有秀才異等，輒以名聞．其不事學若下材及不能通一蓺，輒罷之，而請</line>
<line xml:id='KX2a0001_ZHSJ_121-3119a.11'>諸不稱者罰．臣謹案詔書律令下者，明天人分際，通古今之義，文章爾雅，訓辭深厚，〔八〕恩</line>
<line xml:id='KX2a0001_ZHSJ_121-3119a.12'>施甚美．小吏淺聞，不能究宣，無以明布諭下．治禮次治掌故，〔九〕以文學禮義為官，遷留</line>
<line xml:id='KX2a0001_ZHSJ_121-3119a.13'>滯．請選擇其秩比二百石以上，及吏百石通一蓺以上，補左右內史､〔一０〕大行卒史；比百石</line>
<line xml:id='KX2a0001_ZHSJ_121-3119a.14'>已下，補郡太守卒史：皆各二人，邊郡一人．先用誦多者，若不足，乃擇掌故補中二千石</line>
<line xml:id='KX2a0001_ZHSJ_121-3119a.15'>屬，〔一一〕文學掌故補郡屬，〔一二〕備員．請著功令．佗如律令．」制曰：「可．」自此以來，則公</line>
</surface>
<surface xml:id='KX2a0001_ZHSJ_121-3120a-z'>
<pb ed='ZHSJ' n='121-3120a' xml:id='KX2a0001_ZHSJ_121-3120a'/><line xml:id='KX2a0001_ZHSJ_121-3120a.01'>卿大夫士吏斌斌多文學之士矣．</line>
<line xml:id='KX2a0001_ZHSJ_121-3120a.02'>〔一〕　正義自此以下，皆弘奏請之辭．</line>
<line xml:id='KX2a0001_ZHSJ_121-3120a.03'>〔二〕　集解漢書百官表孔臧也．</line>
<line xml:id='KX2a0001_ZHSJ_121-3120a.04'>〔三〕　正義校，教也．可教道蓺也．</line>
<line xml:id='KX2a0001_ZHSJ_121-3120a.05'>〔四〕　正義序，舒也．言舒禮教．</line>
<line xml:id='KX2a0001_ZHSJ_121-3120a.06'>〔五〕　正義庠，詳也．言詳審經典．</line>
<line xml:id='KX2a0001_ZHSJ_121-3120a.07'>〔六〕　索隱上時兩反．屬音燭．屬，委也．所二千石，謂於所部之郡守相．</line>
<line xml:id='KX2a0001_ZHSJ_121-3120a.08'>〔七〕　索隱計，計吏也．偕，俱也．謂令與計吏俱詣太常也．</line>
<line xml:id='KX2a0001_ZHSJ_121-3120a.09'>〔八〕　索隱謂詔書文章雅正，訓辭深厚也．</line>
<line xml:id='KX2a0001_ZHSJ_121-3120a.10'>〔九〕　集解徐廣曰：「一云『次治禮學掌故』．」</line>
<line xml:id='KX2a0001_ZHSJ_121-3120a.11'>〔一０〕正義案：左右內史後改為左馮翊､右扶風．</line>
<line xml:id='KX2a0001_ZHSJ_121-3120a.12'>〔一一〕索隱蘇林曰；「屬亦曹吏，今縣官文書解云『屬某甲』．」</line>
<line xml:id='KX2a0001_ZHSJ_121-3120a.13'>〔一二〕索隱如淳云：「漢儀弟子射策，甲科百人補郎中，乙科二百人補太子舍人，皆秩比二百石；次郡國文學，秩百石</line>
<line xml:id='KX2a0001_ZHSJ_121-3120a.14'>　　　　也．」</line>
<line xml:id='KX2a0001_ZHSJ_121-3120a.15'>　　申公者，魯人也．高祖過魯，申公以弟子從師入見〔一〕高祖于魯南宮．〔二〕呂太后時，</line>
</surface>
<surface xml:id='KX2a0001_ZHSJ_121-3121a-z'>
<pb ed='ZHSJ' n='121-3121a' xml:id='KX2a0001_ZHSJ_121-3121a'/><line xml:id='KX2a0001_ZHSJ_121-3121a.01'>申公游學長安，與劉郢同師．〔三〕已而郢為楚王，令申公傅其太子戊．〔四〕戊不好學，疾申公．</line>
<line xml:id='KX2a0001_ZHSJ_121-3121a.02'>及王郢卒，戊立為楚王，胥靡申公．〔五〕申公恥之，歸魯，退居家教，終身不出門，復謝絕賓</line>
<line xml:id='KX2a0001_ZHSJ_121-3121a.03'>客，獨王命召之乃往．〔六〕弟子自遠方至受業者百餘人．申公獨以詩經為訓以教，無傳（<note>疑</note>），</line>
<line xml:id='KX2a0001_ZHSJ_121-3121a.04'>疑者則闕不傳．〔七〕</line>
<line xml:id='KX2a0001_ZHSJ_121-3121a.05'>〔一〕　索隱按：漢書云「申公少與楚元王俱事齊人浮丘伯，受詩」．</line>
<line xml:id='KX2a0001_ZHSJ_121-3121a.06'>〔二〕　正義括地志云：「泮宮在兗州曲阜縣西南二百里魯城內宮之內．鄭云泮之言半也，其制半於天子之璧雍．」</line>
<line xml:id='KX2a0001_ZHSJ_121-3121a.07'>〔三〕　索隱案：漢書云「呂太后時，浮丘伯在長安，申公與元王郢客俱卒學」也．</line>
<line xml:id='KX2a0001_ZHSJ_121-3121a.08'>〔四〕　集解徐廣曰：「楚元王劉交以文帝元年薨，子夷王郢立，四歲薨，子戊立．郢以呂后二年封上邽侯，文帝元年立</line>
<line xml:id='KX2a0001_ZHSJ_121-3121a.09'>　　　　為楚王．」</line>
<line xml:id='KX2a0001_ZHSJ_121-3121a.10'>〔五〕　集解徐廣曰：「腐刑．」</line>
<line xml:id='KX2a0001_ZHSJ_121-3121a.11'>〔六〕　集解徐廣曰：「魯恭王也．」</line>
<line xml:id='KX2a0001_ZHSJ_121-3121a.12'>〔七〕　索隱謂申公不作詩傳，但教授，有疑則闕耳．</line>
<line xml:id='KX2a0001_ZHSJ_121-3121a.13'>　　蘭陵王臧既受詩，以事孝景帝為太子少傅，免去．今上初即位，臧迺上書宿衞上，累</line>
<line xml:id='KX2a0001_ZHSJ_121-3121a.14'>遷，一歲中為郎中令．及代趙綰亦嘗受詩申公，綰為御史大夫．綰､臧請天子，欲立明堂以</line>
<line xml:id='KX2a0001_ZHSJ_121-3121a.15'>朝諸侯，不能就其事，乃言師申公．於是天子使使束帛加璧安車駟馬迎申公，弟子二人乘</line>
<line xml:id='KX2a0001_ZHSJ_121-3121a.16'>軺傳從．〔一〕至，見天子．天子問治亂之事，申公時已八十餘，老，對曰：「為治者不在多言，</line>
</surface>
<surface xml:id='KX2a0001_ZHSJ_121-3122a-z'>
<pb ed='ZHSJ' n='121-3122a' xml:id='KX2a0001_ZHSJ_121-3122a'/><line xml:id='KX2a0001_ZHSJ_121-3122a.01'>顧力行何如耳．」是時天子方好文詞，見申公對，默然．然已招致，則以為太中大夫，舍魯</line>
<line xml:id='KX2a0001_ZHSJ_121-3122a.02'>邸，議明堂事．太皇竇太后好老子言，不說儒術，得趙綰､王臧之過以讓上，上因廢明堂事，</line>
<line xml:id='KX2a0001_ZHSJ_121-3122a.03'>盡下趙綰､王臧吏，後皆自殺．申公亦疾免以歸，數年卒．</line>
<line xml:id='KX2a0001_ZHSJ_121-3122a.04'>〔一〕　集解徐廣曰：「馬車．」</line>
<line xml:id='KX2a0001_ZHSJ_121-3122a.05'>　　弟子為博士者十餘人：孔安國至臨淮太守，〔一〕周霸至膠西內史，夏寬至城陽內史，碭</line>
<line xml:id='KX2a0001_ZHSJ_121-3122a.06'>魯賜至東海太守，蘭陵繆生〔二〕至長沙內史，徐偃為膠西中尉，鄒人闕門慶忌〔三〕為膠東內</line>
<line xml:id='KX2a0001_ZHSJ_121-3122a.07'>史．其治官民皆有廉節，稱其好學．學官弟子行雖不備，而至於大夫､郎中､掌故以百數．</line>
<line xml:id='KX2a0001_ZHSJ_121-3122a.08'>言詩雖殊，多本於申公．</line>
<line xml:id='KX2a0001_ZHSJ_121-3122a.09'>〔一〕　集解徐廣曰：「孔鮒之弟子襄為惠帝博士，遷為長沙太傅，生忠，忠生武及安國．安國為博士，臨淮太守．」</line>
<line xml:id='KX2a0001_ZHSJ_121-3122a.10'>〔二〕　索隱繆音亡救反．繆氏出蘭陵．一音穆．所謂穆生，為楚元王所禮也．</line>
<line xml:id='KX2a0001_ZHSJ_121-3122a.11'>〔三〕　集解漢書音義曰：「姓闕門，名慶忌．」</line>
<line xml:id='KX2a0001_ZHSJ_121-3122a.12'>　　清河王太傅轅固生者，齊人也．以治詩，孝景時為博士．與黃生爭論景帝前．黃生</line>
<line xml:id='KX2a0001_ZHSJ_121-3122a.13'>曰：「湯武非受命，乃弒也．」轅固生曰：「不然．夫桀紂虐亂，天下之心皆歸湯武，湯武與天</line>
</surface>
<surface xml:id='KX2a0001_ZHSJ_121-3123a-z'>
<pb ed='ZHSJ' n='121-3123a' xml:id='KX2a0001_ZHSJ_121-3123a'/><line xml:id='KX2a0001_ZHSJ_121-3123a.01'>下之心而誅桀紂，桀紂之民不為之使而歸湯武，湯武不得已而立，非受命為何？」黃生曰：</line>
<line xml:id='KX2a0001_ZHSJ_121-3123a.02'>「冠雖敝，必加於首；履雖新，必關於足．何者，上下之分也．今桀紂雖失道，然君上也；</line>
<line xml:id='KX2a0001_ZHSJ_121-3123a.03'>湯武雖聖，臣下也．夫主有失行，臣下不能正言匡過以尊天子，反因過而誅之，代立踐南</line>
<line xml:id='KX2a0001_ZHSJ_121-3123a.04'>面，非弒而何也？」轅固生曰：「必若所云，是高帝代秦即天子之位，非邪？」於是景帝曰：</line>
<line xml:id='KX2a0001_ZHSJ_121-3123a.05'>「食肉不食馬肝，〔一〕不為不知味；言學者無言湯武受命，不為愚．」遂罷．是後學者莫敢</line>
<line xml:id='KX2a0001_ZHSJ_121-3123a.06'>明受命放殺者．</line>
<line xml:id='KX2a0001_ZHSJ_121-3123a.07'>〔一〕　正義論衡云：「氣熱而毒盛，故食馬肝殺人．又盛夏馬行多渴死，殺氣為毒也．」</line>
<line xml:id='KX2a0001_ZHSJ_121-3123a.08'>　　竇太后好老子書，召轅固生問老子書．固曰：「此是家人言耳．」〔一〕太后怒曰：「安得司</line>
<line xml:id='KX2a0001_ZHSJ_121-3123a.09'>空城旦書乎？」〔二〕乃使固入圈刺豕．景帝知太后怒而固直言無罪，乃假固利兵，下圈刺</line>
<line xml:id='KX2a0001_ZHSJ_121-3123a.10'>豕，正中其心，一刺，豕應手而倒．太后默然，無以復罪，罷之．居頃之，景帝以固為廉直，</line>
<line xml:id='KX2a0001_ZHSJ_121-3123a.11'>拜為清河王太傅．〔三〕久之，病免．</line>
<line xml:id='KX2a0001_ZHSJ_121-3123a.12'>〔一〕　索隱此家人言耳．服虔云：「如家人言也．」案：老子道德篇近而觀之，理國理身而已，故言此家人之言也．</line>
<line xml:id='KX2a0001_ZHSJ_121-3123a.13'>〔二〕　集解徐廣曰：「司空，主刑徒之官也．」駰案：漢書音義曰「道家以儒法為急，比之於律令」．</line>
<line xml:id='KX2a0001_ZHSJ_121-3123a.14'>〔三〕　集解徐廣曰：「哀王乘也．」</line>
<line xml:id='KX2a0001_ZHSJ_121-3123a.15'>　　今上初即位，復以賢良徵固．諸諛儒多疾毀固，曰「固老」，罷歸之．時固已九十餘矣．</line>
</surface>
<surface xml:id='KX2a0001_ZHSJ_121-3124a-z'>
<pb ed='ZHSJ' n='121-3124a' xml:id='KX2a0001_ZHSJ_121-3124a'/><line xml:id='KX2a0001_ZHSJ_121-3124a.01'>固之徵也，薛人公孫弘亦徵，〔一〕側目而視固．固曰：「公孫子，務正學以言，無曲學以阿</line>
<line xml:id='KX2a0001_ZHSJ_121-3124a.02'>世！」自是之後，齊言詩皆本轅固生也．諸齊人以詩顯貴，皆固之弟子也．</line>
<line xml:id='KX2a0001_ZHSJ_121-3124a.03'>〔一〕　集解徐廣曰：「薛縣在菑川．」</line>
<line xml:id='KX2a0001_ZHSJ_121-3124a.04'>　　韓生者，〔一〕燕人也．孝文帝時為博士，景帝時為常山王太傅．〔二〕韓生推詩之意而為</line>
<line xml:id='KX2a0001_ZHSJ_121-3124a.05'>內外傳數萬言，其語頗與齊魯閒殊，然其歸一也．淮南賁生〔三〕受之．自是之後，而燕趙閒</line>
<line xml:id='KX2a0001_ZHSJ_121-3124a.06'>言詩者由韓生．韓生孫商為今上博士．</line>
<line xml:id='KX2a0001_ZHSJ_121-3124a.07'>〔一〕　集解漢書曰：「名嬰．」</line>
<line xml:id='KX2a0001_ZHSJ_121-3124a.08'>〔二〕　集解徐廣曰：「憲王舜也．」</line>
<line xml:id='KX2a0001_ZHSJ_121-3124a.09'>〔三〕　索隱賁音肥．</line>
<line xml:id='KX2a0001_ZHSJ_121-3124a.10'>　　伏生者，〔一〕濟南人也．故為秦博士．孝文帝時，欲求能治尚書者，天下無有，乃聞伏</line>
<line xml:id='KX2a0001_ZHSJ_121-3124a.11'>生能治，欲召之．是時伏生年九十餘，老，不能行，於是乃詔太常使掌故朝錯往受之．秦時</line>
<line xml:id='KX2a0001_ZHSJ_121-3124a.12'>焚書，伏生壁藏之．其後兵大起，流亡，漢定，伏生求其書，亡數十篇，獨得二十九篇，即以</line>
</surface>
<surface xml:id='KX2a0001_ZHSJ_121-3125a-z'>
<pb ed='ZHSJ' n='121-3125a' xml:id='KX2a0001_ZHSJ_121-3125a'/><line xml:id='KX2a0001_ZHSJ_121-3125a.01'>教于齊魯之閒．學者由是頗能言尚書，諸山東大師無不涉尚書以教矣．</line>
<line xml:id='KX2a0001_ZHSJ_121-3125a.02'>〔一〕　集解張晏曰：「伏生名勝，伏氏碑云．」</line>
<line xml:id='KX2a0001_ZHSJ_121-3125a.03'>　　伏生教濟南張生及歐陽生，〔一〕歐陽生教千乘兒寬．兒寬既通尚書，以文學應郡舉，詣</line>
<line xml:id='KX2a0001_ZHSJ_121-3125a.04'>博士受業，受業孔安國．兒寬貧無資用，常為弟子都養，〔二〕及時時閒行傭賃，以給衣食．</line>
<line xml:id='KX2a0001_ZHSJ_121-3125a.05'>行常帶經，止息則誦習之．以試第次，補廷尉史．是時張湯方鄉學，以為奏讞掾，以古法議</line>
<line xml:id='KX2a0001_ZHSJ_121-3125a.06'>決疑大獄，而愛幸寬．寬為人溫良，有廉智，自持，而善著書､書奏，敏於文，口不能發明也．</line>
<line xml:id='KX2a0001_ZHSJ_121-3125a.07'>湯以為長者，數稱譽之．及湯為御史大夫，以兒寬為掾，薦之天子．天子見問，說之．張湯</line>
<line xml:id='KX2a0001_ZHSJ_121-3125a.08'>死後六年，兒寬位至御史大夫．〔三〕九年而以官卒．寬在三公位，以和良承意從容得久，然</line>
<line xml:id='KX2a0001_ZHSJ_121-3125a.09'>無有所匡諫；於官，官屬易之，不為盡力．張生亦為博士．而伏生孫以治尚書徵，不能明</line>
<line xml:id='KX2a0001_ZHSJ_121-3125a.10'>也．</line>
<line xml:id='KX2a0001_ZHSJ_121-3125a.11'>〔一〕　集解漢書曰：「字和伯，千乘人．」</line>
<line xml:id='KX2a0001_ZHSJ_121-3125a.12'>〔二〕　索隱謂倪寬家貧，為弟子造食也．何休注公羊「灼烹為養」．案：有廝養卒，廝掌馬，養造食．</line>
<line xml:id='KX2a0001_ZHSJ_121-3125a.13'>〔三〕　集解徐廣曰：「元封元年．」</line>
<line xml:id='KX2a0001_ZHSJ_121-3125a.14'>　　自此之後，魯周霸､孔安國，雒陽賈嘉，頗能言尚書事．孔氏有古文尚書，而安國以今</line>
<line xml:id='KX2a0001_ZHSJ_121-3125a.15'>文讀之，因以起其家．逸書〔一〕得十餘篇，蓋尚書滋多於是矣．</line>
</surface>
<surface xml:id='KX2a0001_ZHSJ_121-3126a-z'>
<pb ed='ZHSJ' n='121-3126a' xml:id='KX2a0001_ZHSJ_121-3126a'/><line xml:id='KX2a0001_ZHSJ_121-3126a.01'>〔一〕　索隱案：孔臧與安國書云「舊書潛于壁室，歘爾復出，古訓復申．唯聞尚書二十八篇取象二十八宿，何圖乃有</line>
<line xml:id='KX2a0001_ZHSJ_121-3126a.02'>　　　　百篇．即知以今讐古，隸篆推科斗，以定五十餘篇，並為之傳也」．藝文志曰二十九篇，得多十六篇．起者，謂起</line>
<line xml:id='KX2a0001_ZHSJ_121-3126a.03'>　　　　發以出也．</line>
<line xml:id='KX2a0001_ZHSJ_121-3126a.04'>　　諸學者多言禮，而魯高堂生最本．禮固自孔子時而其經不具，及至秦焚書，書散亡益</line>
<line xml:id='KX2a0001_ZHSJ_121-3126a.05'>多，於今獨有士禮，高堂生能言之．</line>
<line xml:id='KX2a0001_ZHSJ_121-3126a.06'>　　而魯徐生善為容．〔一〕孝文帝時，徐生以容為禮官大夫．傳子至孫延､徐襄．襄，其</line>
<line xml:id='KX2a0001_ZHSJ_121-3126a.07'>天姿善為容　，不能通禮經；延頗能，未善也．襄以容為漢禮官大夫，至廣陵內史．延及徐</line>
<line xml:id='KX2a0001_ZHSJ_121-3126a.08'>氏弟子公戶滿意､〔二〕桓生､單次，〔三〕皆嘗為漢禮官大夫．而瑕丘蕭奮〔四〕以禮為淮陽太守．</line>
<line xml:id='KX2a0001_ZHSJ_121-3126a.09'>是後能言禮為容者，由徐氏焉．</line>
<line xml:id='KX2a0001_ZHSJ_121-3126a.10'>〔一〕　索隱漢書作「頌」，亦音容也．</line>
<line xml:id='KX2a0001_ZHSJ_121-3126a.11'>〔二〕　索隱公戶，姓；滿意，名也．案：鄧展云二人姓字，非也．</line>
<line xml:id='KX2a0001_ZHSJ_121-3126a.12'>〔三〕　索隱上音善．單，姓；次，名也．</line>
<line xml:id='KX2a0001_ZHSJ_121-3126a.13'>〔四〕　集解徐廣曰：「屬山陽也．」</line>
</surface>
<surface xml:id='KX2a0001_ZHSJ_121-3127a-z'>
<pb ed='ZHSJ' n='121-3127a' xml:id='KX2a0001_ZHSJ_121-3127a'/><line xml:id='KX2a0001_ZHSJ_121-3127a.02'>　　自魯商瞿受易孔子，〔一〕孔子卒，商瞿傳易，六世至齊人田何，字子莊，〔二〕而漢興．田</line>
<line xml:id='KX2a0001_ZHSJ_121-3127a.03'>何傳東武人王同子仲，子仲傳菑川人楊何．〔三〕何以易，元光元年徵，官至中大夫．齊人即</line>
<line xml:id='KX2a0001_ZHSJ_121-3127a.04'>墨成以易至城陽相．廣川人孟但以易為太子門大夫．魯人周霸，莒人衡胡，〔四〕臨菑人主</line>
<line xml:id='KX2a0001_ZHSJ_121-3127a.05'>父偃，皆以易至二千石．然要言易者本於楊何之家．</line>
<line xml:id='KX2a0001_ZHSJ_121-3127a.06'>〔一〕　索隱案：商姓，瞿名，字子木．瞿音劬．</line>
<line xml:id='KX2a0001_ZHSJ_121-3127a.07'>〔二〕　索隱案：漢書云「商瞿授東魯橋庇子庸，子庸授江東馯臂子弓，子弓授燕周醜子家，子家授東武孫虞子乘」．仲</line>
<line xml:id='KX2a0001_ZHSJ_121-3127a.08'>　　　　尼弟子傳作「淳于人光羽子乘」，不同也．子乘授田何子裝，是六代孫也．</line>
<line xml:id='KX2a0001_ZHSJ_121-3127a.09'>〔三〕　索隱案：田何傳東武王同，同傳菑川楊何．</line>
<line xml:id='KX2a0001_ZHSJ_121-3127a.10'>〔四〕　集解徐廣曰：「莒一作『呂』．」</line>
<line xml:id='KX2a0001_ZHSJ_121-3127a.11'>　　董仲舒，廣川人也．以治春秋，孝景時為博士．下帷講誦，弟子傳以久次相受業，或莫</line>
<line xml:id='KX2a0001_ZHSJ_121-3127a.12'>見其面，蓋三年董仲舒不觀於舍園，其精如此．進退容止，非禮不行，學士皆師尊之．今上</line>
</surface>
<surface xml:id='KX2a0001_ZHSJ_121-3128a-z'>
<pb ed='ZHSJ' n='121-3128a' xml:id='KX2a0001_ZHSJ_121-3128a'/><line xml:id='KX2a0001_ZHSJ_121-3128a.01'>即位，為江都相．〔一〕以春秋災異之變推陰陽所以錯行，故求雨閉諸陽，縱諸陰，其止雨反</line>
<line xml:id='KX2a0001_ZHSJ_121-3128a.02'>是．行之一國，未嘗不得所欲．中廢為中大夫，居舍，著災異之記．是時遼東高廟災，主父</line>
<line xml:id='KX2a0001_ZHSJ_121-3128a.03'>偃疾之，取其書奏之天子．〔二〕天子召諸生示其書，有刺譏．董仲舒弟子呂步舒〔三〕不知其</line>
<line xml:id='KX2a0001_ZHSJ_121-3128a.04'>師書，以為下愚．於是下董仲舒吏，當死，詔赦之．於是董仲舒竟不敢復言災異．</line>
<line xml:id='KX2a0001_ZHSJ_121-3128a.05'>〔一〕　索隱案：仲舒事易王．王，武帝兄也．</line>
<line xml:id='KX2a0001_ZHSJ_121-3128a.06'>〔二〕　集解徐廣曰：「建元六年．」　索隱案：漢書以為遼東高廟及長陵園殿災也．仲舒為災異記，草而未奏，主父</line>
<line xml:id='KX2a0001_ZHSJ_121-3128a.07'>　　　　偃竊而奏之．</line>
<line xml:id='KX2a0001_ZHSJ_121-3128a.08'>〔三〕　集解徐廣曰：「一作『荼』，亦音舒．」</line>
<line xml:id='KX2a0001_ZHSJ_121-3128a.09'>　　董仲舒為人廉直．是時方外攘四夷，公孫弘治春秋不如董仲舒，而弘希世用事，位至</line>
<line xml:id='KX2a0001_ZHSJ_121-3128a.10'>公卿．董仲舒以弘為從諛．弘疾之，乃言上曰：「獨董仲舒可使相繆西王．」膠西王素聞董</line>
<line xml:id='KX2a0001_ZHSJ_121-3128a.11'>仲舒有行，亦善待之．董仲舒恐久獲罪，疾免居家．至卒，終不治產業，以脩學著書為事．</line>
<line xml:id='KX2a0001_ZHSJ_121-3128a.12'>故漢興至于五世之閒，唯董仲舒名為明於春秋，其傳公羊氏也．</line>
<line xml:id='KX2a0001_ZHSJ_121-3128a.13'>　　胡毋生，〔一〕齊人也．孝景時為博士，以老歸教授．齊之言春秋者多受胡毋生，公孫弘</line>
<line xml:id='KX2a0001_ZHSJ_121-3128a.14'>亦頗受焉．</line>
<line xml:id='KX2a0001_ZHSJ_121-3128a.15'>〔一〕　集解漢書曰：「字子都．」</line>
</surface>
<surface xml:id='KX2a0001_ZHSJ_121-3129a-z'>
<pb ed='ZHSJ' n='121-3129a' xml:id='KX2a0001_ZHSJ_121-3129a'/><line xml:id='KX2a0001_ZHSJ_121-3129a.01'>　　瑕丘江生為穀梁春秋．自公孫弘得用，嘗集比其義，卒用董仲舒．</line>
<line xml:id='KX2a0001_ZHSJ_121-3129a.02'>　　仲舒弟子遂者：蘭陵褚大，廣川殷忠，〔一〕溫呂步舒．褚大至梁相．步舒至長史，持節</line>
<line xml:id='KX2a0001_ZHSJ_121-3129a.03'>使決淮南獄，於諸侯擅專斷，不報，以春秋之義正之，天子皆以為是．弟子通者，至於命大</line>
<line xml:id='KX2a0001_ZHSJ_121-3129a.04'>夫；為郎､謁者､掌故者以百數．而董仲舒子及孫皆以學至大官．</line>
<line xml:id='KX2a0001_ZHSJ_121-3129a.05'>〔一〕　集解徐廣曰：「殷，一作『段』，又作『瑕』也．』</line>
<line xml:id='KX2a0001_ZHSJ_121-3129a.06'>【索隱述贊】孔氏之衰，經書緒亂．言諸六學，始自炎漢．著令立官，四方腕．曲臺壞壁，書禮之冠．</line>
<line xml:id='KX2a0001_ZHSJ_121-3129a.07'>傳易言詩，雲蒸霧散．興化致理，鴻猷克贊．</line>
</surface>
<surface xml:id='KX2a0001_ZHSJ_121-3130a-z'>
<pb ed='ZHSJ' n='121-3130a' xml:id='KX2a0001_ZHSJ_121-3130a'/></surface>
</surfaceGrp>
