<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_046'>
<surface type='dummy'></surface>
<surface xml:id='KX2a0001_ZHSJ_46-1879a-z'>
<pb ed='ZHSJ' n='46-1879a' xml:id='KX2a0001_ZHSJ_46-1879a'/><line xml:id='KX2a0001_ZHSJ_46-1879a.01'>史記卷四十六</line>
<line xml:id='KX2a0001_ZHSJ_46-1879a.02'>　　田敬仲完世家第十六</line>
<line xml:id='KX2a0001_ZHSJ_46-1879a.03'>　　陳完者，陳厲公他〔一〕之子也．完生，周太史過陳，陳厲公使卜完，卦得觀之否：「是為</line>
<line xml:id='KX2a0001_ZHSJ_46-1879a.04'>觀國之光，利用賓于王．此其代陳有國乎？不在此而在異國乎？非此其身也，在其子孫．</line>
<line xml:id='KX2a0001_ZHSJ_46-1879a.05'>若在異國，必姜姓．姜姓，四嶽之後．〔二〕物莫能兩大，陳衰，此其昌乎？」〔三〕</line>
<line xml:id='KX2a0001_ZHSJ_46-1879a.06'>〔一〕　索隱他音徒何反．此系家以他為厲公，而左傳厲公名躍，陳系家又有利公躍，利即厲也，是厲公名躍．蓋他是</line>
<line xml:id='KX2a0001_ZHSJ_46-1879a.07'>　　　　厲公之兄，立未踰年，無謚．今此云「厲公他」，非也．他一名五父，故經云「蔡人殺陳他」，傳又云「蔡人殺五父」</line>
<line xml:id='KX2a0001_ZHSJ_46-1879a.08'>　　　　是也．</line>
<line xml:id='KX2a0001_ZHSJ_46-1879a.09'>〔二〕　正義杜預云：「姜姓之先，為堯四嶽也．」</line>
<line xml:id='KX2a0001_ZHSJ_46-1879a.10'>〔三〕　正義陳湣公，周敬王四十一年為楚惠王滅．齊簡公，周敬王三十九年被田常所殺．</line>
<line xml:id='KX2a0001_ZHSJ_46-1879a.11'>　　厲公者，陳文公少子也，其母蔡女．文公卒，厲公兄鮑立，是為桓公．桓公與他異母．</line>
<line xml:id='KX2a0001_ZHSJ_46-1879a.12'>及桓公病，蔡人為他殺桓公鮑及太子免而立他，為厲公．厲公既立，娶蔡女．蔡女淫於蔡</line>
</surface>
<surface xml:id='KX2a0001_ZHSJ_46-1880a-z'>
<pb ed='ZHSJ' n='46-1880a' xml:id='KX2a0001_ZHSJ_46-1880a'/><line xml:id='KX2a0001_ZHSJ_46-1880a.01'>人，數歸，厲公亦數如蔡．桓公之少子林怨厲公殺其父與兄，乃令蔡人誘厲公而殺之．林</line>
<line xml:id='KX2a0001_ZHSJ_46-1880a.02'>自立，是為莊公．故陳完不得立，為陳大夫．厲公之殺，以淫出國，故春秋曰「蔡人殺陳他」，</line>
<line xml:id='KX2a0001_ZHSJ_46-1880a.03'>罪之也．</line>
<line xml:id='KX2a0001_ZHSJ_46-1880a.04'>　　莊公卒，立弟杵臼，是為宣公．宣公【二】十一年，殺其太子禦寇．禦寇與完相愛，恐禍</line>
<line xml:id='KX2a0001_ZHSJ_46-1880a.05'>及己，完故奔齊．齊桓公欲使為卿，辭曰：「羈旅之臣幸得免負檐，君之惠也，不敢當高位．」</line>
<line xml:id='KX2a0001_ZHSJ_46-1880a.06'>桓公使為工正．〔一〕齊懿仲欲妻完，卜之，占曰：「是謂鳳皇于蜚，和鳴鏘鏘．有媯之後，將育</line>
<line xml:id='KX2a0001_ZHSJ_46-1880a.07'>于姜．五世其昌，並于正卿．八世之後，莫之與京．」卒妻完．完之奔齊，齊桓公立十四年</line>
<line xml:id='KX2a0001_ZHSJ_46-1880a.08'>矣．</line>
<line xml:id='KX2a0001_ZHSJ_46-1880a.09'>〔一〕　正義工巧之長，若將作大匠．</line>
<line xml:id='KX2a0001_ZHSJ_46-1880a.10'>　　完卒，謚為敬仲．仲生稺孟夷．〔一〕敬仲之如齊，以陳字為田氏．〔二〕</line>
<line xml:id='KX2a0001_ZHSJ_46-1880a.11'>〔一〕　索隱系本作「夷孟思」．蓋稺是名，孟夷字也．</line>
<line xml:id='KX2a0001_ZHSJ_46-1880a.12'>〔二〕　集解徐廣曰：「應劭云始食菜地於田，由是改姓田氏．」　索隱據如此云，敬仲奔齊，以陳田二字聲相近，遂以</line>
<line xml:id='KX2a0001_ZHSJ_46-1880a.13'>　　　　為田氏．應劭云「始食菜於田」，則田是地名，未詳其處．　正義案：敬仲既奔齊，不欲稱本國故號，故改陳字為</line>
<line xml:id='KX2a0001_ZHSJ_46-1880a.14'>　　　　田氏．</line>
<line xml:id='KX2a0001_ZHSJ_46-1880a.15'>　　田稺孟夷生湣孟莊，〔一〕田湣孟莊生文子須無．田文子事齊莊公．</line>
</surface>
<surface xml:id='KX2a0001_ZHSJ_46-1881a-z'>
<pb ed='ZHSJ' n='46-1881a' xml:id='KX2a0001_ZHSJ_46-1881a'/><line xml:id='KX2a0001_ZHSJ_46-1881a.01'>〔一〕　集解徐廣曰：「一作『芷』．」　索隱系本作「閩孟克」．芷，昌改反．</line>
<line xml:id='KX2a0001_ZHSJ_46-1881a.02'>　　晉之大夫欒逞〔一〕作亂於晉，來奔齊，齊莊公厚客之．晏嬰與田文子諫，莊公弗聽．</line>
<line xml:id='KX2a0001_ZHSJ_46-1881a.03'>〔一〕　索隱音盈．史記多作「逞」字．</line>
<line xml:id='KX2a0001_ZHSJ_46-1881a.04'>　　文子卒，生桓子無宇．田桓子無宇有力，事齊莊公，甚有寵．</line>
<line xml:id='KX2a0001_ZHSJ_46-1881a.05'>　　無宇卒，生武子開與釐子乞．〔一〕田釐子乞事齊景公為大夫，其收賦稅於民以小斗受</line>
<line xml:id='KX2a0001_ZHSJ_46-1881a.06'>之，其（<note>粟</note>）【稟】予民以大斗，行陰德於民，而景公弗禁．由此田氏得齊衆心，宗族益彊，民思</line>
<line xml:id='KX2a0001_ZHSJ_46-1881a.07'>田氏．晏子數諫景公，景公弗聽．已而使於晉，與叔向私語曰：「齊國之政卒歸於田氏</line>
<line xml:id='KX2a0001_ZHSJ_46-1881a.08'>矣．」</line>
<line xml:id='KX2a0001_ZHSJ_46-1881a.09'>〔一〕　正義釐音僖．</line>
<line xml:id='KX2a0001_ZHSJ_46-1881a.10'>　　晏嬰卒後，范､中行氏反晉．晉攻之急，范､中行請粟於齊．田乞欲為亂，樹黨於諸侯，</line>
<line xml:id='KX2a0001_ZHSJ_46-1881a.11'>乃說景公曰：「范､中行數有德於齊，齊不可不救．」齊使田乞救之而輸之粟．</line>
<line xml:id='KX2a0001_ZHSJ_46-1881a.12'>　　景公太子死，後有寵姬曰芮子，〔一〕生子荼．〔二〕景公病，命其相國惠子〔三〕與高昭子〔四〕</line>
<line xml:id='KX2a0001_ZHSJ_46-1881a.13'>以子荼為太子．景公卒，兩相高､國立荼，是為晏孺子．而田乞不說，欲立景公他子陽生．</line>
<line xml:id='KX2a0001_ZHSJ_46-1881a.14'>陽生素與乞歡．晏孺子之立也，陽生奔魯．田乞偽事高昭子､國惠子者，每朝代參乘，言</line>
</surface>
<surface xml:id='KX2a0001_ZHSJ_46-1882a-z'>
<pb ed='ZHSJ' n='46-1882a' xml:id='KX2a0001_ZHSJ_46-1882a'/><line xml:id='KX2a0001_ZHSJ_46-1882a.01'>曰：「始諸大夫不欲立孺子．孺子既立，君相之，大夫皆自危，謀作亂．」又紿大夫曰：「高昭</line>
<line xml:id='KX2a0001_ZHSJ_46-1882a.02'>子可畏也，及未發先之．」諸大夫從之．田乞､鮑牧與大夫以兵入公室，攻高昭子．昭子聞</line>
<line xml:id='KX2a0001_ZHSJ_46-1882a.03'>之，與國惠子救公．公師敗．田乞之衆追國惠子，惠子奔莒，遂返殺高昭子．晏（<note>孺子</note>）【圉】</line>
<line xml:id='KX2a0001_ZHSJ_46-1882a.04'>奔魯．</line>
<line xml:id='KX2a0001_ZHSJ_46-1882a.05'>〔一〕　集解徐廣曰：「一作『粥子』．」</line>
<line xml:id='KX2a0001_ZHSJ_46-1882a.06'>〔二〕　索隱音舒．又如字．</line>
<line xml:id='KX2a0001_ZHSJ_46-1882a.07'>〔三〕　索隱名夏．</line>
<line xml:id='KX2a0001_ZHSJ_46-1882a.08'>〔四〕　索隱名張．</line>
<line xml:id='KX2a0001_ZHSJ_46-1882a.09'>　　田乞使人之魯，迎陽生．陽生至齊，匿田乞家．請諸大夫曰：「常之母有魚菽之祭，幸</line>
<line xml:id='KX2a0001_ZHSJ_46-1882a.10'>而來會飲．」會飲田氏．田乞盛陽生橐中，〔一〕置坐中央．發橐，出陽生，曰：「此乃齊君矣．」</line>
<line xml:id='KX2a0001_ZHSJ_46-1882a.11'>大夫皆伏謁．將盟立之，田乞誣曰：「吾與鮑牧謀共立陽生也．」鮑牧怒曰：「大夫忘景公之</line>
<line xml:id='KX2a0001_ZHSJ_46-1882a.12'>命乎？」諸大夫欲悔，陽生乃頓首曰：「可則立之，不可則已．」鮑牧恐禍及己，乃復曰：「皆</line>
<line xml:id='KX2a0001_ZHSJ_46-1882a.13'>景公之子，何為不可！」遂立陽生於田乞之家，是為悼公．乃使人遷晏孺子於駘，〔二〕而殺</line>
<line xml:id='KX2a0001_ZHSJ_46-1882a.14'>孺子荼．悼公既立，田乞為相，專齊政．</line>
<line xml:id='KX2a0001_ZHSJ_46-1882a.15'>〔一〕　索隱橐音託．橐中謂皮橐之中．</line>
</surface>
<surface xml:id='KX2a0001_ZHSJ_46-1883a-z'>
<pb ed='ZHSJ' n='46-1883a' xml:id='KX2a0001_ZHSJ_46-1883a'/><line xml:id='KX2a0001_ZHSJ_46-1883a.01'>〔二〕　正義音臺，又音台．賈逵云：「齊地也．」</line>
<line xml:id='KX2a0001_ZHSJ_46-1883a.02'>　　四年，田乞卒，子常代立，是為田成子．</line>
<line xml:id='KX2a0001_ZHSJ_46-1883a.03'>　　鮑牧與齊悼公有郄，弒悼公．齊人共立其子壬，是為簡公．田常成子與監止〔一〕俱為</line>
<line xml:id='KX2a0001_ZHSJ_46-1883a.04'>左右相，相簡公．田常心害監止，監止幸於簡公，權弗能去．於是田常復脩釐子之政，以大</line>
<line xml:id='KX2a0001_ZHSJ_46-1883a.05'>斗出貸，以小斗收．齊人歌之曰：「嫗乎采[⿱艹巳]，歸乎田成子！」〔二〕齊大夫朝，御鞅〔三〕諫簡公</line>
<line xml:id='KX2a0001_ZHSJ_46-1883a.06'>曰：「田､監不可並也，君其擇焉．」君弗聽．</line>
<line xml:id='KX2a0001_ZHSJ_46-1883a.07'>〔一〕　集解監，一作「闞」．　索隱上音如字，又音苦濫反．監，姓也．名止．</line>
<line xml:id='KX2a0001_ZHSJ_46-1883a.08'>〔二〕　索隱言嫗之采[⿱艹巳]菜皆歸入於田成子，以刺齊國之政將歸陳．</line>
<line xml:id='KX2a0001_ZHSJ_46-1883a.09'>〔三〕　索隱御，官也；鞅，名也．亦田氏之族．</line>
<line xml:id='KX2a0001_ZHSJ_46-1883a.10'>　　子我者，監止之宗人也，〔一〕常與田氏有卻．田氏疏族田豹事子我有寵．子我曰：「吾</line>
<line xml:id='KX2a0001_ZHSJ_46-1883a.11'>欲盡滅田氏適，以豹代田氏宗．」豹曰：「臣於田氏疏矣．」不聽．已而豹謂田氏曰：「子我</line>
<line xml:id='KX2a0001_ZHSJ_46-1883a.12'>將誅田氏，田氏弗先，禍及矣．」子我舍公宮，田常兄弟四人乘如公宮，欲殺子我．子我閉</line>
<line xml:id='KX2a0001_ZHSJ_46-1883a.13'>門．簡公與婦人飲檀臺，〔二〕將欲擊田常．太史子餘曰：「田常非敢為亂，將除害．」簡公乃</line>
<line xml:id='KX2a0001_ZHSJ_46-1883a.14'>止．田常出，聞簡公怒，恐誅，將出亡．田子行曰：「需，事之賊也．」〔三〕田常於是擊子我．</line>
</surface>
<surface xml:id='KX2a0001_ZHSJ_46-1884a-z'>
<pb ed='ZHSJ' n='46-1884a' xml:id='KX2a0001_ZHSJ_46-1884a'/><line xml:id='KX2a0001_ZHSJ_46-1884a.01'>子我率其徒攻田氏，不勝，出亡．田氏之徒追殺子我及監止．</line>
<line xml:id='KX2a0001_ZHSJ_46-1884a.02'>〔一〕　索隱案：齊系家云「子我夕」，賈逵云「即監止也」．尋其文意，當是監止．今云「宗人」，蓋太史誤也．</line>
<line xml:id='KX2a0001_ZHSJ_46-1884a.03'>〔二〕　正義在青州臨淄縣東北一里．</line>
<line xml:id='KX2a0001_ZHSJ_46-1884a.04'>〔三〕　索隱需音須．需者，疑也．疑必致難，故云事之賊也．</line>
<line xml:id='KX2a0001_ZHSJ_46-1884a.05'>　　簡公出奔，田氏之徒追執簡公于徐州．〔一〕簡公曰：「蚤從御鞅之言，不及此難．」田氏</line>
<line xml:id='KX2a0001_ZHSJ_46-1884a.06'>之徒恐簡公復立而誅己，遂殺簡公．簡公立四年而殺．於是田常立簡公弟驁，是為平公．</line>
<line xml:id='KX2a0001_ZHSJ_46-1884a.07'>平公即位，田常為相．</line>
<line xml:id='KX2a0001_ZHSJ_46-1884a.08'>〔一〕　索隱徐音舒．徐州，齊邑，薛縣是也，非九州之徐．　正義齊之西北界上地名，在勃海郡東平縣也．</line>
<line xml:id='KX2a0001_ZHSJ_46-1884a.09'>　　田常既殺簡公，懼諸侯共誅己，乃盡歸魯､衞侵地，西約晉､韓､魏､趙氏，南通吳､越之</line>
<line xml:id='KX2a0001_ZHSJ_46-1884a.10'>使，脩功行賞，親於百姓，以故齊復定．</line>
<line xml:id='KX2a0001_ZHSJ_46-1884a.11'>　　田常言於齊平公曰：「德施人之所欲，君其行之；刑罰人之所惡，臣請行之．」行之五</line>
<line xml:id='KX2a0001_ZHSJ_46-1884a.12'>年，齊國之政皆歸田常．田常於是盡誅鮑､晏､監止及公族之彊者，而割齊自安平以東〔一〕</line>
<line xml:id='KX2a0001_ZHSJ_46-1884a.13'>至琅邪，自為封邑．〔二〕封邑大於平公之所食．</line>
<line xml:id='KX2a0001_ZHSJ_46-1884a.14'>〔一〕　集解徐廣曰：「安平在北海．」　索隱案：司馬彪郡國志「北海東安平，六國時曰安平」，則徐廣云在北海</line>
<line xml:id='KX2a0001_ZHSJ_46-1884a.15'>　　　　是．正義括地志云：「安平城在青州臨淄縣東十九里，古紀國之酅邑．」青州即北海郡也．</line>
</surface>
<surface xml:id='KX2a0001_ZHSJ_46-1885a-z'>
<pb ed='ZHSJ' n='46-1885a' xml:id='KX2a0001_ZHSJ_46-1885a'/><line xml:id='KX2a0001_ZHSJ_46-1885a.01'>〔二〕　正義琅邪，沂州也．從安平已東，萊､登､沂､密等州皆自為田常封邑也．</line>
<line xml:id='KX2a0001_ZHSJ_46-1885a.02'>　　田常乃選齊國中女子長七尺以上為後宮，後宮以百數，而使賓客舍人出入後宮者不</line>
<line xml:id='KX2a0001_ZHSJ_46-1885a.03'>禁．及田常卒，有七十餘男．〔一〕</line>
<line xml:id='KX2a0001_ZHSJ_46-1885a.04'>〔一〕　索隱案：鮑昱云「陳成子有數十婦，生男百餘人」，與此亦異．然譙允南案春秋，陳恆為人，雖志大負殺君之</line>
<line xml:id='KX2a0001_ZHSJ_46-1885a.05'>　　　　名，至於行事亦脩整，故能自保，固非苟為禽獸之行．夫成事在德，雖有姦子七十，祇以長亂，事豈然哉？言其</line>
<line xml:id='KX2a0001_ZHSJ_46-1885a.06'>　　　　非實也．</line>
<line xml:id='KX2a0001_ZHSJ_46-1885a.07'>　　田常卒，子襄子盤〔一〕代立，相齊．常謚為成子．</line>
<line xml:id='KX2a0001_ZHSJ_46-1885a.08'>〔一〕　集解徐廣曰：「盤，一作『塈』．」　索隱徐廣云一作「塈」．音許既反．系本作「班」．</line>
<line xml:id='KX2a0001_ZHSJ_46-1885a.09'>　　田襄子既相齊宣公，三晉殺知伯，〔一〕分其地．襄子使其兄弟宗人盡為齊都邑大夫，與</line>
<line xml:id='KX2a0001_ZHSJ_46-1885a.10'>三晉通使，且以有齊國．</line>
<line xml:id='KX2a0001_ZHSJ_46-1885a.11'>〔一〕　集解徐廣曰：「宣公之三年時也．」</line>
<line xml:id='KX2a0001_ZHSJ_46-1885a.12'>　　襄子卒，子莊子白〔一〕立．田莊子相齊宣公．宣公四十三年，伐晉，毀黃城，圍陽狐．〔二〕</line>
<line xml:id='KX2a0001_ZHSJ_46-1885a.13'>明年，伐魯､葛及安陵．〔三〕明年，取魯之一城．</line>
<line xml:id='KX2a0001_ZHSJ_46-1885a.14'>〔一〕　索隱系本名伯．</line>
<line xml:id='KX2a0001_ZHSJ_46-1885a.15'>〔二〕　正義括地志云：「故黃城在魏州冠氏縣南十里．陽狐郭在魏州元城縣東北三十二里也．」</line>
<line xml:id='KX2a0001_ZHSJ_46-1885a.16'>〔三〕　正義括地志云：「故魯城在許昌縣南四十里，本魯朝宿邑．長葛故城在許州長葛縣北十三里，鄭之葛邑也．鄢</line>
</surface>
<surface xml:id='KX2a0001_ZHSJ_46-1886a-z'>
<pb ed='ZHSJ' n='46-1886a' xml:id='KX2a0001_ZHSJ_46-1886a'/><line xml:id='KX2a0001_ZHSJ_46-1886a.01'>　　　　陵故城在許州鄢陵縣西北十五里．李奇云六國時為安陵也．」</line>
<line xml:id='KX2a0001_ZHSJ_46-1886a.02'>　　莊子卒，子太公和立．〔一〕田太公相齊宣公．宣公四十八年，取魯之郕．〔二〕明年，宣公</line>
<line xml:id='KX2a0001_ZHSJ_46-1886a.03'>與鄭人會西城．伐衞，取毋丘．〔三〕宣公五十一年卒，田會自廩丘反．〔四〕</line>
<line xml:id='KX2a0001_ZHSJ_46-1886a.04'>〔一〕　索隱案：紀年「齊宣公十五年，田莊子卒．明年，立田悼子．悼子卒，乃次立田和」．是莊子後有悼子．蓋立</line>
<line xml:id='KX2a0001_ZHSJ_46-1886a.05'>　　　　年無幾，所以作系本及記史者不得錄也．而莊周及鬼谷子亦云「田成子殺齊君，十二代而有齊國」．今據系本､系</line>
<line xml:id='KX2a0001_ZHSJ_46-1886a.06'>　　　　家，自成子至王建之滅，唯祇十代；若如紀年，則悼子及侯剡即有十二代，乃與莊子､鬼谷說同，明紀年亦非妄．</line>
<line xml:id='KX2a0001_ZHSJ_46-1886a.07'>〔二〕　正義音城．括地志云：「故郕城在兗州泗水縣西北五十里．說文云『郕，魯孟氏邑』是也．」</line>
<line xml:id='KX2a0001_ZHSJ_46-1886a.08'>〔三〕　索隱毋音貫，古國名，衞之邑．今作「毋」者，字殘缺耳．　正義括地志云：「故貫城即古貫國，今名蒙澤城，</line>
<line xml:id='KX2a0001_ZHSJ_46-1886a.09'>　　　　在曹州濟陰縣南五十六里也．」</line>
<line xml:id='KX2a0001_ZHSJ_46-1886a.10'>〔四〕　索隱紀年「宣公五十一年，公孫會以廩丘叛於趙．十二月，宣公薨」．於周正為明年二月．</line>
<line xml:id='KX2a0001_ZHSJ_46-1886a.11'>　　宣公卒，子康公貸立．〔一〕貸立十四年，淫於酒婦人，不聽政．太公乃遷康公於海上，食</line>
<line xml:id='KX2a0001_ZHSJ_46-1886a.12'>一城，以奉其先祀．明年，魯敗齊平陸．〔二〕</line>
<line xml:id='KX2a0001_ZHSJ_46-1886a.13'>〔一〕　集解徐廣曰：「十一年，伐魯，取最．」　索隱貸音土代反．最音祖外反．</line>
<line xml:id='KX2a0001_ZHSJ_46-1886a.14'>〔二〕　集解徐廣曰東平平陸．　正義兗州縣也．</line>
<line xml:id='KX2a0001_ZHSJ_46-1886a.15'>　　三年，太公與魏文侯會濁澤，〔一〕求為諸侯．魏文侯乃使使言周天子及諸侯，請立齊相</line>
<line xml:id='KX2a0001_ZHSJ_46-1886a.16'>田和為諸侯．周天子許之．康公之十九年，田和立為齊侯，列於周室，紀元年．</line>
</surface>
<surface xml:id='KX2a0001_ZHSJ_46-1887a-z'>
<pb ed='ZHSJ' n='46-1887a' xml:id='KX2a0001_ZHSJ_46-1887a'/><line xml:id='KX2a0001_ZHSJ_46-1887a.01'>〔一〕　集解徐廣曰：「康公之十六年．」　索隱徐廣云「康公十六年」，蓋依年表為說，而不省此上文「貸立十四年」，</line>
<line xml:id='KX2a0001_ZHSJ_46-1887a.02'>　　　　又云「明年會平陸」，「又三年會濁澤」，則是十八年，表及此注並誤也．</line>
<line xml:id='KX2a0001_ZHSJ_46-1887a.03'>　　齊侯太公和立二年，和卒，〔一〕子桓公午立．〔二〕桓公午五年，秦､魏攻韓，韓求救於齊．</line>
<line xml:id='KX2a0001_ZHSJ_46-1887a.04'>齊桓公召大臣而謀〔三〕曰：「蚤救之孰與晚救之？」騶忌曰：「不若勿救．」段干朋〔四〕曰：</line>
<line xml:id='KX2a0001_ZHSJ_46-1887a.05'>「不救，則韓且折而入於魏，不若救之．」田臣思〔五〕曰：「過矣君之謀也！秦､魏攻韓､楚，趙</line>
<line xml:id='KX2a0001_ZHSJ_46-1887a.06'>必救之，是天以燕予齊也．」桓公曰：「善」．乃陰告韓使者而遣之．韓自以為得齊之救，因</line>
<line xml:id='KX2a0001_ZHSJ_46-1887a.07'>與秦､魏戰．楚､趙聞之，果起兵而救之．齊因起兵襲燕國，取桑丘．〔六〕</line>
<line xml:id='KX2a0001_ZHSJ_46-1887a.08'>〔一〕　集解徐廣曰：「伐魯，破之．」</line>
<line xml:id='KX2a0001_ZHSJ_46-1887a.09'>〔二〕　索隱紀年「齊康公五年，田侯午生．二十二年，田侯剡立．後十年，齊田午弒其君及孺子喜而為公」．春秋後</line>
<line xml:id='KX2a0001_ZHSJ_46-1887a.10'>　　　　傳亦云「田午弒田侯及其孺子喜而兼齊，是為桓侯」．與此系家不同也．</line>
<line xml:id='KX2a0001_ZHSJ_46-1887a.11'>〔三〕　索隱謂騶忌､段干朋．如戰國策威王二十六年邯鄲之役有此謀臣耳．又南梁之難在宣王二年，有騶子､田忌､</line>
<line xml:id='KX2a0001_ZHSJ_46-1887a.12'>　　　　孫臏之謀．戰國策又有張田．其辭前後交互，是記史者所取各異，故不同耳．</line>
<line xml:id='KX2a0001_ZHSJ_46-1887a.13'>〔四〕　索隱段干，姓；朋，名也．戰國策作「段干綸」．</line>
<line xml:id='KX2a0001_ZHSJ_46-1887a.14'>〔五〕　索隱戰國策作「田期思」，紀年謂之徐州子期，蓋即田忌也．</line>
<line xml:id='KX2a0001_ZHSJ_46-1887a.15'>〔六〕　正義括地志云：「桑丘故城俗名敬城，在易州遂城縣．」爾時齊伐燕桑丘，魏､趙來救之．魏､趙世家並云「伐齊</line>
</surface>
<surface xml:id='KX2a0001_ZHSJ_46-1888a-z'>
<pb ed='ZHSJ' n='46-1888a' xml:id='KX2a0001_ZHSJ_46-1888a'/><line xml:id='KX2a0001_ZHSJ_46-1888a.01'>　　　　至桑丘」，皆是易州．</line>
<line xml:id='KX2a0001_ZHSJ_46-1888a.02'>　　六年，救衞．桓公卒，〔一〕子威王因齊立．是歲，故齊康公卒，絕無後，奉邑皆入田氏．</line>
<line xml:id='KX2a0001_ZHSJ_46-1888a.03'>〔一〕　索隱案紀年，梁惠王十二年當齊桓公十八年，後威王始見，則桓公十九年而卒，與此不同．</line>
<line xml:id='KX2a0001_ZHSJ_46-1888a.04'>　　齊威王元年，三晉因齊喪來伐我靈丘．〔一〕三年，三晉滅晉後而分其地．六年，魯伐我，</line>
<line xml:id='KX2a0001_ZHSJ_46-1888a.05'>入陽關．〔二〕晉伐我，至博陵．〔三〕七年，衞伐我，取薛陵．九年，趙伐我，取甄．〔四〕</line>
<line xml:id='KX2a0001_ZHSJ_46-1888a.06'>〔一〕　正義靈丘，河東蔚州縣．案：靈丘此時屬齊，三晉因喪伐之．韓､魏､趙世家云「伐齊至靈丘」，皆是蔚州．</line>
<line xml:id='KX2a0001_ZHSJ_46-1888a.07'>〔二〕　集解徐廣曰：「在鉅平．」　正義括地志云：「魯陽關故城在兗州博城縣南二十九里，西臨汶水也．」</line>
<line xml:id='KX2a0001_ZHSJ_46-1888a.08'>〔三〕　正義在濟州西界也．</line>
<line xml:id='KX2a0001_ZHSJ_46-1888a.09'>〔四〕　正義音絹．即濮州甄城縣也．</line>
<line xml:id='KX2a0001_ZHSJ_46-1888a.10'>　　威王初即位以來，不治，委政卿大夫，九年之閒，諸侯並伐，國人不治．於是威王召即</line>
<line xml:id='KX2a0001_ZHSJ_46-1888a.11'>墨大夫而語之曰：「自子之居即墨也，〔一〕毀言日至．然吾使人視即墨，田野闢，民人給，官</line>
<line xml:id='KX2a0001_ZHSJ_46-1888a.12'>無留事，東方以寧．是子不事吾左右以求譽也．」封之萬家．召阿大夫語曰：「自子之守阿，</line>
<line xml:id='KX2a0001_ZHSJ_46-1888a.13'>譽言日聞．然使使視阿，田野不闢，民貧苦．昔日趙攻甄，子弗能救．衞取薛陵，子弗知．</line>
<line xml:id='KX2a0001_ZHSJ_46-1888a.14'>是子以幣厚吾左右以求譽也．」是日，烹阿大夫，及左右嘗譽者皆并烹之．遂起兵西擊趙､</line>
<line xml:id='KX2a0001_ZHSJ_46-1888a.15'>衞，敗魏於濁澤而圍惠王．惠王請獻觀以和解，趙人歸我長城．於是齊國震懼，人人不敢</line>
</surface>
<surface xml:id='KX2a0001_ZHSJ_46-1889a-z'>
<pb ed='ZHSJ' n='46-1889a' xml:id='KX2a0001_ZHSJ_46-1889a'/><line xml:id='KX2a0001_ZHSJ_46-1889a.01'>飾非，務盡其誠．齊國大治．諸侯聞之，莫敢致兵於齊二十餘年．</line>
<line xml:id='KX2a0001_ZHSJ_46-1889a.02'>〔一〕　正義萊州膠水縣南六十里即墨故城是也．</line>
<line xml:id='KX2a0001_ZHSJ_46-1889a.03'>　　騶忌子以鼓琴見威王，威王說而舍之右室．須臾，王鼓琴，騶忌子推戶入曰：「善哉鼓</line>
<line xml:id='KX2a0001_ZHSJ_46-1889a.04'>琴！」王勃然不說，去琴按劍曰：「夫子見容未察，何以知其善也？」騶忌子曰：「夫大弦濁</line>
<line xml:id='KX2a0001_ZHSJ_46-1889a.05'>以春溫者，君也；小弦廉折以清者，相也；〔一〕攫〔二〕之深，醳〔三〕之愉者，〔四〕政令也；鈞諧</line>
<line xml:id='KX2a0001_ZHSJ_46-1889a.06'>以鳴，大小相益，回邪而不相害者，四時也：吾是以知其善也．」王曰：「善語音．」騶忌子</line>
<line xml:id='KX2a0001_ZHSJ_46-1889a.07'>曰：「何獨語音，夫治國家而弭人民皆在其中．」王又勃然不說曰：「若夫語五音之紀，信未</line>
<line xml:id='KX2a0001_ZHSJ_46-1889a.08'>有如夫子者也．若夫治國家而弭人民，又何為乎絲桐之閒？」騶忌子曰：「夫大弦濁以春</line>
<line xml:id='KX2a0001_ZHSJ_46-1889a.09'>溫者，君也；小弦廉折以清者，相也；攫之深而舍之愉者，政令也；鈞諧以鳴，大小相益，</line>
<line xml:id='KX2a0001_ZHSJ_46-1889a.10'>回邪而不相害者，四時也．夫復而不亂者，所以治昌也；連而徑者，所以存亡也：故曰琴</line>
<line xml:id='KX2a0001_ZHSJ_46-1889a.11'>音調而天下治．夫治國家而弭人民者，無若乎五音者．」王曰：「善．」</line>
<line xml:id='KX2a0001_ZHSJ_46-1889a.12'>〔一〕　集解琴操曰：「大弦者，君也，寬和而溫．小弦者，臣也，清廉而不亂．」　索隱大弦濁以溫者君也．案：春秋</line>
<line xml:id='KX2a0001_ZHSJ_46-1889a.13'>　　　　後語「溫」字作「春」，春氣溫，義亦相通也．蔡邕曰：「凡弦以緩急為清濁．琴，緊其弦則清，縵其弦則濁．」</line>
<line xml:id='KX2a0001_ZHSJ_46-1889a.14'>〔二〕　集解徐廣曰：「以爪持弦也．攫音己足反．」</line>
<line xml:id='KX2a0001_ZHSJ_46-1889a.15'>〔三〕　集解徐廣曰：「一作『舒』．」</line>
</surface>
<surface xml:id='KX2a0001_ZHSJ_46-1890a-z'>
<pb ed='ZHSJ' n='46-1890a' xml:id='KX2a0001_ZHSJ_46-1890a'/><line xml:id='KX2a0001_ZHSJ_46-1890a.01'>〔四〕　索隱醳音釋，與下文舍字並同．愉音舒也．</line>
<line xml:id='KX2a0001_ZHSJ_46-1890a.02'>　　騶忌子見三月而受相印．淳于髡見之曰：「善說哉！髡有愚志，願陳諸前．」騶忌子</line>
<line xml:id='KX2a0001_ZHSJ_46-1890a.03'>曰：「謹受教．」淳于髡曰：「得全全昌，〔一〕失全全亡．」騶忌子曰：「謹受令，請謹毋離</line>
<line xml:id='KX2a0001_ZHSJ_46-1890a.04'>前．」〔二〕淳于髡曰：「狶膏棘軸，所以為滑也，然而不能運方穿．」〔三〕騶忌子曰：「謹受令，請</line>
<line xml:id='KX2a0001_ZHSJ_46-1890a.05'>謹事左右．」淳于髡曰：「弓膠昔幹，〔四〕所以為合也，然而不能傅合疏罅．」〔五〕騶忌子曰：</line>
<line xml:id='KX2a0001_ZHSJ_46-1890a.06'>「謹受令，請謹自附於萬民．」淳于髡曰：「狐裘雖敝，不可補以黃狗之皮．」騶忌子曰：「謹</line>
<line xml:id='KX2a0001_ZHSJ_46-1890a.07'>受令，請謹擇君子，毋雜小人其閒．」淳于髡曰：「大車不較，〔六〕不能載其常任；琴瑟不較，</line>
<line xml:id='KX2a0001_ZHSJ_46-1890a.08'>不能成其五音．」騶忌子曰：「謹受令，請謹脩法律而督姦吏．」淳于髡說畢，趨出，至門，而</line>
<line xml:id='KX2a0001_ZHSJ_46-1890a.09'>面其僕曰：「是人者，吾語之微言五，其應我若響之應聲，是人必封不久矣．」〔七〕居朞年，封</line>
<line xml:id='KX2a0001_ZHSJ_46-1890a.10'>以下邳，號曰成侯．</line>
<line xml:id='KX2a0001_ZHSJ_46-1890a.11'>〔一〕　索隱案：得全，謂人臣事君之禮全具無失，故云得全也．全昌者，謂若無失則身名獲昌，故云全昌也．</line>
<line xml:id='KX2a0001_ZHSJ_46-1890a.12'>〔二〕　索隱謂佩服此言，常無離心目之前．</line>
<line xml:id='KX2a0001_ZHSJ_46-1890a.13'>〔三〕　索隱狶膏，豬脂也．棘軸，以棘木為車軸，至滑而堅也．然而穿孔若方，則不能運轉，言逆理反經也．故下忌</line>
<line xml:id='KX2a0001_ZHSJ_46-1890a.14'>　　　　曰「請謹事左右」，言每事須順從．</line>
<line xml:id='KX2a0001_ZHSJ_46-1890a.15'>〔四〕　集解徐廣曰：「一作『乾』．」　索隱音孤捍反．昔，久舊也．幹，弓幹也．徐廣又曰一作「乾」．考工記作「󷍴</line>
</surface>
<surface xml:id='KX2a0001_ZHSJ_46-1891a-z'>
<pb ed='ZHSJ' n='46-1891a' xml:id='KX2a0001_ZHSJ_46-1891a'/><line xml:id='KX2a0001_ZHSJ_46-1891a.01'>　　　　幹」，則󷍴昔音相近．言作弓之法，以膠被昔幹而納諸檠中，則是以勢令合耳．</line>
<line xml:id='KX2a0001_ZHSJ_46-1891a.02'>〔五〕　索隱傅音附．罅音五嫁反．以言膠幹可以勢暫合，而久亦不能常傅合於疏罅隙縫．以言人臣自宜彌縫得所，</line>
<line xml:id='KX2a0001_ZHSJ_46-1891a.03'>　　　　豈待拘以禮制法式哉．故下云「請自附於萬人」是也．</line>
<line xml:id='KX2a0001_ZHSJ_46-1891a.04'>〔六〕　索隱較者，校量也．言有常制，若大車不較，則車不能載常任，琴不能成五音也．</line>
<line xml:id='KX2a0001_ZHSJ_46-1891a.05'>〔七〕　集解新序曰：「齊稷下先生喜議政事．騶忌既為齊相，稷下先生淳于髡之屬七十二人皆輕騶忌，以為設以微</line>
<line xml:id='KX2a0001_ZHSJ_46-1891a.06'>　　　　辭，騶忌必不能及，乃相與俱往見騶忌．淳于髡之徒禮倨，騶忌之禮卑．淳于髡等稱辭，騶忌知之如應響，淳于</line>
<line xml:id='KX2a0001_ZHSJ_46-1891a.07'>　　　　髠等辭詘而去，騶忌之禮倨，淳于髡之禮卑．故所以尚干將､莫邪者，貴其立斷也．所以尚騏驥者，為其立至也．</line>
<line xml:id='KX2a0001_ZHSJ_46-1891a.08'>　　　　必且歷日曠久，則系氂能挈石，駑馬亦能致遠．是以聰明捷敏，人之美材也．」</line>
<line xml:id='KX2a0001_ZHSJ_46-1891a.09'>　　威王二十三年，與趙王會平陸．二十四年，與魏王會田於郊．魏王問曰：「王亦有寶</line>
<line xml:id='KX2a0001_ZHSJ_46-1891a.10'>乎？」威王曰：「無有．」〔一〕梁王曰：「若寡人國小也，尚有徑寸之珠照車前後各十二乘者十</line>
<line xml:id='KX2a0001_ZHSJ_46-1891a.11'>枚，奈何以萬乘之國而無寶乎？」威王曰：「寡人之所以為寶與王異．吾臣有檀子者，〔二〕</line>
<line xml:id='KX2a0001_ZHSJ_46-1891a.12'>使守南城，則楚人不敢為寇東取，泗上十二諸侯〔三〕皆來朝．吾臣有朌子者，使守高唐，則</line>
<line xml:id='KX2a0001_ZHSJ_46-1891a.13'>趙人不敢東漁於河．吾吏有黔夫者，使守徐州，則燕人祭北門，趙人祭西門，〔四〕徙而從者</line>
<line xml:id='KX2a0001_ZHSJ_46-1891a.14'>七千餘家．吾臣有種首者，使備盜賊，則道不拾遺．將以照千里，豈特十二乘哉！」梁惠</line>
<line xml:id='KX2a0001_ZHSJ_46-1891a.15'>王慙，不懌而去．</line>
</surface>
<surface xml:id='KX2a0001_ZHSJ_46-1892a-z'>
<pb ed='ZHSJ' n='46-1892a' xml:id='KX2a0001_ZHSJ_46-1892a'/><line xml:id='KX2a0001_ZHSJ_46-1892a.01'>〔一〕　索隱案：韓嬰詩外傳以為齊宣王，其說異也．</line>
<line xml:id='KX2a0001_ZHSJ_46-1892a.02'>〔二〕　索隱檀子，齊臣．檀，姓；子，美稱，大夫皆稱子．朌子，田朌也．黔夫及種首皆臣名．事悉具戰國策也．</line>
<line xml:id='KX2a0001_ZHSJ_46-1892a.03'>〔三〕　索隱邾、莒、宋、魯之比．</line>
<line xml:id='KX2a0001_ZHSJ_46-1892a.04'>〔四〕　集解賈逵曰：「齊之北門西門也．言燕、趙之人畏見侵伐，故祭以求福．」</line>
<line xml:id='KX2a0001_ZHSJ_46-1892a.05'>　　二十六年，魏惠王圍邯鄲，趙求救於齊．齊威王召大臣而謀曰：「救趙孰與勿救？」騶</line>
<line xml:id='KX2a0001_ZHSJ_46-1892a.06'>忌子曰：「不如勿救．」段干朋曰：「不救則不義，且不利．」威王曰：「何也？」對曰：「夫魏</line>
<line xml:id='KX2a0001_ZHSJ_46-1892a.07'>氏并邯鄲，其於齊何利哉？且夫救趙而軍其郊，是趙不伐而魏全也．故不如南攻襄陵〔一〕</line>
<line xml:id='KX2a0001_ZHSJ_46-1892a.08'>以獘魏，邯鄲拔而乘魏之獘．」威王從其計．</line>
<line xml:id='KX2a0001_ZHSJ_46-1892a.09'>〔一〕　正義襄陵故城在兗州鄒縣也．</line>
<line xml:id='KX2a0001_ZHSJ_46-1892a.10'>　　其後成侯騶忌與田忌不善，公孫閱〔一〕謂成侯忌曰：「公何不謀伐魏，田忌必將．戰勝</line>
<line xml:id='KX2a0001_ZHSJ_46-1892a.11'>有功，則公之謀中也；戰不勝，非前死則後北，而命在公矣．」於是成侯言威王，使田忌南</line>
<line xml:id='KX2a0001_ZHSJ_46-1892a.12'>攻襄陵．十月，邯鄲拔，齊因起兵擊魏，大敗之桂陵．〔二〕於是齊最彊於諸侯，自稱為王，以</line>
<line xml:id='KX2a0001_ZHSJ_46-1892a.13'>令天下．</line>
<line xml:id='KX2a0001_ZHSJ_46-1892a.14'>〔一〕　索隱戰國策作「公孫閎」．</line>
</surface>
<surface xml:id='KX2a0001_ZHSJ_46-1893a-z'>
<pb ed='ZHSJ' n='46-1893a' xml:id='KX2a0001_ZHSJ_46-1893a'/><line xml:id='KX2a0001_ZHSJ_46-1893a.01'>〔二〕　索隱在威王二十六年．　正義在曹州乘氏縣東北二十一里．</line>
<line xml:id='KX2a0001_ZHSJ_46-1893a.02'>　　三十三年，殺其大夫牟辛．〔一〕</line>
<line xml:id='KX2a0001_ZHSJ_46-1893a.03'>〔一〕　集解徐廣曰：「一作『夫人』．」　索隱牟辛，大夫姓字也．徐廣曰一作「夫人」．案：年表亦作「夫人」．王劭案</line>
<line xml:id='KX2a0001_ZHSJ_46-1893a.04'>　　　　紀年云「齊桓公十一年殺其君母．宣王八年殺王后」．然則夫人之字，或如紀年之說．</line>
<line xml:id='KX2a0001_ZHSJ_46-1893a.05'>　　三十五年，公孫閱又謂成侯忌曰：「公何不令人操十金卜於市，曰『我田忌之人也．吾</line>
<line xml:id='KX2a0001_ZHSJ_46-1893a.06'>三戰而三勝，聲威天下．欲為大事，亦吉乎不吉乎』？」卜者出，因令人捕為之卜者，驗其</line>
<line xml:id='KX2a0001_ZHSJ_46-1893a.07'>辭於王之所．田忌聞之，因率其徒襲攻臨淄，求成侯，不勝而犇．〔一〕</line>
<line xml:id='KX2a0001_ZHSJ_46-1893a.08'>〔一〕　索隱案：戰國策田忌前敗魏於馬陵，因被構，不得入齊，非是居齊歷十年乃出奔也．是時齊都臨淄，且孟嘗列</line>
<line xml:id='KX2a0001_ZHSJ_46-1893a.09'>　　　　傳云「田忌襲齊之邊邑」，其言為得，即與系家不同也．</line>
<line xml:id='KX2a0001_ZHSJ_46-1893a.10'>　　三十六年，威王卒，子宣王辟彊立．</line>
<line xml:id='KX2a0001_ZHSJ_46-1893a.11'>　　宣王元年，秦用商鞅．周致伯於秦孝公．</line>
<line xml:id='KX2a0001_ZHSJ_46-1893a.12'>　　二年，魏伐趙．趙與韓親，共擊魏．趙不利，戰於南梁．〔一〕宣王召田忌復故位．韓氏</line>
<line xml:id='KX2a0001_ZHSJ_46-1893a.13'>請救於齊．宣王召大臣而謀曰：「蚤救孰與晚救？」騶忌子曰：「不如勿救．」田忌曰：「弗</line>
<line xml:id='KX2a0001_ZHSJ_46-1893a.14'>救，則韓且折而入於魏，不如蚤救之．」〔二〕孫子〔三〕曰：「夫韓、魏之兵未獘而救之，是吾代韓</line>
</surface>
<surface xml:id='KX2a0001_ZHSJ_46-1894a-z'>
<pb ed='ZHSJ' n='46-1894a' xml:id='KX2a0001_ZHSJ_46-1894a'/><line xml:id='KX2a0001_ZHSJ_46-1894a.01'>受魏之兵，顧反聽命於韓也．且魏有破國之志，韓見亡，必東面而愬於齊矣．吾因深結韓</line>
<line xml:id='KX2a0001_ZHSJ_46-1894a.02'>之親而晚承魏之獘，則可重利而得尊名也．」宣王曰：「善．」乃陰告韓之使者而遣之．韓</line>
<line xml:id='KX2a0001_ZHSJ_46-1894a.03'>因恃齊，五戰不勝，而東委國於齊．齊因起兵，使田忌、田嬰將，〔四〕孫子為（<note>帥</note>）【師】，救韓、</line>
<line xml:id='KX2a0001_ZHSJ_46-1894a.04'>趙以擊魏，大敗之馬陵，〔五〕殺其將龐涓，虜魏太子申．其後三晉之王皆因田嬰朝齊王於博</line>
<line xml:id='KX2a0001_ZHSJ_46-1894a.05'>望，〔六〕盟而去．〔七〕</line>
<line xml:id='KX2a0001_ZHSJ_46-1894a.06'>〔一〕　索隱晉太康地記曰：「戰國謂梁為南梁者，別之於大梁、少梁也．」　正義括地志云：「故梁在汝州西南二百</line>
<line xml:id='KX2a0001_ZHSJ_46-1894a.07'>　　　　步．晉太康地記云『戰國時謂南梁者，別之於大梁、少梁也』．古蠻子邑也．」</line>
<line xml:id='KX2a0001_ZHSJ_46-1894a.08'>〔二〕　索隱案：紀年威王十四年，田朌伐梁，戰馬陵．戰國策南梁之難，有張田對曰「蚤救之」．此云鄒忌者，王劭云</line>
<line xml:id='KX2a0001_ZHSJ_46-1894a.09'>　　　　「此時鄒忌死已四年，又齊威時未稱王，故戰國策謂之田侯．今此以田侯為宣王，又橫稱鄒忌，皆謬矣」．</line>
<line xml:id='KX2a0001_ZHSJ_46-1894a.10'>〔三〕　索隱孫臏也．</line>
<line xml:id='KX2a0001_ZHSJ_46-1894a.11'>〔四〕　集解徐廣曰：「嬰，一作『朌』．」</line>
<line xml:id='KX2a0001_ZHSJ_46-1894a.12'>〔五〕　索隱在宣王二年</line>
<line xml:id='KX2a0001_ZHSJ_46-1894a.13'>〔六〕　正義括地志云：「博望故城在鄧州向城縣東南四十五里．」</line>
<line xml:id='KX2a0001_ZHSJ_46-1894a.14'>〔七〕　集解徐廣曰：「表曰三年，與趙會博望伐魏．」</line>
<line xml:id='KX2a0001_ZHSJ_46-1894a.15'>　　七年，與魏王會平阿南．〔一〕明年，復會甄．魏惠王卒．〔二〕明年，與魏襄王會徐州，諸侯</line>
<line xml:id='KX2a0001_ZHSJ_46-1894a.16'>相王也．十年，楚圍我徐州．十一年，與魏伐趙，趙決河水灌齊、魏，兵罷．十八年，秦惠王</line>
</surface>
<surface xml:id='KX2a0001_ZHSJ_46-1895a-z'>
<pb ed='ZHSJ' n='46-1895a' xml:id='KX2a0001_ZHSJ_46-1895a'/><line xml:id='KX2a0001_ZHSJ_46-1895a.01'>稱王．</line>
<line xml:id='KX2a0001_ZHSJ_46-1895a.02'>〔一〕　正義沛郡平阿縣也．</line>
<line xml:id='KX2a0001_ZHSJ_46-1895a.03'>〔二〕　索隱明年，梁惠王卒．案紀年，梁惠王乃是齊湣王為東帝，秦昭王為西帝時．此時梁惠王改元稱一年，未卒</line>
<line xml:id='KX2a0001_ZHSJ_46-1895a.04'>　　　　也．而系家以其後即為魏襄王之年，又以此文當齊宣王時，實所不能詳考．</line>
<line xml:id='KX2a0001_ZHSJ_46-1895a.05'>　　宣王喜文學游說之士，自如騶衍、淳于髡、〔一〕田駢、〔二〕接予、〔三〕慎到、〔四〕環淵〔五〕之</line>
<line xml:id='KX2a0001_ZHSJ_46-1895a.06'>徒七十六人，皆賜列第，為上大夫，不治而議論．是以齊稷下學士復盛，且數百千人．〔六〕</line>
<line xml:id='KX2a0001_ZHSJ_46-1895a.07'>〔一〕　正義贅[⿻𦕓丶]，齊之稷下先生也．</line>
<line xml:id='KX2a0001_ZHSJ_46-1895a.08'>〔二〕　正義白眠反．藝文志云田駢，齊人，遊稷下，號天口駢，作田子二十五篇也．</line>
<line xml:id='KX2a0001_ZHSJ_46-1895a.09'>〔三〕　正義齊人．藝文志云接予二篇，在道家流．</line>
<line xml:id='KX2a0001_ZHSJ_46-1895a.10'>〔四〕　正義趙人，戰國時處士．藝文志作慎子四十二篇也．</line>
<line xml:id='KX2a0001_ZHSJ_46-1895a.11'>〔五〕　正義楚人．孟子傳云環淵著書上下篇也．</line>
<line xml:id='KX2a0001_ZHSJ_46-1895a.12'>〔六〕　集解劉向別錄曰：「齊有稷門，城門也．談說之士期會於稷下也．」　索隱劉向別錄曰「齊有稷門，齊城門也．</line>
<line xml:id='KX2a0001_ZHSJ_46-1895a.13'>　　　　談說之士期會於其下」．齊地記曰「齊城西門側，系水左右有講室，趾往往存焉」．蓋因側系水出，故曰稷門，古</line>
<line xml:id='KX2a0001_ZHSJ_46-1895a.14'>　　　　側稷音相近耳．又虞喜曰「齊有稷山，立館其下以待游士」，亦異說也．春秋傳曰「莒子如齊，盟于稷門」．</line>
<line xml:id='KX2a0001_ZHSJ_46-1895a.15'>　　十九年，宣王卒，子湣王地〔一〕立．</line>
<line xml:id='KX2a0001_ZHSJ_46-1895a.16'>〔一〕　索隱系本名遂．</line>
</surface>
<surface xml:id='KX2a0001_ZHSJ_46-1896a-z'>
<pb ed='ZHSJ' n='46-1896a' xml:id='KX2a0001_ZHSJ_46-1896a'/><line xml:id='KX2a0001_ZHSJ_46-1896a.02'>　　湣王元年，秦使張儀與諸侯執政會于齧桑．三年，封田嬰於薛．四年，迎婦于秦．七</line>
<line xml:id='KX2a0001_ZHSJ_46-1896a.03'>年，與宋攻魏，敗之觀澤．</line>
<line xml:id='KX2a0001_ZHSJ_46-1896a.04'>　　十二年，攻魏．楚圍雍氏，〔一〕秦敗屈丐．蘇代謂田軫曰：「臣願有謁於公，其為事甚</line>
<line xml:id='KX2a0001_ZHSJ_46-1896a.05'>完，使楚利公，成為福，不成亦為福．今者臣立於門，客有言曰魏王謂韓馮、〔二〕張儀曰：『煮</line>
<line xml:id='KX2a0001_ZHSJ_46-1896a.06'>棗將拔，〔三〕齊兵又進，子來救寡人則可矣；不救寡人，寡人弗能拔．』〔四〕此特轉辭也．秦、</line>
<line xml:id='KX2a0001_ZHSJ_46-1896a.07'>韓之兵毋東，旬餘，則魏氏轉韓從秦，秦逐張儀，〔五〕交臂而事齊楚，此公之事成也．」田軫</line>
<line xml:id='KX2a0001_ZHSJ_46-1896a.08'>曰：「柰何使無東？」對曰：「韓馮之救魏之辭，必不謂韓王曰『馮以為魏』，必曰『馮將以秦</line>
<line xml:id='KX2a0001_ZHSJ_46-1896a.09'>韓之兵東卻齊宋，馮因摶〔六〕三國之兵，乘屈丐之獘，〔七〕南割於楚，故地必盡得之矣』．張</line>
<line xml:id='KX2a0001_ZHSJ_46-1896a.10'>儀救魏之辭，必不謂秦王曰『儀以為魏』，必曰『儀且以秦韓之兵東距齊宋，儀將摶三國之</line>
<line xml:id='KX2a0001_ZHSJ_46-1896a.11'>兵，乘屈丐之獘，南割於楚，名存亡國，實伐三川〔八〕而歸，此王業也』．公令楚王〔九〕與韓氏</line>
<line xml:id='KX2a0001_ZHSJ_46-1896a.12'>地，使秦制和，謂秦王曰『請與韓地，而王以施三川，〔一０〕韓氏之兵不用而得地於楚』．韓馮</line>
<line xml:id='KX2a0001_ZHSJ_46-1896a.13'>之東兵之辭且謂秦何？曰『秦兵不用而得三川，伐楚韓以窘魏，魏氏不敢東，是孤齊也』．</line>
<line xml:id='KX2a0001_ZHSJ_46-1896a.14'>張儀之東兵之辭且謂何？曰『秦韓欲地而兵有案，聲威發於魏，魏氏之欲不失齊楚者有資</line>
<line xml:id='KX2a0001_ZHSJ_46-1896a.15'>矣』．魏氏轉秦韓爭事齊楚，楚王欲而無與地，〔一一〕公令秦韓之兵不用而得地，有一大德</line>
</surface>
<surface xml:id='KX2a0001_ZHSJ_46-1897a-z'>
<pb ed='ZHSJ' n='46-1897a' xml:id='KX2a0001_ZHSJ_46-1897a'/><line xml:id='KX2a0001_ZHSJ_46-1897a.01'>也．〔一二〕秦韓之王劫於韓馮、張儀而東兵以徇服魏，公常執左券〔一三〕以責於秦韓，此其善於公</line>
<line xml:id='KX2a0001_ZHSJ_46-1897a.02'>而惡張子多資矣．」〔一四〕</line>
<line xml:id='KX2a0001_ZHSJ_46-1897a.03'>〔一〕　集解徐廣曰：「在陽翟，屬韓．」</line>
<line xml:id='KX2a0001_ZHSJ_46-1897a.04'>〔二〕　集解徐廣曰：「韓之公仲侈也．」</line>
<line xml:id='KX2a0001_ZHSJ_46-1897a.05'>〔三〕　集解徐廣曰：「在濟陰宛朐．」</line>
<line xml:id='KX2a0001_ZHSJ_46-1897a.06'>〔四〕　索隱能猶勝也．言不勝其拔，故聽齊拔之耳．</line>
<line xml:id='KX2a0001_ZHSJ_46-1897a.07'>〔五〕　索隱逐，隨也．</line>
<line xml:id='KX2a0001_ZHSJ_46-1897a.08'>〔六〕　集解徐廣曰：「音專．專猶并合制領之謂也．」　索隱摶音團，團謂握領也．徐作「專」，亦通．</line>
<line xml:id='KX2a0001_ZHSJ_46-1897a.09'>〔七〕　正義屈丐，楚將，為秦所敗，今更欲乘之．</line>
<line xml:id='KX2a0001_ZHSJ_46-1897a.10'>〔八〕　索隱韓也．</line>
<line xml:id='KX2a0001_ZHSJ_46-1897a.11'>〔九〕　索隱公謂陳軫．</line>
<line xml:id='KX2a0001_ZHSJ_46-1897a.12'>〔一０〕正義施，張設也．言秦王於天子都張設迫脅也．</line>
<line xml:id='KX2a0001_ZHSJ_46-1897a.13'>〔一一〕集解徐廣曰：「楚王欲得魏來事己，而不欲與韓地也．」</line>
<line xml:id='KX2a0001_ZHSJ_46-1897a.14'>〔一二〕正義蘇代謂陳軫，今秦韓之兵不戰伐而得地，陳軫於秦韓豈不有大恩德．</line>
<line xml:id='KX2a0001_ZHSJ_46-1897a.15'>〔一三〕索隱券，要也．左，不正也．言我以右執其左而責之．</line>
<line xml:id='KX2a0001_ZHSJ_46-1897a.16'>〔一四〕正義左券下，右券上也．蘇代說陳軫以上券令秦韓不用兵得地，而以券責秦韓卻韓馮、張儀以徇服魏，故秦韓</line>
<line xml:id='KX2a0001_ZHSJ_46-1897a.17'>　　　　善陳軫而惡張儀多取矣．</line>
</surface>
<surface xml:id='KX2a0001_ZHSJ_46-1898a-z'>
<pb ed='ZHSJ' n='46-1898a' xml:id='KX2a0001_ZHSJ_46-1898a'/><line xml:id='KX2a0001_ZHSJ_46-1898a.01'>　　十三年，秦惠王卒．二十三年，與秦擊敗楚於重丘．〔一〕二十四年，秦使涇陽君質於齊．</line>
<line xml:id='KX2a0001_ZHSJ_46-1898a.02'>二十五年，歸涇陽君于秦．孟嘗君薛文入秦，即相秦．文亡去．二十六年，〔二〕齊與韓魏共</line>
<line xml:id='KX2a0001_ZHSJ_46-1898a.03'>攻秦，至函谷軍焉．二十八年，秦與韓河外以和，兵罷．二十九年，趙殺其主父．齊佐趙滅</line>
<line xml:id='KX2a0001_ZHSJ_46-1898a.04'>中山．〔三〕</line>
<line xml:id='KX2a0001_ZHSJ_46-1898a.05'>〔一〕　集解徐廣曰：「表曰與秦擊楚，使公子將，大有功．」</line>
<line xml:id='KX2a0001_ZHSJ_46-1898a.06'>〔二〕　集解徐廣曰：「孟嘗君為相．」</line>
<line xml:id='KX2a0001_ZHSJ_46-1898a.07'>〔三〕　集解徐廣曰：「三十年，田甲劫王，相薛文走．」</line>
<line xml:id='KX2a0001_ZHSJ_46-1898a.08'>　　三十六年，王為東帝，秦昭王為西帝．蘇代自燕來，入齊，見於章華東門．〔一〕齊王曰：</line>
<line xml:id='KX2a0001_ZHSJ_46-1898a.09'>「嘻，善，子來！秦使魏致帝，子以為何如？」對曰：「王之問臣也卒，而患之所從來微，願</line>
<line xml:id='KX2a0001_ZHSJ_46-1898a.10'>王受之而勿備稱也．秦稱之，天下安之，王乃稱之，無後也．且讓爭帝名，無傷也．秦稱</line>
<line xml:id='KX2a0001_ZHSJ_46-1898a.11'>之，天下惡之，王因勿稱，以收天下，此大資也．且天下立兩帝，王以天下為尊齊乎？尊秦</line>
<line xml:id='KX2a0001_ZHSJ_46-1898a.12'>乎？」王曰：「尊秦．」曰：「釋帝，天下愛齊乎？愛秦乎？」王曰：「愛齊而憎秦．」曰：「兩</line>
<line xml:id='KX2a0001_ZHSJ_46-1898a.13'>帝立約伐趙，孰與伐桀宋之利？」〔二〕王曰：「伐桀宋利．」對曰：「夫約鈞，然與秦為帝而天下</line>
<line xml:id='KX2a0001_ZHSJ_46-1898a.14'>獨尊秦而輕齊，釋帝則天下愛齊而憎秦，伐趙不如伐桀宋之利，故願王明釋帝以收天下，倍</line>
</surface>
<surface xml:id='KX2a0001_ZHSJ_46-1899a-z'>
<pb ed='ZHSJ' n='46-1899a' xml:id='KX2a0001_ZHSJ_46-1899a'/><line xml:id='KX2a0001_ZHSJ_46-1899a.01'>約賓秦，無爭重，而王以其閒舉宋．夫有宋，衞之陽地危；〔三〕有濟西，趙之阿東國危；〔四〕</line>
<line xml:id='KX2a0001_ZHSJ_46-1899a.02'>有淮北，楚之東國危；〔五〕有陶、平陸，梁門不開．〔六〕釋帝而貸之以伐桀宋之事，國重而名</line>
<line xml:id='KX2a0001_ZHSJ_46-1899a.03'>尊，燕楚所以形服，天下莫敢不聽，此湯武之舉也．敬秦以為名，而後使天下憎之，此所謂</line>
<line xml:id='KX2a0001_ZHSJ_46-1899a.04'>以卑為尊者也．願王孰慮之．」於是齊去帝復為王，秦亦去帝位．</line>
<line xml:id='KX2a0001_ZHSJ_46-1899a.05'>〔一〕　集解左思齊都賦注曰：「齊小城北門也．」而此言東門，不知為是一門非邪？　正義括地志云：「齊城章華之</line>
<line xml:id='KX2a0001_ZHSJ_46-1899a.06'>　　　　東有閭門、武鹿門也．」</line>
<line xml:id='KX2a0001_ZHSJ_46-1899a.07'>〔二〕　集解宋世家云：「宋王偃，諸侯皆曰桀宋也．」</line>
<line xml:id='KX2a0001_ZHSJ_46-1899a.08'>〔三〕　集解陽地，濮陽之地．　正義案：衞此時河南獨有濮陽也．</line>
<line xml:id='KX2a0001_ZHSJ_46-1899a.09'>〔四〕　正義阿，東阿也．爾時屬趙，故云東國危．</line>
<line xml:id='KX2a0001_ZHSJ_46-1899a.10'>〔五〕　正義淮北，徐、泗也．東國謂下相､僮､取慮也．</line>
<line xml:id='KX2a0001_ZHSJ_46-1899a.11'>〔六〕　正義陶，定陶，今曹州也．平陸，兗州縣也，縣在大梁東界．</line>
<line xml:id='KX2a0001_ZHSJ_46-1899a.12'>　　三十八年，伐宋．秦昭王怒曰：「吾愛宋與愛新城、陽晉同．〔一〕韓聶與吾友也，而攻吾</line>
<line xml:id='KX2a0001_ZHSJ_46-1899a.13'>所愛，何也？」蘇代為齊謂秦王曰：「韓聶之攻宋，所以為王也．齊彊，輔之以宋，楚魏必</line>
<line xml:id='KX2a0001_ZHSJ_46-1899a.14'>恐，恐必西事秦，是王不煩一兵，不傷一士，無事而割安邑也，〔二〕此韓聶之所禱於王也．」</line>
<line xml:id='KX2a0001_ZHSJ_46-1899a.15'>秦王曰：「吾患齊之難知．一從一衡，其說何也？」對曰：「天下國令齊可知乎？齊以攻宋，</line>
</surface>
<surface xml:id='KX2a0001_ZHSJ_46-1900a-z'>
<pb ed='ZHSJ' n='46-1900a' xml:id='KX2a0001_ZHSJ_46-1900a'/><line xml:id='KX2a0001_ZHSJ_46-1900a.01'>其知事秦以萬乘之國自輔，不西事秦則宋治不安．〔三〕中國白頭游敖之士皆積智欲離齊秦</line>
<line xml:id='KX2a0001_ZHSJ_46-1900a.02'>之交，伏式結軼〔四〕西馳者，未有一人言善齊者也，伏式結軼東馳者，未有一人言善秦者也．</line>
<line xml:id='KX2a0001_ZHSJ_46-1900a.03'>何則？皆不欲齊秦之合也．何晉楚之智而齊秦之愚也！晉楚合必議齊秦，齊秦合必圖晉</line>
<line xml:id='KX2a0001_ZHSJ_46-1900a.04'>楚，請以此決事．」秦王曰：「諾．」於是齊遂伐宋，宋王出亡，死於溫．〔五〕齊南割楚之淮北，</line>
<line xml:id='KX2a0001_ZHSJ_46-1900a.05'>西侵三晉，欲以并周室，為天子．泗上諸侯鄒魯之君皆稱臣，諸侯恐懼．</line>
<line xml:id='KX2a0001_ZHSJ_46-1900a.06'>〔一〕　正義括地志云：「新城故城在宋州宋城縣界．陽晉故城在曹州乘氏縣西北三十七里．」</line>
<line xml:id='KX2a0001_ZHSJ_46-1900a.07'>〔二〕　正義年表云秦昭王二十一年，魏納安邑及河內．</line>
<line xml:id='KX2a0001_ZHSJ_46-1900a.08'>〔三〕　索隱戰國策作「宋地不安」．</line>
<line xml:id='KX2a0001_ZHSJ_46-1900a.09'>〔四〕　索隱軼音姪．軼者，車轍也，言車轍往還如結也．戰國策作「結靷」．</line>
<line xml:id='KX2a0001_ZHSJ_46-1900a.10'>〔五〕　正義懷州有溫城．</line>
<line xml:id='KX2a0001_ZHSJ_46-1900a.11'>　　三十九年，秦來伐，拔我列城九．</line>
<line xml:id='KX2a0001_ZHSJ_46-1900a.12'>　　四十年，燕、秦、楚、三晉合謀，各出銳師以伐，敗我濟西．〔一〕王解而卻．燕將樂毅遂入</line>
<line xml:id='KX2a0001_ZHSJ_46-1900a.13'>臨淄，盡取齊之寶藏器．湣王出亡，之衞．衞君辟宮舍之，稱臣而共具．湣王不遜，衞人侵</line>
<line xml:id='KX2a0001_ZHSJ_46-1900a.14'>之．湣王去，走鄒、魯，有驕色，鄒、魯君弗內，遂走莒．楚使淖齒〔二〕將兵救齊，因相齊湣</line>
<line xml:id='KX2a0001_ZHSJ_46-1900a.15'>王．淖齒遂殺湣王而與燕共分齊之侵地鹵器．〔三〕</line>
</surface>
<surface xml:id='KX2a0001_ZHSJ_46-1901a-z'>
<pb ed='ZHSJ' n='46-1901a' xml:id='KX2a0001_ZHSJ_46-1901a'/><line xml:id='KX2a0001_ZHSJ_46-1901a.01'>〔一〕　集解徐廣曰：「案其餘諸傳無楚伐齊事．年表云楚取淮北．」</line>
<line xml:id='KX2a0001_ZHSJ_46-1901a.02'>〔二〕　索隱淖音女教反．</line>
<line xml:id='KX2a0001_ZHSJ_46-1901a.03'>〔三〕　正義鹵掠齊寶器也．</line>
<line xml:id='KX2a0001_ZHSJ_46-1901a.04'>　　湣王之遇殺，其子法章變名姓為莒太史敫〔一〕家庸．太史敫女奇法章狀貌，以為非恆</line>
<line xml:id='KX2a0001_ZHSJ_46-1901a.05'>人，憐而常竊衣食之，而與私通焉．淖齒既以去莒，莒中人及齊亡臣相聚求湣王子，欲立</line>
<line xml:id='KX2a0001_ZHSJ_46-1901a.06'>之．法章懼其誅己也，久之，乃敢自言「我湣王子也」．於是莒人共立法章，是為襄王．以</line>
<line xml:id='KX2a0001_ZHSJ_46-1901a.07'>保莒城而布告齊國中：「王已立在莒矣．」</line>
<line xml:id='KX2a0001_ZHSJ_46-1901a.08'>〔一〕　集解徐廣曰：「音躍，一音皎．」</line>
<line xml:id='KX2a0001_ZHSJ_46-1901a.09'>　　襄王既立，立太史氏女為王后，是為君王后，生子建．太史敫曰：「女不取媒因自嫁，非</line>
<line xml:id='KX2a0001_ZHSJ_46-1901a.10'>吾種也，汙吾世．」終身不覩君王后．君王后賢，不以不覩故失人子之禮．</line>
<line xml:id='KX2a0001_ZHSJ_46-1901a.11'>　　襄王在莒五年，田單以即墨攻破燕軍，迎襄王於莒，入臨菑．齊故地盡復屬齊．齊封</line>
<line xml:id='KX2a0001_ZHSJ_46-1901a.12'>田單為安平君．〔一〕</line>
<line xml:id='KX2a0001_ZHSJ_46-1901a.13'>〔一〕　正義安平城在青州臨淄縣東十九里，古紀之酅邑也．</line>
<line xml:id='KX2a0001_ZHSJ_46-1901a.14'>　　十四年，秦擊我剛壽．十九年，襄王卒，子建立．</line>
</surface>
<surface xml:id='KX2a0001_ZHSJ_46-1902a-z'>
<pb ed='ZHSJ' n='46-1902a' xml:id='KX2a0001_ZHSJ_46-1902a'/><line xml:id='KX2a0001_ZHSJ_46-1902a.01'>　　王建立六年，秦攻趙，齊楚救之．秦計曰：「齊楚救趙，親則退兵，不親遂攻之．」趙無</line>
<line xml:id='KX2a0001_ZHSJ_46-1902a.02'>食，請粟於齊，齊不聽．周子〔一〕曰：「不如聽之以退秦兵，不聽則秦兵不卻，是秦之計中而</line>
<line xml:id='KX2a0001_ZHSJ_46-1902a.03'>齊楚之計過也．且趙之於齊楚，扞蔽也，〔二〕猶齒之有脣也，脣亡則齒寒．今日亡趙，明日</line>
<line xml:id='KX2a0001_ZHSJ_46-1902a.04'>患及齊楚．且救趙之務，宜若奉漏甕沃焦釜也．夫救趙，高義也；卻秦兵，顯名也．義救</line>
<line xml:id='KX2a0001_ZHSJ_46-1902a.05'>亡國，威卻彊秦之兵，不務為此而務愛粟，為國計者過矣．」齊王弗聽．秦破趙於長平四十</line>
<line xml:id='KX2a0001_ZHSJ_46-1902a.06'>餘萬，遂圍邯鄲．</line>
<line xml:id='KX2a0001_ZHSJ_46-1902a.07'>〔一〕　索隱蓋齊之謀臣，史失名也．戰國策以「周子」為「蘇秦」，而「楚」字皆作「燕」，然此時蘇秦死已久矣．</line>
<line xml:id='KX2a0001_ZHSJ_46-1902a.08'>〔二〕　正義此時秦伐趙上黨欲克，無意伐齊､楚，故言趙之於齊､楚為扞蔽也．</line>
<line xml:id='KX2a0001_ZHSJ_46-1902a.09'>　　十六年，秦滅周．君王后卒．二十三年，秦置東郡．二十八年，王入朝秦，秦王政置酒</line>
<line xml:id='KX2a0001_ZHSJ_46-1902a.10'>咸陽．三十五年，秦滅韓．三十七年，秦滅趙．三十八年，燕使荊軻刺秦王，秦王覺，殺軻．</line>
<line xml:id='KX2a0001_ZHSJ_46-1902a.11'>明年，秦破燕，燕王亡走遼東．明年，秦滅魏，秦兵次於歷下．四十二年，秦滅楚．明年，虜</line>
<line xml:id='KX2a0001_ZHSJ_46-1902a.12'>代王嘉，滅燕王喜．</line>
<line xml:id='KX2a0001_ZHSJ_46-1902a.13'>　　四十四年，秦兵擊齊．齊王聽相后勝計，不戰，以兵降秦．秦虜王建，遷之共．〔一〕遂滅</line>
<line xml:id='KX2a0001_ZHSJ_46-1902a.14'>齊為郡．天下壹并於秦，秦王政立號為皇帝．始，君王后賢，事秦謹，與諸侯信，齊亦東邊</line>
<line xml:id='KX2a0001_ZHSJ_46-1902a.15'>海上，秦日夜攻三晉､燕､楚，五國各自救於秦，以故王建立四十餘年不受兵．君王后死，后</line>
</surface>
<surface xml:id='KX2a0001_ZHSJ_46-1903a-z'>
<pb ed='ZHSJ' n='46-1903a' xml:id='KX2a0001_ZHSJ_46-1903a'/><line xml:id='KX2a0001_ZHSJ_46-1903a.01'>勝相齊，多受秦閒金，多使賓客入秦，秦又多予金，客皆為反閒，勸王去從朝秦，不脩攻戰之</line>
<line xml:id='KX2a0001_ZHSJ_46-1903a.02'>備，不助五國攻秦，秦以故得滅五國．五國已亡，秦兵卒入臨淄，民莫敢格者．王建遂降，</line>
<line xml:id='KX2a0001_ZHSJ_46-1903a.03'>遷於共．故齊人怨王建不蚤與諸侯合從攻秦，聽姦臣賓客以亡其國，歌之曰：「松耶柏耶？</line>
<line xml:id='KX2a0001_ZHSJ_46-1903a.04'>住建共者客耶？」〔二〕疾建用客之不詳也．〔三〕</line>
<line xml:id='KX2a0001_ZHSJ_46-1903a.05'>〔一〕　集解地理志河內有共縣．　正義今衞州共城縣也．</line>
<line xml:id='KX2a0001_ZHSJ_46-1903a.06'>〔二〕　集解徐廣曰：「戰國策云秦處建於共松柏閒也．」　索隱耶音邪．謂是建客邪，客說建住言遂乃失策，令建遷</line>
<line xml:id='KX2a0001_ZHSJ_46-1903a.07'>　　　　共．共，今在河內也．</line>
<line xml:id='KX2a0001_ZHSJ_46-1903a.08'>〔三〕　索隱謂不詳審用客，不知其善否也．</line>
<line xml:id='KX2a0001_ZHSJ_46-1903a.09'>　　太史公曰：蓋孔子晚而喜易．易之為術，幽明遠矣，非通人達才孰能注意焉！故周太</line>
<line xml:id='KX2a0001_ZHSJ_46-1903a.10'>史之卦田敬仲完，占至十世之後；及完奔齊，懿仲卜之亦云．田乞及常所以比犯二君，〔一〕</line>
<line xml:id='KX2a0001_ZHSJ_46-1903a.11'>專齊國之政，非必事勢之漸然也，蓋若遵厭兆祥云．</line>
<line xml:id='KX2a0001_ZHSJ_46-1903a.12'>〔一〕　索隱比如字，又頻律反．二君即悼公､簡公也．僖子廢晏孺子，鮑牧以乞故殺悼公，而成子又殺簡公，故云田</line>
<line xml:id='KX2a0001_ZHSJ_46-1903a.13'>　　　　氏比犯二君也．</line>
<line xml:id='KX2a0001_ZHSJ_46-1903a.14'>【索隱述贊】田完避難，奔于大姜；始辭羈旅，終然鳳皇．物莫兩盛，代五其昌．二君比犯，三晉爭強．</line>
</surface>
<surface xml:id='KX2a0001_ZHSJ_46-1904a-z'>
<pb ed='ZHSJ' n='46-1904a' xml:id='KX2a0001_ZHSJ_46-1904a'/><line xml:id='KX2a0001_ZHSJ_46-1904a.01'>和始擅命，威遂稱王．祭急燕､趙，弟列康､莊．秦假東帝，莒立法章．王建失國，松柏蒼蒼．</line>
</surface>
</surfaceGrp>
