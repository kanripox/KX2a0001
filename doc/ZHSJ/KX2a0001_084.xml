<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_084'>
<surface type='dummy'></surface>
<surface xml:id='KX2a0001_ZHSJ_84-2481a-z'>
<pb ed='ZHSJ' n='84-2481a' xml:id='KX2a0001_ZHSJ_84-2481a'/><line xml:id='KX2a0001_ZHSJ_84-2481a.01'>史記卷八十四</line>
<line xml:id='KX2a0001_ZHSJ_84-2481a.02'>　　屈原賈生列傳第二十四</line>
<line xml:id='KX2a0001_ZHSJ_84-2481a.03'>　　屈原者，名平，楚之同姓也．〔一〕為楚懷王左徒．〔二〕博聞彊志，明於治亂，[⿱羔天]〔三〕於辭令．</line>
<line xml:id='KX2a0001_ZHSJ_84-2481a.04'>入則與王圖議國事，以出號令；出則接遇賓客，應對諸侯．王甚任之．</line>
<line xml:id='KX2a0001_ZHSJ_84-2481a.05'>〔一〕　正義屈､景､昭皆楚之族．王逸云：「楚王始都是，生子瑕，受屈為卿，因以為氏．」</line>
<line xml:id='KX2a0001_ZHSJ_84-2481a.06'>〔二〕　正義蓋今（在）左右拾遺之類．</line>
<line xml:id='KX2a0001_ZHSJ_84-2481a.07'>〔三〕　集解史記音隱曰：「音閑」．</line>
<line xml:id='KX2a0001_ZHSJ_84-2481a.08'>　　上官大夫與之同列，爭寵而心害其能．懷王使屈原造為憲令，屈平屬草〔一〕未定．</line>
<line xml:id='KX2a0001_ZHSJ_84-2481a.09'>上官大夫見而欲奪之，〔二〕屈平不與，因讒之曰：「王使屈平為令，衆莫不知，每一令出，平伐</line>
<line xml:id='KX2a0001_ZHSJ_84-2481a.10'>其功，（<note>曰</note>）以為『非我莫能為』也．」王怒而疏屈平．</line>
<line xml:id='KX2a0001_ZHSJ_84-2481a.11'>〔一〕　索隱屬音燭．草謂創制憲令之本也．漢書作「草具」，崔浩謂發始造端也．</line>
<line xml:id='KX2a0001_ZHSJ_84-2481a.12'>〔二〕　正義王逸云上官靳尚．</line>
</surface>
<surface xml:id='KX2a0001_ZHSJ_84-2482a-z'>
<pb ed='ZHSJ' n='84-2482a' xml:id='KX2a0001_ZHSJ_84-2482a'/><line xml:id='KX2a0001_ZHSJ_84-2482a.01'>　　屈平疾王聽之不聰也，讒諂之蔽明也，邪曲之害公也，方正之不容也，故憂愁幽思而作</line>
<line xml:id='KX2a0001_ZHSJ_84-2482a.02'>離騷．〔一〕離騷者，猶離憂也．夫天者，人之始也；父母者，人之本也．人窮則反本，故勞苦</line>
<line xml:id='KX2a0001_ZHSJ_84-2482a.03'>倦極，未嘗不呼天也；疾痛慘怛，〔二〕未嘗不呼父母也．屈平正道直行，〔三〕竭忠盡智以事</line>
<line xml:id='KX2a0001_ZHSJ_84-2482a.04'>其君，讒人閒之，可謂窮矣．信而見疑，忠而被謗，能無怨乎？屈平之作離騷，蓋自怨生也．</line>
<line xml:id='KX2a0001_ZHSJ_84-2482a.05'>國風好色而不淫，小雅怨誹而不亂．〔四〕若離騷者，可謂兼之矣．上稱帝嚳，下道齊桓，中述</line>
<line xml:id='KX2a0001_ZHSJ_84-2482a.06'>湯武，以刺世事．明道德之廣崇，治亂之條貫，靡不畢見．其文約，其辭微，其志絜，其行</line>
<line xml:id='KX2a0001_ZHSJ_84-2482a.07'>廉，其稱文小而其指極大，舉類邇而見義遠．其志絜，故其稱物芳．其行廉，故死而不容自</line>
<line xml:id='KX2a0001_ZHSJ_84-2482a.08'>疏．濯淖〔五〕汙泥〔六〕之中，蟬蛻於濁穢，〔七〕以浮游塵埃之外，不獲世之滋垢，皭然〔八〕泥而</line>
<line xml:id='KX2a0001_ZHSJ_84-2482a.09'>不滓者也．〔九〕推此志也，雖與日月爭光可也．〔一０〕</line>
<line xml:id='KX2a0001_ZHSJ_84-2482a.10'>〔一〕　索隱，亦作「騷」．按：楚詞「」作「騷」，音素刀反．應劭云「離，遭也；騷，憂也」．又離騷序云「離，別也；</line>
<line xml:id='KX2a0001_ZHSJ_84-2482a.11'>　　　　騷，愁也」．</line>
<line xml:id='KX2a0001_ZHSJ_84-2482a.12'>〔二〕　正義上七感反，下丁達反．慘，毒也．怛，痛也．</line>
<line xml:id='KX2a0001_ZHSJ_84-2482a.13'>〔三〕　正義寒孟反．</line>
<line xml:id='KX2a0001_ZHSJ_84-2482a.14'>〔四〕　正義誹，方畏反．</line>
<line xml:id='KX2a0001_ZHSJ_84-2482a.15'>〔五〕　索隱上音濁，下音鬧．</line>
<line xml:id='KX2a0001_ZHSJ_84-2482a.16'>〔六〕　索隱上音烏故反，下音奴計反．</line>
</surface>
<surface xml:id='KX2a0001_ZHSJ_84-2483a-z'>
<pb ed='ZHSJ' n='84-2483a' xml:id='KX2a0001_ZHSJ_84-2483a'/><line xml:id='KX2a0001_ZHSJ_84-2483a.01'>〔七〕　正義蛻音稅，去皮也，又他臥反．</line>
<line xml:id='KX2a0001_ZHSJ_84-2483a.02'>〔八〕　集解徐廣曰：「皭，疏淨之貌．」　索隱皭音自若反．徐廣云「疏淨之貌」．</line>
<line xml:id='KX2a0001_ZHSJ_84-2483a.03'>〔九〕　索隱泥亦音涅，滓亦音淄，又並如字．</line>
<line xml:id='KX2a0001_ZHSJ_84-2483a.04'>〔一０〕正義言屈平之仕濁世，去其汙垢，在塵埃之外．推此志意，雖與日月爭其光明，斯亦可矣．</line>
<line xml:id='KX2a0001_ZHSJ_84-2483a.05'>　　屈平既絀，其後秦欲伐齊，齊與楚從親，〔一〕惠王患之，乃令張儀詳去秦，厚幣委質事</line>
<line xml:id='KX2a0001_ZHSJ_84-2483a.06'>楚，曰：「秦甚憎齊，齊與楚從親，楚誠能絕齊，秦願獻商､於之地六百里．」楚懷王貪而信張</line>
<line xml:id='KX2a0001_ZHSJ_84-2483a.07'>儀，遂絕齊，使使如秦受地．張儀詐之曰：「儀與王約六里，不聞六百里．」楚使怒去，歸告</line>
<line xml:id='KX2a0001_ZHSJ_84-2483a.08'>懷王．懷王怒，大興師伐秦．秦發兵擊之，大破楚師於丹､淅，〔二〕斬首八萬，虜楚將屈</line>
<line xml:id='KX2a0001_ZHSJ_84-2483a.09'>匄，〔三〕遂取楚之漢中地．〔四〕懷王乃悉發國中兵以深入擊秦，戰於藍田．魏聞之，襲楚至</line>
<line xml:id='KX2a0001_ZHSJ_84-2483a.10'>鄧．〔五〕楚兵懼，自秦歸．而齊竟怒不救楚，楚大困．</line>
<line xml:id='KX2a0001_ZHSJ_84-2483a.11'>〔一〕　正義上足松反．</line>
<line xml:id='KX2a0001_ZHSJ_84-2483a.12'>〔二〕　索隱二水名．謂於丹水之北，淅水之南．丹水､淅水皆縣名，在弘農，所謂丹陽､淅．　正義丹陽，今枝江故</line>
<line xml:id='KX2a0001_ZHSJ_84-2483a.13'>　　　　城．</line>
<line xml:id='KX2a0001_ZHSJ_84-2483a.14'>〔三〕　索隱屈，姓．匄，名，音蓋也．</line>
<line xml:id='KX2a0001_ZHSJ_84-2483a.15'>〔四〕　索隱徐廣曰：「楚懷王十六年，張儀來相；十七年，秦敗屈匄．」　正義梁州．</line>
</surface>
<surface xml:id='KX2a0001_ZHSJ_84-2484a-z'>
<pb ed='ZHSJ' n='84-2484a' xml:id='KX2a0001_ZHSJ_84-2484a'/><line xml:id='KX2a0001_ZHSJ_84-2484a.01'>〔五〕　索隱按：此鄧在漢水之北，故鄧侯城也．</line>
<line xml:id='KX2a0001_ZHSJ_84-2484a.02'>　　明年，秦割漢中地與楚以和．楚王曰：「不願得地，願得張儀而甘心焉．」張儀聞，乃</line>
<line xml:id='KX2a0001_ZHSJ_84-2484a.03'>曰：「以一儀而當漢中地，臣請往如楚．」如楚，又因厚幣用事者臣靳尚，而設詭辯於懷王之</line>
<line xml:id='KX2a0001_ZHSJ_84-2484a.04'>寵姬鄭袖．懷王竟聽鄭袖，復釋去張儀．是時屈平既疏，不復在位，使於齊，顧反，諫懷王</line>
<line xml:id='KX2a0001_ZHSJ_84-2484a.05'>曰：「何不殺張儀？」懷王悔，追張儀不及．〔一〕</line>
<line xml:id='KX2a0001_ZHSJ_84-2484a.06'>〔一〕　索隱按：張儀傳無此語也．</line>
<line xml:id='KX2a0001_ZHSJ_84-2484a.07'>　　其後諸侯共擊楚，大破之，殺其將唐眛．〔一〕</line>
<line xml:id='KX2a0001_ZHSJ_84-2484a.08'>〔一〕　集解徐廣曰：「二十八年敗唐眛也．」　正義眛，莫葛反．</line>
<line xml:id='KX2a0001_ZHSJ_84-2484a.09'>　　時秦昭王與楚婚，欲與懷王會．懷王欲行，屈平曰：「秦虎狼之國，不可信，不如毋</line>
<line xml:id='KX2a0001_ZHSJ_84-2484a.10'>行．」〔一〕懷王稚子子蘭勸王行：「柰何絕秦歡！」懷王卒行．入武關，秦伏兵絕其後，因留</line>
<line xml:id='KX2a0001_ZHSJ_84-2484a.11'>懷王，〔二〕以求割地．懷王怒，不聽．亡走趙，趙不內．復之秦，竟死於秦而歸葬．</line>
<line xml:id='KX2a0001_ZHSJ_84-2484a.12'>〔一〕　索隱按：楚世家昭睢有此言，蓋二人同諫王，故彼此各隨錄之也．</line>
<line xml:id='KX2a0001_ZHSJ_84-2484a.13'>〔二〕　集解徐廣曰：「三十年入秦．」</line>
<line xml:id='KX2a0001_ZHSJ_84-2484a.14'>　　長子頃襄王立，〔一〕以其弟子蘭為令尹．楚人既咎子蘭以勸懷王入秦而不反也．</line>
<line xml:id='KX2a0001_ZHSJ_84-2484a.15'>〔一〕　索隱名橫．</line>
</surface>
<surface xml:id='KX2a0001_ZHSJ_84-2485a-z'>
<pb ed='ZHSJ' n='84-2485a' xml:id='KX2a0001_ZHSJ_84-2485a'/><line xml:id='KX2a0001_ZHSJ_84-2485a.01'>　　屈平既嫉之，雖放流，睠顧楚國，繫心懷王，不忘欲反，冀幸君之一悟，俗之一改也．</line>
<line xml:id='KX2a0001_ZHSJ_84-2485a.02'>其存君興國而欲反覆之，一篇之中三致志焉．然終無可柰何，故不可以反，卒以此見懷王</line>
<line xml:id='KX2a0001_ZHSJ_84-2485a.03'>之終不悟也．人君無愚智賢不肖，〔一〕莫不欲求忠以自為，舉賢以自佐，然亡國破家相隨</line>
<line xml:id='KX2a0001_ZHSJ_84-2485a.04'>屬，而聖君治國累世而不見者，其所謂忠者不忠，而所謂賢者不賢也．懷王以不知忠臣之</line>
<line xml:id='KX2a0001_ZHSJ_84-2485a.05'>分，故內惑於鄭袖，外欺於張儀，疏屈平而信上官大夫､令尹子蘭．兵挫地削，亡其六郡，身</line>
<line xml:id='KX2a0001_ZHSJ_84-2485a.06'>客死於秦，為天下笑．此不知人之禍也．易曰：「井泄不食，〔二〕為我心惻，〔三〕可以汲．〔四〕</line>
<line xml:id='KX2a0001_ZHSJ_84-2485a.07'>王明，並受其福．」〔五〕王之不明，豈足福哉！〔六〕</line>
<line xml:id='KX2a0001_ZHSJ_84-2485a.08'>〔一〕　索隱此已下太史公傷懷王之不任賢，信讒而不能反國之論也．</line>
<line xml:id='KX2a0001_ZHSJ_84-2485a.09'>〔二〕　集解向秀曰：「泄者，浚治去泥濁也．」　索隱向秀字子期，晉人，注易．</line>
<line xml:id='KX2a0001_ZHSJ_84-2485a.10'>〔三〕　集解張璠曰：「可為惻然，傷道未行也．」　索隱張璠亦晉人，注易也．</line>
<line xml:id='KX2a0001_ZHSJ_84-2485a.11'>〔四〕　索隱按：京房易章句言「我道可汲而用也」．</line>
<line xml:id='KX2a0001_ZHSJ_84-2485a.12'>〔五〕　集解易象曰：「求王明受福也．」　索隱按：京房章句曰「上有明王，汲我道而用之，天下並受其福，故曰『王</line>
<line xml:id='KX2a0001_ZHSJ_84-2485a.13'>　　　　明並受其福』也．」</line>
<line xml:id='KX2a0001_ZHSJ_84-2485a.14'>〔六〕　集解徐廣曰：「一云『不足福』．」　正義言楚王不明忠臣，豈足受福，故屈原懷沙自沈．</line>
<line xml:id='KX2a0001_ZHSJ_84-2485a.15'>　　令尹子蘭聞之大怒，卒使上官大夫短屈原於頃襄王，頃襄王怒而遷之．〔一〕</line>
<line xml:id='KX2a0001_ZHSJ_84-2485a.16'>〔一〕　集解離騷序曰：「遷於江南．」</line>
</surface>
<surface xml:id='KX2a0001_ZHSJ_84-2486a-z'>
<pb ed='ZHSJ' n='84-2486a' xml:id='KX2a0001_ZHSJ_84-2486a'/><line xml:id='KX2a0001_ZHSJ_84-2486a.02'>　　屈原至於江濱，被髮行吟澤畔．顏色憔悴，形容枯槁．漁父〔一〕見而問之曰：「子非三閭</line>
<line xml:id='KX2a0001_ZHSJ_84-2486a.03'>大夫歟？〔二〕何故而至此？」屈原曰：「舉世混濁而我獨清，衆人皆醉而我獨醒，是以見</line>
<line xml:id='KX2a0001_ZHSJ_84-2486a.04'>放．」漁父曰：「夫聖人者，不凝滯於物而能與世推移．舉世混濁，何不隨其流〔三〕而揚其</line>
<line xml:id='KX2a0001_ZHSJ_84-2486a.05'>波？衆人皆醉，何不餔其糟而啜其醨？何故懷瑾握瑜〔四〕而自令見放為？」屈原曰：「吾聞</line>
<line xml:id='KX2a0001_ZHSJ_84-2486a.06'>之，新沐者必彈冠，新浴者必振衣，人又誰能以身之察察，〔五〕受物之汶汶者乎！〔六〕寧赴常</line>
<line xml:id='KX2a0001_ZHSJ_84-2486a.07'>流〔七〕而葬乎江魚腹中耳，又安能以晧晧之白而蒙世俗之溫蠖乎！」〔八〕</line>
<line xml:id='KX2a0001_ZHSJ_84-2486a.08'>〔一〕　索隱音甫．</line>
<line xml:id='KX2a0001_ZHSJ_84-2486a.09'>〔二〕　集解離騷序曰：「三閭之職，掌王族三姓，曰昭､屈､景，序其譜屬，率其賢良，以厲國士．」</line>
<line xml:id='KX2a0001_ZHSJ_84-2486a.10'>〔三〕　索隱按：楚詞作「滑其泥」．</line>
<line xml:id='KX2a0001_ZHSJ_84-2486a.11'>〔四〕　索隱按：楚詞此「懷瑾握瑜」作「深思高舉」也．</line>
<line xml:id='KX2a0001_ZHSJ_84-2486a.12'>〔五〕　集解王逸曰：「己靜絜．」</line>
<line xml:id='KX2a0001_ZHSJ_84-2486a.13'>〔六〕　集解王逸曰：「蒙垢樜．」　索隱汶汶者，音閔．汶汶猶昏暗也．</line>
<line xml:id='KX2a0001_ZHSJ_84-2486a.14'>〔七〕　索隱常流猶長流也．</line>
<line xml:id='KX2a0001_ZHSJ_84-2486a.15'>〔八〕　索隱蠖音烏廓反．溫蠖猶惛憤．楚詞作「蒙世之塵埃哉」．</line>
<line xml:id='KX2a0001_ZHSJ_84-2486a.16'>　　乃作懷沙之賦．〔一〕其辭曰：</line>
</surface>
<surface xml:id='KX2a0001_ZHSJ_84-2487a-z'>
<pb ed='ZHSJ' n='84-2487a' xml:id='KX2a0001_ZHSJ_84-2487a'/><line xml:id='KX2a0001_ZHSJ_84-2487a.01'>〔一〕　索隱按：楚詞九懷曰「懷沙礫以自沉」，此其義也．</line>
<line xml:id='KX2a0001_ZHSJ_84-2487a.02'>　　　　陶陶孟夏兮，草木莽莽．〔一〕傷懷永哀兮，汩徂南土．〔二〕眴兮窈窈，〔三〕孔靜幽</line>
<line xml:id='KX2a0001_ZHSJ_84-2487a.03'>　　墨．〔四〕冤結紆軫兮，離愍之長鞠；〔五〕撫情効志兮，俛詘以自抑．</line>
<line xml:id='KX2a0001_ZHSJ_84-2487a.04'>〔一〕　集解王逸曰：「陶陶，盛陽貌．莽莽，盛茂貌．」　索隱音姥．　正義莫古反．</line>
<line xml:id='KX2a0001_ZHSJ_84-2487a.05'>〔二〕　集解王逸曰：「汩，行貌．」　索隱王師叔曰：「汩，行貌也．」方言曰：「謂疾行也．」</line>
<line xml:id='KX2a0001_ZHSJ_84-2487a.06'>〔三〕　集解徐廣曰：「眴，眩也．」　索隱眴音舜．徐氏云：「眴音眩．窈音烏鳥反．」</line>
<line xml:id='KX2a0001_ZHSJ_84-2487a.07'>〔四〕　集解王逸曰：「孔，甚也．墨，無聲也．」　正義孔，甚．墨，無聲．言江南山高澤深，視之眴；野甚清淨，歎無</line>
<line xml:id='KX2a0001_ZHSJ_84-2487a.08'>　　　　人聲．</line>
<line xml:id='KX2a0001_ZHSJ_84-2487a.09'>〔五〕　集解王逸曰：「鞠，窮．紆，屈也．軫，痛也．愍，病也．」　索隱離湣．湣，病．鞠，窮．</line>
<line xml:id='KX2a0001_ZHSJ_84-2487a.10'>　　　　刓方以為圜兮，常度未替；〔一〕易初本由兮，君子所鄙．〔二〕章畫職墨兮，前度未</line>
<line xml:id='KX2a0001_ZHSJ_84-2487a.11'>　　改；〔三〕內直質重兮，大人所盛．〔四〕巧匠不斲兮，孰察其揆正？玄文幽處兮，矇謂之</line>
<line xml:id='KX2a0001_ZHSJ_84-2487a.12'>　　不章；〔五〕離婁微睇兮，瞽以為無明．〔六〕變白而為黑兮，倒上以為下．〔七〕鳳皇在笯</line>
<line xml:id='KX2a0001_ZHSJ_84-2487a.13'>　　兮，〔八〕雞雉翔舞．〔九〕同糅玉石兮，一㮣而相量．〔一０〕夫黨人之鄙妒兮，羌不知吾所</line>
<line xml:id='KX2a0001_ZHSJ_84-2487a.14'>　　臧．〔一一〕</line>
<line xml:id='KX2a0001_ZHSJ_84-2487a.15'>〔一〕　集解王逸曰：「刓，削；度，法；替，廢也．言人刓削方木，欲以為圓，其常法度尚未廢也．」　索隱刓音五官</line>
<line xml:id='KX2a0001_ZHSJ_84-2487a.16'>　　　　反．謂刻刳方木以為圓，其常法度尚未廢．</line>
</surface>
<surface xml:id='KX2a0001_ZHSJ_84-2488a-z'>
<pb ed='ZHSJ' n='84-2488a' xml:id='KX2a0001_ZHSJ_84-2488a'/><line xml:id='KX2a0001_ZHSJ_84-2488a.01'>〔二〕　集解王逸曰：「由，道也．」　正義本，常也．鄙，恥也．言人遭世不道，變易初行，違離光道，君子所鄙．</line>
<line xml:id='KX2a0001_ZHSJ_84-2488a.02'>〔三〕　集解王逸曰：「章，明也．度，法也．言工明於所畫，念其繩墨，修前人之法，不易其道，則曲木直而惡木好．」</line>
<line xml:id='KX2a0001_ZHSJ_84-2488a.03'>　　　　索隱章，明也．畫，計畫也．楚詞「職」作「志」．志，念也．餘如注所解．</line>
<line xml:id='KX2a0001_ZHSJ_84-2488a.04'>〔四〕　集解王逸曰：「言人質性敦厚，心志正直，行無過失，則大人君子所盛美也．」</line>
<line xml:id='KX2a0001_ZHSJ_84-2488a.05'>〔五〕　集解王逸曰：「玄，黑也．矇，盲者也．詩云『矇瞍奏公』．章，明也．」</line>
<line xml:id='KX2a0001_ZHSJ_84-2488a.06'>〔六〕　集解王逸曰：「離婁，古明視者也．瞽，盲也．」　正義睇，田帝反，眄也．</line>
<line xml:id='KX2a0001_ZHSJ_84-2488a.07'>〔七〕　索隱音戶．</line>
<line xml:id='KX2a0001_ZHSJ_84-2488a.08'>〔八〕　集解徐廣曰：「笯，一作『郊』．」駰案：王逸曰「笯，籠落也」．　索隱笯音奴，又女加反．徐云一作「郊」．按：</line>
<line xml:id='KX2a0001_ZHSJ_84-2488a.09'>　　　　籠落謂藤蘿之相籠絡．　正義應瑞圖云：「黃帝問天老曰：『鳳鳥何如？』天老曰：『鴻前而麟後，蛇頸而魚尾，</line>
<line xml:id='KX2a0001_ZHSJ_84-2488a.10'>　　　　龍文而龜身，燕而鷄喙，首戴德，頸揭義，背負仁，心入信，翼俟順，足履正，尾繫武，小音金，大音鼓，延頸奮翼，</line>
<line xml:id='KX2a0001_ZHSJ_84-2488a.11'>　　　　五色備舉．』」</line>
<line xml:id='KX2a0001_ZHSJ_84-2488a.12'>〔九〕　索隱楚詞「雉」作「鶩」．</line>
<line xml:id='KX2a0001_ZHSJ_84-2488a.13'>〔一０〕集解王逸曰：「忠佞不異．」</line>
<line xml:id='KX2a0001_ZHSJ_84-2488a.14'>〔一一〕集解王逸曰：「莫昭我之善意．」　索隱按：王師叔云「羌，楚人語辭」．言卿何為也．　正義羌音彊．</line>
<line xml:id='KX2a0001_ZHSJ_84-2488a.15'>　　　　任重載盛兮，陷滯而不濟；〔一〕懷瑾握瑜兮，窮不得余所示．〔二〕邑犬羣吠兮，吠</line>
<line xml:id='KX2a0001_ZHSJ_84-2488a.16'>　　所怪也；誹駿疑桀兮，固庸態也．〔三〕文質疏內兮，衆不知吾之異采；〔四〕材樸委積兮，</line>
<line xml:id='KX2a0001_ZHSJ_84-2488a.17'>　　莫知余之所有．重仁襲義兮，謹厚以為豐；〔五〕重華不可牾兮，〔六〕孰知余之從容！古</line>
</surface>
<surface xml:id='KX2a0001_ZHSJ_84-2489a-z'>
<pb ed='ZHSJ' n='84-2489a' xml:id='KX2a0001_ZHSJ_84-2489a'/><line xml:id='KX2a0001_ZHSJ_84-2489a.01'>　　固有不並兮，豈知其故也？〔七〕湯禹久遠兮，邈不可慕也．懲違改忿兮，抑心而自</line>
<line xml:id='KX2a0001_ZHSJ_84-2489a.02'>　　彊；離湣而不遷兮，願志之有象．〔八〕進路北次兮，〔九〕日昧昧其將暮；含憂虞哀兮，〔一０〕</line>
<line xml:id='KX2a0001_ZHSJ_84-2489a.03'>　　限之以大故．〔一一〕</line>
<line xml:id='KX2a0001_ZHSJ_84-2489a.04'>〔一〕　集解王逸曰：「言己才力盛壯，可任用重載，而身陷沒沈滯，不得成其本志也．」</line>
<line xml:id='KX2a0001_ZHSJ_84-2489a.05'>〔二〕　集解王逸曰：「示，語也．」</line>
<line xml:id='KX2a0001_ZHSJ_84-2489a.06'>〔三〕　集解王逸曰：「千人才為俊，一國高為桀也．庸，厮賤之人也．」　索隱按：尹文子云「千人曰俊，萬人曰桀」．</line>
<line xml:id='KX2a0001_ZHSJ_84-2489a.07'>　　　　今乃誹俊疑傑，固是庸人之態也．</line>
<line xml:id='KX2a0001_ZHSJ_84-2489a.08'>〔四〕　集解徐廣曰：「異，一作『奧』．」駰案：王逸曰「采，文采也」．</line>
<line xml:id='KX2a0001_ZHSJ_84-2489a.09'>〔五〕　集解王逸曰：「重，累也．襲，及也．」</line>
<line xml:id='KX2a0001_ZHSJ_84-2489a.10'>〔六〕　集解王逸曰：「牾，逢也．」　索隱楚詞「牾」作「遌」，並吳故反．王師叔云「牾，逢也」．</line>
<line xml:id='KX2a0001_ZHSJ_84-2489a.11'>〔七〕　索隱楚詞作「莫知其何故」．</line>
<line xml:id='KX2a0001_ZHSJ_84-2489a.12'>〔八〕　集解王逸曰：「象，法也．」</line>
<line xml:id='KX2a0001_ZHSJ_84-2489a.13'>〔九〕　正義北次將就．</line>
<line xml:id='KX2a0001_ZHSJ_84-2489a.14'>〔一０〕索隱楚詞作「舒憂娛哀」．娛音虞．娛者，樂也．</line>
<line xml:id='KX2a0001_ZHSJ_84-2489a.15'>〔一一〕集解王逸曰：「娛，樂也．大故謂死亡也．」</line>
<line xml:id='KX2a0001_ZHSJ_84-2489a.16'>　　　　亂曰：〔一〕浩浩沅､湘兮，〔二〕分流汨兮．〔三〕脩路幽拂兮，〔四〕道遠忽兮．曾唫恆悲</line>
</surface>
<surface xml:id='KX2a0001_ZHSJ_84-2490a-z'>
<pb ed='ZHSJ' n='84-2490a' xml:id='KX2a0001_ZHSJ_84-2490a'/><line xml:id='KX2a0001_ZHSJ_84-2490a.01'>　　兮，永歎慨兮．世既莫吾知兮，人心不可謂兮．〔五〕懷情抱質兮，獨無匹兮．伯樂既歿</line>
<line xml:id='KX2a0001_ZHSJ_84-2490a.02'>　　兮，驥將焉程兮？〔六〕人生稟命兮，各有所錯兮．〔七〕定心廣志，餘何畏懼兮？〔八〕曾傷</line>
<line xml:id='KX2a0001_ZHSJ_84-2490a.03'>　　爰哀，永歎喟兮．〔九〕世溷不吾知，心不可謂兮．知死不可讓兮，願勿愛兮．明以告君</line>
<line xml:id='KX2a0001_ZHSJ_84-2490a.04'>　　子兮，吾將以為類兮．〔一０〕</line>
<line xml:id='KX2a0001_ZHSJ_84-2490a.05'>〔一〕　索隱王師叔曰：「亂者，理也．所以發理辭指，撮總其要，而重理前意也．」</line>
<line xml:id='KX2a0001_ZHSJ_84-2490a.06'>〔二〕　索隱二水名．按：地理志湘水出零陵陽海山，北入江．沅即湘之後流也．　正義說文云：「沅水出牂柯，東</line>
<line xml:id='KX2a0001_ZHSJ_84-2490a.07'>　　　　北流入江．湘水出零陵縣陽海山，北入江．」按：二水皆經岳州而入大江也．</line>
<line xml:id='KX2a0001_ZHSJ_84-2490a.08'>〔三〕　集解王逸：「汨，流也．」</line>
<line xml:id='KX2a0001_ZHSJ_84-2490a.09'>〔四〕　索隱楚詞作「幽蔽」也．</line>
<line xml:id='KX2a0001_ZHSJ_84-2490a.10'>〔五〕　集解王逸曰：「謂猶說也．」　索隱楚詞無「曾唫」已下二十一字．</line>
<line xml:id='KX2a0001_ZHSJ_84-2490a.11'>〔六〕　集解王逸曰：「程，量也．」</line>
<line xml:id='KX2a0001_ZHSJ_84-2490a.12'>〔七〕　集解王逸曰：「錯，安也．」</line>
<line xml:id='KX2a0001_ZHSJ_84-2490a.13'>〔八〕　索隱楚詞「餘」並作「余」．</line>
<line xml:id='KX2a0001_ZHSJ_84-2490a.14'>〔九〕　集解王逸曰：「喟，息也．」</line>
<line xml:id='KX2a0001_ZHSJ_84-2490a.15'>〔一０〕集解王逸曰：「類，法也．」　正義按：類，例也．以為忠臣不事亂君之例．</line>
<line xml:id='KX2a0001_ZHSJ_84-2490a.16'>　　於是懷石遂自（<note>投</note>）【沈】汨羅以死．〔一〕</line>
</surface>
<surface xml:id='KX2a0001_ZHSJ_84-2491a-z'>
<pb ed='ZHSJ' n='84-2491a' xml:id='KX2a0001_ZHSJ_84-2491a'/><line xml:id='KX2a0001_ZHSJ_84-2491a.01'>〔一〕　集解應劭曰：「汨水在羅，故曰汨羅也．」　索隱汨水在羅，故曰汨羅．地理志長沙有羅縣，羅子之所徙．荊</line>
<line xml:id='KX2a0001_ZHSJ_84-2491a.02'>　　　　州記「羅縣北帶汨水」．汨音覓也．　正義故羅縣城在岳州湘陰縣東北六十里．春秋時羅子國，秦置長沙郡</line>
<line xml:id='KX2a0001_ZHSJ_84-2491a.03'>　　　　而為縣也．按：縣北有汨水及屈原廟．續齊諧記云：「屈原以五月五日投汨羅而死，楚人哀之，每於此日以竹筒</line>
<line xml:id='KX2a0001_ZHSJ_84-2491a.04'>　　　　貯米投水祭之．漢建武中，長沙區回白日忽見一人，自稱三閭大夫．謂回曰：『聞君常見祭，甚善．但常年所遺，</line>
<line xml:id='KX2a0001_ZHSJ_84-2491a.05'>　　　　並為蛟龍所竊，今若有惠，可以練樹葉塞上，以五色絲轉縛之，此物蛟龍所憚．』回依其言．世人五月五日作糉，</line>
<line xml:id='KX2a0001_ZHSJ_84-2491a.06'>　　　　并帶五色絲及練葉，皆汨羅之遺風．」</line>
<line xml:id='KX2a0001_ZHSJ_84-2491a.07'>　　屈原既死之後，楚有宋玉､唐勒､景差〔一〕之徒者，皆好辭而以賦見稱；然皆祖屈原之</line>
<line xml:id='KX2a0001_ZHSJ_84-2491a.08'>從容辭令，終莫敢直諫．其後楚日以削，數十年竟為秦所滅．</line>
<line xml:id='KX2a0001_ZHSJ_84-2491a.09'>〔一〕　集解徐廣曰：「或作『慶』．」　索隱按：楊子法言及漢書古今人表皆作「景瑳」，今作「差」是字省耳．又按：</line>
<line xml:id='KX2a0001_ZHSJ_84-2491a.10'>　　　　徐､裴､鄒三家皆無音，是讀如字也．</line>
<line xml:id='KX2a0001_ZHSJ_84-2491a.11'>　　自屈原沈汨羅後百有餘年，漢有賈生，為長沙王太傅，過湘水，投書以弔屈原．</line>
<line xml:id='KX2a0001_ZHSJ_84-2491a.12'>　　賈生名誼，〔一〕雒陽人也．年十八，以能誦詩屬書聞於郡中．吳廷尉為河南守，聞其秀</line>
<line xml:id='KX2a0001_ZHSJ_84-2491a.13'>才，〔二〕召置門下，甚幸愛．孝文皇帝初立，聞河南守吳公〔三〕治平為天下第一，故與李斯同</line>
<line xml:id='KX2a0001_ZHSJ_84-2491a.14'>邑而常學事焉，乃徵為廷尉．廷尉乃言賈生年少，頗通諸子百家之書．文帝召以為博士．</line>
</surface>
<surface xml:id='KX2a0001_ZHSJ_84-2492a-z'>
<pb ed='ZHSJ' n='84-2492a' xml:id='KX2a0001_ZHSJ_84-2492a'/><line xml:id='KX2a0001_ZHSJ_84-2492a.01'>〔一〕　索隱名義．漢書並作「誼」也．</line>
<line xml:id='KX2a0001_ZHSJ_84-2492a.02'>〔二〕　正義顏云：「秀，美也．」應劭云：「避光武諱改『茂才』也．」</line>
<line xml:id='KX2a0001_ZHSJ_84-2492a.03'>〔三〕　索隱按：吳，姓也．史失名，故稱公．</line>
<line xml:id='KX2a0001_ZHSJ_84-2492a.04'>　　是時賈生年二十餘，最為少．每詔令議下，諸老先生不能言，賈生盡為之對，人人各如</line>
<line xml:id='KX2a0001_ZHSJ_84-2492a.05'>其意所欲出．諸生於是乃以為能，不及也．孝文帝說之，超遷，一歲中至太中大夫．</line>
<line xml:id='KX2a0001_ZHSJ_84-2492a.06'>　　賈生以為漢興至孝文二十餘年，天下和洽，而固當改正朔，易服色，法制度，定官名，興</line>
<line xml:id='KX2a0001_ZHSJ_84-2492a.07'>禮樂，乃悉草具其事儀法，色尚黃，數用五，〔一〕為官名，悉更秦之法．孝文帝初即位，謙讓</line>
<line xml:id='KX2a0001_ZHSJ_84-2492a.08'>未遑也．諸律令所更定，及列侯悉就國，其說皆自賈生發之．於是天子議以為賈生任公卿</line>
<line xml:id='KX2a0001_ZHSJ_84-2492a.09'>之位．絳､灌､東陽侯､馮敬之屬盡害之，〔二〕乃短賈生曰：「雒陽之人，年少初學，專欲擅權，</line>
<line xml:id='KX2a0001_ZHSJ_84-2492a.10'>紛亂諸事．」於是天子後亦疏之，不用其議，乃以賈生為長沙王太傅．</line>
<line xml:id='KX2a0001_ZHSJ_84-2492a.11'>〔一〕　正義漢文帝時黃龍見成紀，故改為土也．</line>
<line xml:id='KX2a0001_ZHSJ_84-2492a.12'>〔二〕　正義絳､灌，周勃､灌嬰也．東陽侯，張相如．馮敬時為御史大夫．</line>
<line xml:id='KX2a0001_ZHSJ_84-2492a.13'>　　賈生既辭往行，聞長沙卑溼，自以壽不得長，又以適去，〔一〕意不自得．及渡湘水，為賦</line>
<line xml:id='KX2a0001_ZHSJ_84-2492a.14'>以弔屈原．其辭曰：</line>
</surface>
<surface xml:id='KX2a0001_ZHSJ_84-2493a-z'>
<pb ed='ZHSJ' n='84-2493a' xml:id='KX2a0001_ZHSJ_84-2493a'/><line xml:id='KX2a0001_ZHSJ_84-2493a.01'>〔一〕　集解徐廣曰：「適，竹革反．」韋昭曰：「謫，譴也．」　索隱韋昭云：「適，譴也．」字林云：「丈戹反．」</line>
<line xml:id='KX2a0001_ZHSJ_84-2493a.02'>　　　　共承嘉惠兮，〔一〕俟罪長沙．側聞屈原兮，自沈汨羅．造託〔二〕湘流兮，敬弔先生．</line>
<line xml:id='KX2a0001_ZHSJ_84-2493a.03'>　　遭世罔極兮，乃隕厥身．嗚呼哀哉，逢時不祥！鸞鳳伏竄兮，〔三〕鴟梟翺翔．闒茸尊顯</line>
<line xml:id='KX2a0001_ZHSJ_84-2493a.04'>　　兮，〔四〕讒諛得志；賢聖逆曳兮，方正倒植．〔五〕世謂伯夷貪兮，謂盜跖廉；〔六〕莫邪為</line>
<line xml:id='KX2a0001_ZHSJ_84-2493a.05'>　　頓兮，〔七〕鉛刀為銛．〔八〕于嗟嚜嚜兮，生之無故！〔九〕斡[⿱𠫓廾]周鼎兮寶康瓠，〔一０〕騰駕罷牛</line>
<line xml:id='KX2a0001_ZHSJ_84-2493a.06'>　　兮驂蹇驢，〔一一〕驥垂兩耳兮服鹽車．〔一二〕章甫薦屨兮，〔一三〕漸不可久；〔一四〕嗟苦先生兮，獨</line>
<line xml:id='KX2a0001_ZHSJ_84-2493a.07'>　　離此咎！〔一五〕</line>
<line xml:id='KX2a0001_ZHSJ_84-2493a.08'>〔一〕　集解張晏曰：「恭，敬也．」</line>
<line xml:id='KX2a0001_ZHSJ_84-2493a.09'>〔二〕　索隱造音七到反．</line>
<line xml:id='KX2a0001_ZHSJ_84-2493a.10'>〔三〕　索隱竄音如字，又七外反．</line>
<line xml:id='KX2a0001_ZHSJ_84-2493a.11'>〔四〕　索隱闒音天臘反．茸音而隴反．案：應劭､胡廣云「闒茸不才之人，無六翮翺翔之用而反尊貴」．字林曰「闒</line>
<line xml:id='KX2a0001_ZHSJ_84-2493a.12'>　　　　茸，不肖之人」．</line>
<line xml:id='KX2a0001_ZHSJ_84-2493a.13'>〔五〕　索隱胡廣云：「逆曳，不得順隨道而行也．倒植，賢不肖顛倒易位也．」</line>
<line xml:id='KX2a0001_ZHSJ_84-2493a.14'>〔六〕　索隱案：漢書作「隨､夷溷兮跖､蹻廉」，一句皆兼兩人．隨，卞隨也．夷，伯夷也．跖，盜跖也．蹻，莊蹻也．</line>
<line xml:id='KX2a0001_ZHSJ_84-2493a.15'>〔七〕　集解應劭曰：「莫邪，吳大夫也，作寶劍，因以冠名．」瓚曰：「許慎曰莫邪，大戟也．」　索隱應劭曰：「莫邪，吳</line>
<line xml:id='KX2a0001_ZHSJ_84-2493a.16'>　　　　大夫也．作寶劍，因名焉．」吳越春秋曰：「吳王使干將造劍二枚，一曰干將，二曰莫邪．」莫邪､干將，劍名也．</line>
</surface>
<surface xml:id='KX2a0001_ZHSJ_84-2494a-z'>
<pb ed='ZHSJ' n='84-2494a' xml:id='KX2a0001_ZHSJ_84-2494a'/><line xml:id='KX2a0001_ZHSJ_84-2494a.01'>　　　　頓，鈍也．</line>
<line xml:id='KX2a0001_ZHSJ_84-2494a.02'>〔八〕　集解徐廣曰：「思廉反．」駰案：漢書音義曰「銛謂利」．　索隱鉛者，錫也．銛，利也，音纖．言其暗惑也．</line>
<line xml:id='KX2a0001_ZHSJ_84-2494a.03'>〔九〕　集解應劭曰：「嚜嚜，不自得意．」瓚曰：「生謂屈原也．」</line>
<line xml:id='KX2a0001_ZHSJ_84-2494a.04'>〔一０〕集解如淳曰：「斡，轉也．爾雅曰『康瓠謂之甈』，大瓠也．」應劭曰：「康，容也．斡音筦．筦，轉也．一曰康，空</line>
<line xml:id='KX2a0001_ZHSJ_84-2494a.05'>　　　　也．」　索隱斡，轉也，烏活反．爾雅云「康瓠謂之甈」．甈音丘列反．李巡云「康謂大瓠也」．康，空也．晉灼</line>
<line xml:id='KX2a0001_ZHSJ_84-2494a.06'>　　　　云「斡，古『管』字也」．</line>
<line xml:id='KX2a0001_ZHSJ_84-2494a.07'>〔一一〕正義罷音皮．</line>
<line xml:id='KX2a0001_ZHSJ_84-2494a.08'>〔一二〕索隱戰國策曰：「夫驥服鹽車上太山中阪，遷延負轅不能上，伯樂下車哭之也．」</line>
<line xml:id='KX2a0001_ZHSJ_84-2494a.09'>〔一三〕集解應劭曰：「章甫，殷冠也．」</line>
<line xml:id='KX2a0001_ZHSJ_84-2494a.10'>〔一四〕集解劉向別錄曰：「因以自諭自恨也．」</line>
<line xml:id='KX2a0001_ZHSJ_84-2494a.11'>〔一五〕集解應劭曰：「嗟，咨嗟．苦，勞苦．言屈原遇此難也．」</line>
<line xml:id='KX2a0001_ZHSJ_84-2494a.12'>　　　　訊曰：〔一〕已矣，國其莫我知，獨堙鬱兮〔二〕其誰語？鳳漂漂其高遰〔三〕兮，夫固自</line>
<line xml:id='KX2a0001_ZHSJ_84-2494a.13'>　　縮而遠去．〔四〕襲九淵之神龍兮，〔五〕沕〔六〕深潛以自珍．〔七〕彌融爚〔八〕以隱處兮，〔九〕夫</line>
<line xml:id='KX2a0001_ZHSJ_84-2494a.14'>　　豈從螘與蛭螾？〔一０〕所貴聖人之神德兮，遠濁世而自藏．使騏驥可得係羈兮，豈云異</line>
<line xml:id='KX2a0001_ZHSJ_84-2494a.15'>　　夫犬羊！〔一一〕般紛紛其離此尤兮，〔一二〕亦夫子之辜也！〔一三〕瞝九州〔一四〕而相君兮，何必</line>
<line xml:id='KX2a0001_ZHSJ_84-2494a.16'>　　懷此都也？鳳皇翔于千仞之上兮，覽惪煇而下之；〔一五〕見細德之險（<note>微</note>）【徵】兮，搖增</line>
</surface>
<surface xml:id='KX2a0001_ZHSJ_84-2495a-z'>
<pb ed='ZHSJ' n='84-2495a' xml:id='KX2a0001_ZHSJ_84-2495a'/><line xml:id='KX2a0001_ZHSJ_84-2495a.01'>　　翮〔一六〕逝而去之．〔一七〕彼尋常之汙瀆兮，〔一八〕豈能容吞舟之魚！橫江湖之󺡴鱏兮，〔一九〕固</line>
<line xml:id='KX2a0001_ZHSJ_84-2495a.02'>　　將制於蟻螻．〔二０〕</line>
<line xml:id='KX2a0001_ZHSJ_84-2495a.03'>〔一〕　集解李奇曰：「訊，告也．」張晏曰：「訊，離騷下章亂辭也．」　索隱誶曰．李奇曰：「誶，告也，音信．」張晏</line>
<line xml:id='KX2a0001_ZHSJ_84-2495a.04'>　　　　曰：「訊，離騷下章誶亂也．」劉伯莊音素對反．訊猶宣也，重宣其意．周成､師古音碎也．</line>
<line xml:id='KX2a0001_ZHSJ_84-2495a.05'>〔二〕　索隱漢書作「壹鬱」，意亦通．</line>
<line xml:id='KX2a0001_ZHSJ_84-2495a.06'>〔三〕　索隱音逝也．</line>
<line xml:id='KX2a0001_ZHSJ_84-2495a.07'>〔四〕　索隱縮，漢書作「引」也．</line>
<line xml:id='KX2a0001_ZHSJ_84-2495a.08'>〔五〕　集解鄧展曰：「襲，重也．」或曰襲，覆也，猶言察也．　索隱襲，復也．莊子曰「千金之珠必在九重之淵，而</line>
<line xml:id='KX2a0001_ZHSJ_84-2495a.09'>　　　　驪龍頷下」，故云「九淵之神龍」也．</line>
<line xml:id='KX2a0001_ZHSJ_84-2495a.10'>〔六〕　集解徐廣曰：「亡筆反．」</line>
<line xml:id='KX2a0001_ZHSJ_84-2495a.11'>〔七〕　集解徐廣曰：「沕，潛藏也．」　索隱張晏曰：「沕，潛藏也．音密，又音勿也．」</line>
<line xml:id='KX2a0001_ZHSJ_84-2495a.12'>〔八〕　集解徐廣曰：「一云『偭獺』．」</line>
<line xml:id='KX2a0001_ZHSJ_84-2495a.13'>〔九〕　集解徐廣曰：「一本云『彌蝎爚以隱處』也．」　索隱漢書作「偭獺」，徐廣又一本作「彌蝎爚以隱處」，蓋總三</line>
<line xml:id='KX2a0001_ZHSJ_84-2495a.14'>　　　　本不同也．案：蘇林云「偭音面」．應劭云「偭，背也．獺，水蟲，害魚者．以言背惡從善也」．郭璞注爾雅云</line>
<line xml:id='KX2a0001_ZHSJ_84-2495a.15'>　　　　「似鳧，江東謂之魚鵁」．　正義顧野王云：「彌，遠也．融，明也．爚，光也．」沒深藏以自珍，彌遠明光以隱處</line>
<line xml:id='KX2a0001_ZHSJ_84-2495a.16'>　　　　也．</line>
<line xml:id='KX2a0001_ZHSJ_84-2495a.17'>〔一０〕集解漢書「螘」字作「蝦」．韋昭曰：「蝦，蝦也．蛭，水蟲．螾，丘螾也．」　索隱螘音蟻．漢書作「蝦」．言</line>
</surface>
<surface xml:id='KX2a0001_ZHSJ_84-2496a-z'>
<pb ed='ZHSJ' n='84-2496a' xml:id='KX2a0001_ZHSJ_84-2496a'/><line xml:id='KX2a0001_ZHSJ_84-2496a.01'>　　　　偭然絕於獺，況從蝦與蛭螾也．蛭音質．螾音引也．　正義言寧投水合神龍，豈陸葬從蟻與蛭蚓．</line>
<line xml:id='KX2a0001_ZHSJ_84-2496a.02'>〔一一〕正義使騏驥可得係縛羈絆，則與犬羊無異．責屈原不去濁世以藏隱．騏文如綦也．驥，千里馬．</line>
<line xml:id='KX2a0001_ZHSJ_84-2496a.03'>〔一二〕集解蘇林曰：「般音盤．」孟康曰：「般音班．」或曰盤桓不去，紛紛構讒意也．　索隱般音班，又音盤，槃桓</line>
<line xml:id='KX2a0001_ZHSJ_84-2496a.04'>　　　　也．紛紛猶藉藉，構讒之意也．尤謂怨咎也．</line>
<line xml:id='KX2a0001_ZHSJ_84-2496a.05'>〔一三〕索隱漢書「辜」作「故」．夫子謂屈原也．李奇曰：「亦夫子不如麟鳳翔逝之故，罹此咎也．」</line>
<line xml:id='KX2a0001_ZHSJ_84-2496a.06'>〔一四〕索隱瞝，丑知反，謂歷觀也．漢書作「歷九州」．</line>
<line xml:id='KX2a0001_ZHSJ_84-2496a.07'>〔一五〕索隱案：言鳳皇翔，見人君有德乃下．故禮曰「德煇動乎內」是也．</line>
<line xml:id='KX2a0001_ZHSJ_84-2496a.08'>〔一六〕集解徐廣曰：「一云『遙增擊』也．」</line>
<line xml:id='KX2a0001_ZHSJ_84-2496a.09'>〔一七〕正義搖，動也．增，加也．言見細德之人，又有險難微起，則合加動羽翮，遠逝而去之．</line>
<line xml:id='KX2a0001_ZHSJ_84-2496a.10'>〔一八〕集解應劭曰：「八尺曰尋，倍尋曰常．」　索隱音烏獨二音．汙，潢汙；瀆，小渠也．</line>
<line xml:id='KX2a0001_ZHSJ_84-2496a.11'>〔一九〕集解如淳曰：「大魚也．」瓚曰：「鱏魚無鱗，口近腹下．」</line>
<line xml:id='KX2a0001_ZHSJ_84-2496a.12'>〔二０〕索隱莊子云庚桑楚謂弟子曰「吞舟之魚，蕩而失水，則螻蟻能制之」．戰國策齊人說靖郭君亦同．案：以此喻</line>
<line xml:id='KX2a0001_ZHSJ_84-2496a.13'>　　　　小國暗主不容忠臣，而為讒賊小臣之所見害．</line>
<line xml:id='KX2a0001_ZHSJ_84-2496a.14'>　　賈生為長沙王太傅〔一〕三年，有鴞飛入賈生舍，止于坐隅．楚人命鴞曰「服」．〔二〕賈生</line>
<line xml:id='KX2a0001_ZHSJ_84-2496a.15'>既以適居長沙，長沙卑溼，自以為壽不得長，傷悼之，乃為賦以自廣．〔三〕其辭曰：</line>
<line xml:id='KX2a0001_ZHSJ_84-2496a.16'>〔一〕　索隱為長沙傅．案：誼為傅是吳芮之玄孫產襲長沙王之時也，非景帝之子長沙王發也．荊州記「長沙城西北</line>
<line xml:id='KX2a0001_ZHSJ_84-2496a.17'>　　　　隅有賈誼宅及誼石牀在矣」．　正義漢文帝年表云吳芮之玄孫差襲長沙王也．傅為長沙靖王差之二年也．括</line>
</surface>
<surface xml:id='KX2a0001_ZHSJ_84-2497a-z'>
<pb ed='ZHSJ' n='84-2497a' xml:id='KX2a0001_ZHSJ_84-2497a'/><line xml:id='KX2a0001_ZHSJ_84-2497a.01'>　　　　地志云：「吳芮故城在潭州長沙縣東南三百里．賈誼宅在縣南三十步．湘水記云『誼宅中有一井，誼所穿，極小</line>
<line xml:id='KX2a0001_ZHSJ_84-2497a.02'>　　　　而深，上斂下大，其狀如壺．傍有一局󺡵石牀，容一人坐，形流古制，相承云誼所坐』．」</line>
<line xml:id='KX2a0001_ZHSJ_84-2497a.03'>〔二〕　集解晉灼曰：「異物志有山鴞，體有文色，土俗因形名之曰服．不能遠飛，行不出域．」　索隱案：鄧展云「似</line>
<line xml:id='KX2a0001_ZHSJ_84-2497a.04'>　　　　鵲而大」．晉灼云「巴蜀異物志有鳥【如】小鷄，體有文色，土俗因形名之曰服．不能遠飛，行不出域」．荊州記云</line>
<line xml:id='KX2a0001_ZHSJ_84-2497a.05'>　　　　「巫縣有鳥如雌鷄，其名為鴞，楚人謂之服」．吳錄云「服，黑色，鳴自呼．」</line>
<line xml:id='KX2a0001_ZHSJ_84-2497a.06'>〔三〕　索隱案：姚氏云「廣猶寬也」．</line>
<line xml:id='KX2a0001_ZHSJ_84-2497a.07'>　　　　單閼之歲兮，〔一〕四月孟夏，庚子日施兮，服集予舍，〔二〕止于坐隅，貌甚閒暇．異</line>
<line xml:id='KX2a0001_ZHSJ_84-2497a.08'>　　物來集兮，私怪其故，發書占之兮，筴言其度．〔三〕曰「野鳥入處兮，主人將去」．請問于</line>
<line xml:id='KX2a0001_ZHSJ_84-2497a.09'>　　服兮：〔四〕「予去何之？吉乎告我，凶言其菑．〔五〕淹數之度兮，語予其期．」〔六〕服乃歎</line>
<line xml:id='KX2a0001_ZHSJ_84-2497a.10'>　　息，舉首奮翼，口不能言，請對以意．〔七〕</line>
<line xml:id='KX2a0001_ZHSJ_84-2497a.11'>〔一〕　集解徐廣曰：「歲在卯曰單閼．文帝六年歲在丁卯．」　索隱爾雅云「歲在卯曰單閼」．李巡云「單閼，起也，</line>
<line xml:id='KX2a0001_ZHSJ_84-2497a.12'>　　　　陽氣推萬物而起，故曰單閼」．孫炎本作「蟬焉」．蟬猶伸也．　正義閼，烏葛反．</line>
<line xml:id='KX2a0001_ZHSJ_84-2497a.13'>〔二〕　集解徐廣曰：「施，一作『斜』．」　索隱施音移．施猶西斜也．漢書作「斜」也．</line>
<line xml:id='KX2a0001_ZHSJ_84-2497a.14'>〔三〕　索隱漢書作「讖」．案：說文云「讖，驗言也」．今此「筴」蓋雜筴辭云然．　正義發策數之書，占其度驗．</line>
<line xml:id='KX2a0001_ZHSJ_84-2497a.15'>〔四〕　索隱于，於也．漢書本有作「子服」者，小顏云「子，加美辭也」．</line>
<line xml:id='KX2a0001_ZHSJ_84-2497a.16'>〔五〕　正義音災．</line>
</surface>
<surface xml:id='KX2a0001_ZHSJ_84-2498a-z'>
<pb ed='ZHSJ' n='84-2498a' xml:id='KX2a0001_ZHSJ_84-2498a'/><line xml:id='KX2a0001_ZHSJ_84-2498a.01'>〔六〕　集解徐廣曰：「數，速也．」</line>
<line xml:id='KX2a0001_ZHSJ_84-2498a.02'>〔七〕　索隱協音臆也．　正義協韻音憶．</line>
<line xml:id='KX2a0001_ZHSJ_84-2498a.03'>　　　　萬物變化兮，固無休息．斡流而遷兮，〔一〕或推而還．形氣轉續兮，變化而󺡶．〔二〕</line>
<line xml:id='KX2a0001_ZHSJ_84-2498a.04'>　　沕穆無窮兮，〔三〕胡可勝言！禍兮福所倚，〔四〕福兮禍所伏；〔五〕憂喜聚門兮，吉凶同</line>
<line xml:id='KX2a0001_ZHSJ_84-2498a.05'>　　域．〔六〕彼吳彊大兮，夫差以敗；越棲會稽兮，句踐霸世．斯游遂成兮，卒被五刑；〔七〕</line>
<line xml:id='KX2a0001_ZHSJ_84-2498a.06'>　　傅說胥靡兮，〔八〕乃相武丁．夫禍之與福兮，何異糾纆．〔九〕命不可說兮，孰知其極？水</line>
<line xml:id='KX2a0001_ZHSJ_84-2498a.07'>　　激則旱兮，矢激則遠．〔一０〕萬物回薄兮，振蕩相轉．雲蒸雨降兮，錯繆相紛．大專槃物</line>
<line xml:id='KX2a0001_ZHSJ_84-2498a.08'>　　兮，〔一一〕坱軋無垠．〔一二〕天不可與慮兮，〔一三〕道不可與謀．遲數有命兮，惡識其時？</line>
<line xml:id='KX2a0001_ZHSJ_84-2498a.09'>〔一〕　索隱斡音烏活反．斡，轉也．</line>
<line xml:id='KX2a0001_ZHSJ_84-2498a.10'>〔二〕　集解服虔曰：「󺡶音如蟬，謂變蛻也．」或曰蟬蔓相連也．　索隱韋昭云：「而，如也．如蟬之蛻化也．」蘇林</line>
<line xml:id='KX2a0001_ZHSJ_84-2498a.11'>　　　　云：「󺡶音蟬，謂其相傳與也．」</line>
<line xml:id='KX2a0001_ZHSJ_84-2498a.12'>〔三〕　索隱漢書「無窮」作「無閒」．沕音密，又音昧．沕穆，深微之貌．以言其理深微，不可盡言也．　正義沕音</line>
<line xml:id='KX2a0001_ZHSJ_84-2498a.13'>　　　　勿．</line>
<line xml:id='KX2a0001_ZHSJ_84-2498a.14'>〔四〕　正義於犧反，依也．</line>
<line xml:id='KX2a0001_ZHSJ_84-2498a.15'>〔五〕　索隱此老子之言．然「禍」字古作「」．案：倚者，立身也．伏，下身也．以言禍福遞來，猶如倚伏也．</line>
<line xml:id='KX2a0001_ZHSJ_84-2498a.16'>〔六〕　正義言禍福相因，吉凶不定．</line>
</surface>
<surface xml:id='KX2a0001_ZHSJ_84-2499a-z'>
<pb ed='ZHSJ' n='84-2499a' xml:id='KX2a0001_ZHSJ_84-2499a'/><line xml:id='KX2a0001_ZHSJ_84-2499a.01'>〔七〕　集解韋昭曰：「斯，李斯也．」</line>
<line xml:id='KX2a0001_ZHSJ_84-2499a.02'>〔八〕　集解徐廣曰：「腐刑也．」　索隱徐廣云：「胥靡，腐刑也．」晉灼云：「胥，相也．靡，隨也．古者相隨坐輕刑之</line>
<line xml:id='KX2a0001_ZHSJ_84-2499a.03'>　　　　名．」墨子云「傅說衣褐帶索，傭築於傅巖」．傅巖在河東太陽縣．又夏靖書云「猗氏六十里黃河西岸吳阪下，便</line>
<line xml:id='KX2a0001_ZHSJ_84-2499a.04'>　　　　得隱穴，是說所潛身處也」．</line>
<line xml:id='KX2a0001_ZHSJ_84-2499a.05'>〔九〕　集解應劭曰：「福禍相為表𩹉，如糾纆繩索相附會也．」瓚曰：「糾，絞也．纆，索也．」　索隱韋昭云：「纆，徽</line>
<line xml:id='KX2a0001_ZHSJ_84-2499a.06'>　　　　也．」又通俗文云：「合繩曰糾．」字林云：「纆三合繩也，音墨．」糾音九．</line>
<line xml:id='KX2a0001_ZHSJ_84-2499a.07'>〔一０〕索隱此乃淮南子及鶡冠子文也．彼作「水激則悍」．而呂氏春秋作「疾」，以言水激疾則去疾，不能浸潤；矢激</line>
<line xml:id='KX2a0001_ZHSJ_84-2499a.08'>　　　　疾則去遠也．說文「旱」與「悍」同音，以言水矢流飛，本以無礙為通利，今遇物觸之，則激怒，更勁疾而遠悍，猶人</line>
<line xml:id='KX2a0001_ZHSJ_84-2499a.09'>　　　　或因禍致福，倚伏無常也．</line>
<line xml:id='KX2a0001_ZHSJ_84-2499a.10'>〔一一〕集解漢書「專」字作「鈞」．如淳曰：「陶者作器於鈞上，此以造化為大鈞．」　索隱漢書云「大鈞播物」，此「專」</line>
<line xml:id='KX2a0001_ZHSJ_84-2499a.11'>　　　　讀曰「鈞」．槃猶轉也，與播義同．如淳云：「陶者作器於鈞上，以造化為大鈞也．」虞喜志林云：「大鈞造化之神，</line>
<line xml:id='KX2a0001_ZHSJ_84-2499a.12'>　　　　鈞陶萬物，品授羣形者也．」案：上鄒陽傳注云「陶家名模下圓轉者為鈞，言其能制器大小，以比之於天」．</line>
<line xml:id='KX2a0001_ZHSJ_84-2499a.13'>〔一二〕集解應劭曰：「其氣坱軋，非有限齊也．」坱音若．央軋音若乙．　索隱坱圠無垠，應劭云：「其氣坱圠，非</line>
<line xml:id='KX2a0001_ZHSJ_84-2499a.14'>　　　　有限齊也．」案：無垠謂無有際畔也．說文云「垠，圻也」．郭璞注方言云「坱圠者，不測也」．王逸注楚詞云「坱</line>
<line xml:id='KX2a0001_ZHSJ_84-2499a.15'>　　　　圠，雲霧氣昧也」．　正義坱，烏郎反．軋，於點反．</line>
<line xml:id='KX2a0001_ZHSJ_84-2499a.16'>〔一三〕索隱與音預也．</line>
<line xml:id='KX2a0001_ZHSJ_84-2499a.17'>　　　　且夫天地為鑪兮，造化為工；〔一〕陰陽為炭兮，萬物為銅．〔二〕合散消息兮，安有</line>
</surface>
<surface xml:id='KX2a0001_ZHSJ_84-2500a-z'>
<pb ed='ZHSJ' n='84-2500a' xml:id='KX2a0001_ZHSJ_84-2500a'/><line xml:id='KX2a0001_ZHSJ_84-2500a.01'>　　常則；〔三〕千變萬化兮，未始有極．〔四〕忽然為人兮，何足控摶；〔五〕化為異物兮，〔六〕又</line>
<line xml:id='KX2a0001_ZHSJ_84-2500a.02'>　　何足患！〔七〕小知自私兮，賤彼貴我；〔八〕通人大觀兮，物無不可．〔九〕貪夫徇財兮，烈</line>
<line xml:id='KX2a0001_ZHSJ_84-2500a.03'>　　士徇名；〔一０〕夸者死權兮，〔一一〕品庶馮生．〔一二〕述迫之徒兮，或趨西東；〔一三〕大人不曲</line>
<line xml:id='KX2a0001_ZHSJ_84-2500a.04'>　　兮，〔一四〕億變齊同．拘士繫俗兮，如囚拘；〔一五〕至人遺物兮，獨與道俱．〔一六〕衆人或或</line>
<line xml:id='KX2a0001_ZHSJ_84-2500a.05'>　　兮，好惡積意；〔一七〕真人淡漠兮，獨與道息．〔一八〕釋知遺形兮，超然自喪；寥廓忽荒</line>
<line xml:id='KX2a0001_ZHSJ_84-2500a.06'>　　兮，與道翺翔．乘流則逝兮，得坻則止；〔二０〕縱軀委命兮，不私與己．其生若浮兮，其</line>
<line xml:id='KX2a0001_ZHSJ_84-2500a.07'>　　死若休；〔二一〕澹乎若深淵之靜，氾乎若不繫之舟．〔二二〕不以生故自寶兮，〔二三〕養空而</line>
<line xml:id='KX2a0001_ZHSJ_84-2500a.08'>　　浮；〔二四〕德人無累兮，〔二五〕知命不憂．細故兮，何足以疑！〔二六〕</line>
<line xml:id='KX2a0001_ZHSJ_84-2500a.09'>〔一〕　索隱此莊子文．</line>
<line xml:id='KX2a0001_ZHSJ_84-2500a.10'>〔二〕　索隱既以陶冶喻造化，故以陰陽為炭，萬物為銅也．</line>
<line xml:id='KX2a0001_ZHSJ_84-2500a.11'>〔三〕　索隱莊子云：「人之生也，氣之聚也，聚則為生，散則為死．」</line>
<line xml:id='KX2a0001_ZHSJ_84-2500a.12'>〔四〕　索隱莊子云：「人之形千變萬化，未始有極．」</line>
<line xml:id='KX2a0001_ZHSJ_84-2500a.13'>〔五〕　集解如淳曰：「控，引也．控摶，玩弄愛生之意也．」　索隱按：控，引也．摶音徒端反．控摶謂引持而自玩</line>
<line xml:id='KX2a0001_ZHSJ_84-2500a.14'>　　　　弄，貴生之意也．又本作「控揣」．揣音初委反，又音丁果反．揣者，量也．故晉灼云「或然為人，言此生甚輕耳，</line>
<line xml:id='KX2a0001_ZHSJ_84-2500a.15'>　　　　何足引物量度己年命之長短而愛惜乎」！</line>
<line xml:id='KX2a0001_ZHSJ_84-2500a.16'>〔六〕　索隱謂死而形化為鬼，是為異物也．</line>
</surface>
<surface xml:id='KX2a0001_ZHSJ_84-2501a-z'>
<pb ed='ZHSJ' n='84-2501a' xml:id='KX2a0001_ZHSJ_84-2501a'/><line xml:id='KX2a0001_ZHSJ_84-2501a.01'>〔七〕　索隱協音環．</line>
<line xml:id='KX2a0001_ZHSJ_84-2501a.02'>〔八〕　索隱莊子云「以物觀之，自貴而相賤」是也．</line>
<line xml:id='KX2a0001_ZHSJ_84-2501a.03'>〔九〕　索隱莊子云「物固有所然，物固有所可，無物不然，無物不可」也．</line>
<line xml:id='KX2a0001_ZHSJ_84-2501a.04'>〔一０〕集解應劭曰：「徇，營也．」瓚曰：「以身從物曰徇．」　索隱此語亦出莊子．臣瓚云「亡身從物謂之殉」也．</line>
<line xml:id='KX2a0001_ZHSJ_84-2501a.05'>〔一一〕集解應劭曰：「夸，毗也．好營死於權利．」瓚曰：「夸，泰也．莊子曰『權勢不尤，則夸者不悲』也．」　索隱言</line>
<line xml:id='KX2a0001_ZHSJ_84-2501a.06'>　　　　好夸毗者死於權利，是言貪權勢以自矜夸者，至死不休也．按：犍為舍人注爾雅云「夸毗，卑身屈己也」．曹大</line>
<line xml:id='KX2a0001_ZHSJ_84-2501a.07'>　　　　家云「體柔人之夸毗也」．尤，甚也．言勢不甚用，則夸毗者可悲也．</line>
<line xml:id='KX2a0001_ZHSJ_84-2501a.08'>〔一二〕集解孟康曰：「馮，貪也．」　索隱漢書作「每生」，音謀在反．孟康云「每者，貪也」．服虔云「每，念生也」．鄒</line>
<line xml:id='KX2a0001_ZHSJ_84-2501a.09'>　　　　誕本亦作「每」，言唯念生而已．今此作「馮」，馮亦持念之意也．然案方言「每」字合從手旁，每音莫改反也．</line>
<line xml:id='KX2a0001_ZHSJ_84-2501a.10'>　　　　正義馮音憑．</line>
<line xml:id='KX2a0001_ZHSJ_84-2501a.11'>〔一三〕集解孟康曰：「怵，為利所誘怵也．迫，迫貧賤，東西趨利也．」　索隱漢書亦有作「私東」．應劭云：「仕諸侯為</line>
<line xml:id='KX2a0001_ZHSJ_84-2501a.12'>　　　　私．時天子居長安，諸王悉在關東，羣小怵然，內迫私家，樂仕諸侯，故云『怵迫私東』也．」李奇曰：『私』多作『西』</line>
<line xml:id='KX2a0001_ZHSJ_84-2501a.13'>　　　　者，言東西趨利也．」怵音黜．又言怵者，誘也．</line>
<line xml:id='KX2a0001_ZHSJ_84-2501a.14'>〔一四〕索隱張機云：「德無不包，靈府弘曠，故名『大人』也．」</line>
<line xml:id='KX2a0001_ZHSJ_84-2501a.15'>〔一五〕集解徐廣曰：「音華板反，又音脘．」　索隱音和板反．說文云「，大木柵也」．漢書作「」，音去隕</line>
<line xml:id='KX2a0001_ZHSJ_84-2501a.16'>　　　　反．</line>
<line xml:id='KX2a0001_ZHSJ_84-2501a.17'>〔一六〕索隱莊子云：「古之至人先存諸己，後存諸人．」張機云：「體盡於聖，德美之極，謂之至人．」</line>
</surface>
<surface xml:id='KX2a0001_ZHSJ_84-2502a-z'>
<pb ed='ZHSJ' n='84-2502a' xml:id='KX2a0001_ZHSJ_84-2502a'/><line xml:id='KX2a0001_ZHSJ_84-2502a.01'>〔一七〕集解李奇曰：「或或，東西也．所好所惡，積之萬億也．」瓚曰：「言衆懷抱好惡，積之心意．」　正義按：意，</line>
<line xml:id='KX2a0001_ZHSJ_84-2502a.02'>　　　　合韻音憶．</line>
<line xml:id='KX2a0001_ZHSJ_84-2502a.03'>〔一八〕索隱莊子云：「古之真人，不知悅生，不知惡死，不以心捐道，不以人助天．」呂氏春秋曰：「精氣日新，邪氣盡</line>
<line xml:id='KX2a0001_ZHSJ_84-2502a.04'>　　　　去，反其天年，謂之真人也．」</line>
<line xml:id='KX2a0001_ZHSJ_84-2502a.05'>〔一九〕集解服虔曰：「絕聖[⿱𠫓廾]知而忘其身也．」　索隱按：釋智謂絕聖[⿱𠫓廾]智也．遺形者，「形故可使如槁木」是也．</line>
<line xml:id='KX2a0001_ZHSJ_84-2502a.06'>　　　　自喪者，謂「心若死灰」也．莊周云「今者吾喪我，汝知之乎」？</line>
<line xml:id='KX2a0001_ZHSJ_84-2502a.07'>〔二０〕集解徐廣曰：「坻，一作『坎』．」駰案：張晏曰「坻，水中小洲也」．　索隱漢書「坻」作「坎」．按：周易坎「九</line>
<line xml:id='KX2a0001_ZHSJ_84-2502a.08'>　　　　二，有險」，言君子見險則止．</line>
<line xml:id='KX2a0001_ZHSJ_84-2502a.09'>〔二一〕索隱莊子云「勞我以生，休我以死」也．</line>
<line xml:id='KX2a0001_ZHSJ_84-2502a.10'>〔二二〕索隱出莊子也．</line>
<line xml:id='KX2a0001_ZHSJ_84-2502a.11'>〔二三〕索隱鄧展云：「自寶，自貴也．」</line>
<line xml:id='KX2a0001_ZHSJ_84-2502a.12'>〔二四〕集解漢書音義曰：「如舟之空也．」　索隱言體道之人，但養空性而心若浮舟也．</line>
<line xml:id='KX2a0001_ZHSJ_84-2502a.13'>〔二五〕索隱按：德人謂上德之人，心中無物累，是得道之士也．</line>
<line xml:id='KX2a0001_ZHSJ_84-2502a.14'>〔二六〕集解韋昭曰：「音士介反．」　索隱音介．漢書作「介」．張楫云：「遰介，鯁刺也．以言細微事故不足遰</line>
<line xml:id='KX2a0001_ZHSJ_84-2502a.15'>　　　　介我心，故云『何足以疑』也．」　正義，忍邁反．，加邁反．</line>
<line xml:id='KX2a0001_ZHSJ_84-2502a.16'>　　後歲餘，賈生徵見．孝文帝方受釐，〔一〕坐宣室．〔二〕上因感鬼神事，而問鬼神之本．賈</line>
</surface>
<surface xml:id='KX2a0001_ZHSJ_84-2503a-z'>
<pb ed='ZHSJ' n='84-2503a' xml:id='KX2a0001_ZHSJ_84-2503a'/><line xml:id='KX2a0001_ZHSJ_84-2503a.01'>生因具道所以然之狀．至夜半，文帝前席．既罷，曰：「吾久不見賈生，自以為過之，今不及</line>
<line xml:id='KX2a0001_ZHSJ_84-2503a.02'>也．」居頃之，拜賈生為梁懷王太傅．〔三〕梁懷王，文帝之少子，愛，而好書，故令賈生傅之．</line>
<line xml:id='KX2a0001_ZHSJ_84-2503a.03'>〔一〕　集解徐廣曰：「祭祀福胙也．」駰案：如淳曰「漢唯祭天地五畤，皇帝不自行，祠還致福」．釐音僖．</line>
<line xml:id='KX2a0001_ZHSJ_84-2503a.04'>〔二〕　集解蘇林曰：「未央前正室．」　索隱三輔故事云：「宣室在未央殿北．」應劭云：「釐，祭餘肉也．音僖．」</line>
<line xml:id='KX2a0001_ZHSJ_84-2503a.05'>〔三〕　索隱梁懷王名楫，文帝子．</line>
<line xml:id='KX2a0001_ZHSJ_84-2503a.06'>　　文帝復封淮南厲王子四人皆為列侯．賈生諫，以為患之興自此起矣．賈生數上疏，言</line>
<line xml:id='KX2a0001_ZHSJ_84-2503a.07'>諸侯或連數郡，非古之制，可稍削之．文帝不聽．</line>
<line xml:id='KX2a0001_ZHSJ_84-2503a.08'>　　居數年，懷王騎，墮馬而死，〔一〕無後．賈生自傷為傅無狀，哭泣歲餘，亦死．賈生之死</line>
<line xml:id='KX2a0001_ZHSJ_84-2503a.09'>時年三十三矣．及孝文崩，孝武皇帝立，舉賈生之孫二人至郡守，而賈嘉最好學，世其家，</line>
<line xml:id='KX2a0001_ZHSJ_84-2503a.10'>與余通書．至孝昭時，列為九卿．</line>
<line xml:id='KX2a0001_ZHSJ_84-2503a.11'>〔一〕　集解徐廣曰：「文帝十一年．」</line>
<line xml:id='KX2a0001_ZHSJ_84-2503a.12'>　　太史公曰：余讀離騷､天問､招魂､哀郢，悲其志．適長沙，觀屈原所自沈淵，〔一〕未嘗不</line>
<line xml:id='KX2a0001_ZHSJ_84-2503a.13'>垂涕，想見其為人．及見賈生弔之，又怪屈原以彼其材，游諸侯，何國不容，而自令若是．</line>
<line xml:id='KX2a0001_ZHSJ_84-2503a.14'>讀服烏賦，同死生，輕去就，又爽〔二〕然自失矣．</line>
</surface>
<surface xml:id='KX2a0001_ZHSJ_84-2504a-z'>
<pb ed='ZHSJ' n='84-2504a' xml:id='KX2a0001_ZHSJ_84-2504a'/><line xml:id='KX2a0001_ZHSJ_84-2504a.01'>〔一〕　索隱按：荊州記云「長沙羅縣，北帶汨水．去縣四十里是原自沈處，北岸有廟也」．</line>
<line xml:id='KX2a0001_ZHSJ_84-2504a.02'>〔二〕　集解徐廣曰：「一本作『奭』．」</line>
<line xml:id='KX2a0001_ZHSJ_84-2504a.03'>【索隱述贊】屈平行正，以事懷王．瑾瑜比潔，日月爭光．忠而見放，讒者益章．賦騷見志，懷沙自傷．</line>
<line xml:id='KX2a0001_ZHSJ_84-2504a.04'>百年之後，空悲弔湘．</line>
</surface>
</surfaceGrp>
