<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_069'>
<surface type='dummy'></surface>
<surface xml:id='SHIJI_ZHSJ_69-2241a-z'>
<pb ed='ZHSJ' n='69-2241a' xml:id='SHIJI_ZHSJ_69-2241a'/><line xml:id='SHIJI_ZHSJ_69-2241a.01'>史記卷六十九</line>
<line xml:id='SHIJI_ZHSJ_69-2241a.02'>　　蘇秦列傳第九</line>
<line xml:id='SHIJI_ZHSJ_69-2241a.03'>　　蘇秦者，東周雒陽人也．〔一〕東事師於齊，而習之於鬼谷先生．〔二〕</line>
<line xml:id='SHIJI_ZHSJ_69-2241a.04'>〔一〕　索隱蘇秦字季子，蓋蘇忿生之後，己姓也．譙周云：「秦兄弟五人，秦最少．兄代，代弟厲及辟､鵠，並為游說之</line>
<line xml:id='SHIJI_ZHSJ_69-2241a.05'>　　　　士．」此下云「秦弟代，代弟厲」也．　正義戰國策云：「蘇秦，雒陽乘軒里人也．」藝文志云蘇子三十一篇，在縱</line>
<line xml:id='SHIJI_ZHSJ_69-2241a.06'>　　　　橫流．敬王以子朝之亂從王城東遷雒陽故城，乃號東周，以王城為西周．</line>
<line xml:id='SHIJI_ZHSJ_69-2241a.07'>〔二〕　集解徐廣曰：「潁川陽城有鬼谷，蓋是其人所居，因為號．」駰案：風俗通義曰「鬼谷先生，六國時從橫家」．</line>
<line xml:id='SHIJI_ZHSJ_69-2241a.08'>　　　　索隱按：鬼谷，地名也．扶風池陽､潁川陽城並有鬼谷墟，蓋是其人所居，因為號．又樂壹注鬼谷子書云「蘇</line>
<line xml:id='SHIJI_ZHSJ_69-2241a.09'>　　　　秦欲神祕其道，故假名鬼谷」．</line>
<line xml:id='SHIJI_ZHSJ_69-2241a.10'>　　出游數歲，大困而歸．〔一〕兄弟嫂妹妻妾竊皆笑之，曰：「周人之俗，治產業，力工商，逐</line>
<line xml:id='SHIJI_ZHSJ_69-2241a.11'>什二以為務．今子釋本而事口舌，困，不亦宜乎！」蘇秦聞之而慙，自傷，乃閉室不出，出</line>
<line xml:id='SHIJI_ZHSJ_69-2241a.12'>其書徧觀〔二〕之．曰：「夫士業已屈首受書，〔三〕而不能以取尊榮，雖多亦奚以為！」於是得</line>
</surface>
<surface xml:id='SHIJI_ZHSJ_69-2242a-z'>
<pb ed='ZHSJ' n='69-2242a' xml:id='SHIJI_ZHSJ_69-2242a'/><line xml:id='SHIJI_ZHSJ_69-2242a.01'>周書陰符，伏而讀之．期年，以出揣摩，〔四〕曰：「此可以說當世之君矣．」求說周顯王．顯</line>
<line xml:id='SHIJI_ZHSJ_69-2242a.02'>王左右素習知蘇秦，皆少之．〔五〕弗信．</line>
<line xml:id='SHIJI_ZHSJ_69-2242a.03'>〔一〕　索隱按：戰國策此語在說秦王之後．</line>
<line xml:id='SHIJI_ZHSJ_69-2242a.04'>〔二〕　索隱音遍官二音．按：謂盡觀覽其書也．</line>
<line xml:id='SHIJI_ZHSJ_69-2242a.05'>〔三〕　索隱按：謂士之立操．業者，素也，本也．言本已屈首低頭，受書於師也．</line>
<line xml:id='SHIJI_ZHSJ_69-2242a.06'>〔四〕　集解戰國策曰：「乃發書，陳篋數十，得太公陰符之謀，伏而誦之，簡練以為揣摩．讀書欲睡，引錐自刺其股，血</line>
<line xml:id='SHIJI_ZHSJ_69-2242a.07'>　　　　流至踵．曰：『安有說人主不能出其金玉錦繡，取卿相之尊者乎？』期年，揣摩成．」鬼谷子有揣摩篇也．　索隱</line>
<line xml:id='SHIJI_ZHSJ_69-2242a.08'>　　　　戰國策云「得太公陰符之謀」，則陰符是太公之兵符也．揣音初委反，摩音姥何反．鄒誕本作「揣靡」，靡讀亦為</line>
<line xml:id='SHIJI_ZHSJ_69-2242a.09'>　　　　摩．王劭云「揣情､摩意是鬼谷之二章名，非為一篇也」．高誘曰「揣，定也．摩，合也．定諸侯使讎其術，以成</line>
<line xml:id='SHIJI_ZHSJ_69-2242a.10'>　　　　六國之從也」．江邃曰「揣人主之情，摩而近之」，其意當矣．</line>
<line xml:id='SHIJI_ZHSJ_69-2242a.11'>〔五〕　索隱謂王之左右素慣習知秦浮說，多不中當世，而以為蘇秦智識淺，故云「少之」．劉氏云：「少謂輕之也．」</line>
<line xml:id='SHIJI_ZHSJ_69-2242a.12'>　　乃西至秦．秦孝公卒．說惠王曰：「秦四塞之國，被山帶渭，東有關河，〔一〕西有漢中，</line>
<line xml:id='SHIJI_ZHSJ_69-2242a.13'>南有巴蜀，北有代馬，〔二〕此天府也．〔三〕以秦士民之衆，兵法之教，可以吞天下，稱帝而治．」</line>
<line xml:id='SHIJI_ZHSJ_69-2242a.14'>秦王曰：「毛羽未成，不可以高蜚；文理未明，不可以并兼．」方誅商鞅，疾辯士，弗用．</line>
<line xml:id='SHIJI_ZHSJ_69-2242a.15'>〔一〕　正義東有黃河，有函谷､蒲津､龍門､合河等關；南山及武關､嶢關；西有大隴山及隴山關､大震､烏蘭等關；</line>
<line xml:id='SHIJI_ZHSJ_69-2242a.16'>　　　　北有黃河南塞：是四塞之國，被山帶渭（又）【以】為界．地里．江（渭）【謂】岷江，〔西從〕渭州隴山之西南流入蜀，</line>
</surface>
<surface xml:id='SHIJI_ZHSJ_69-2243a-z'>
<pb ed='ZHSJ' n='69-2243a' xml:id='SHIJI_ZHSJ_69-2243a'/><line xml:id='SHIJI_ZHSJ_69-2243a.01'>　　　　東至荊陽入海也．河謂黃河，從同州小積石山東北流，至勝州即南流，至華州又東北流，經魏､滄等州入海．各</line>
<line xml:id='SHIJI_ZHSJ_69-2243a.02'>　　　　是萬里已下．</line>
<line xml:id='SHIJI_ZHSJ_69-2243a.03'>〔二〕　索隱按：謂代郡馬邑也．地理志代郡又有馬城縣．一云代馬，謂代郡兼有胡馬之利．</line>
<line xml:id='SHIJI_ZHSJ_69-2243a.04'>〔三〕　索隱按：周禮春官有天府．鄭玄曰：「府，物所藏．言天，尊此所藏若天府然．」</line>
<line xml:id='SHIJI_ZHSJ_69-2243a.05'>　　乃東之趙．趙肅侯令其弟成為相，號奉陽君．奉陽君弗說之．</line>
<line xml:id='SHIJI_ZHSJ_69-2243a.06'>　　去游燕，歲餘而後得見．說燕文侯〔一〕曰：「燕東有朝鮮､〔二〕遼東，北有林胡､樓煩，〔三〕</line>
<line xml:id='SHIJI_ZHSJ_69-2243a.07'>西有雲中､九原，〔四〕南有嘑沱､易水，〔五〕地方二千餘里，帶甲數十萬，車六百乘，騎六千匹，</line>
<line xml:id='SHIJI_ZHSJ_69-2243a.08'>粟支數年．〔六〕南有碣石､〔七〕鴈門之饒，〔八〕北有棗栗之利，民雖不佃作而足於棗栗矣．此</line>
<line xml:id='SHIJI_ZHSJ_69-2243a.09'>所謂天府者也．</line>
<line xml:id='SHIJI_ZHSJ_69-2243a.10'>〔一〕　索隱說音稅，下並同．燕文侯，史失名．</line>
<line xml:id='SHIJI_ZHSJ_69-2243a.11'>〔二〕　索隱潮仙二音，水名．</line>
<line xml:id='SHIJI_ZHSJ_69-2243a.12'>〔三〕　索隱地理志樓煩屬鴈門郡．　正義二胡國名，朔､嵐已北．</line>
<line xml:id='SHIJI_ZHSJ_69-2243a.13'>〔四〕　索隱按：地理志雲中､九原二郡名．秦曰九原，漢武帝改曰五原郡．　正義二郡並在勝州也．雲中郡城在</line>
<line xml:id='SHIJI_ZHSJ_69-2243a.14'>　　　　榆林縣東北四十里．九原郡城在榆林縣西界．</line>
<line xml:id='SHIJI_ZHSJ_69-2243a.15'>〔五〕　集解周禮曰：「正北曰并州，其川嘑沱．」鄭玄曰：「嘑沱出鹵城．」　索隱按：滹，水名，并州之川也，音呼</line>
<line xml:id='SHIJI_ZHSJ_69-2243a.16'>　　　　沱．又地理志鹵城，縣名，屬代郡．滹河自縣東至參合，又東至文安入海也．　正義嘑沱出代州繁畤縣，東</line>
</surface>
<surface xml:id='SHIJI_ZHSJ_69-2244a-z'>
<pb ed='ZHSJ' n='69-2244a' xml:id='SHIJI_ZHSJ_69-2244a'/><line xml:id='SHIJI_ZHSJ_69-2244a.01'>　　　　南流經五臺山北，東南流過定州，流入海．易水出易州易縣，東流過幽州歸義縣，東與呼沱河合也．</line>
<line xml:id='SHIJI_ZHSJ_69-2244a.02'>〔六〕　索隱按：戰國策「車七百乘，粟支十年」．</line>
<line xml:id='SHIJI_ZHSJ_69-2244a.03'>〔七〕　索隱（戰國策）碣石山在常山九門縣．地理志大碣石山在右北平驪城縣西南．</line>
<line xml:id='SHIJI_ZHSJ_69-2244a.04'>〔八〕　正義鴈門山在代，燕西門．</line>
<line xml:id='SHIJI_ZHSJ_69-2244a.05'>　　「夫安樂無事，不見覆軍殺將，無過燕者．大王知其所以然乎？夫燕之所以不犯寇被</line>
<line xml:id='SHIJI_ZHSJ_69-2244a.06'>甲兵者，以趙之為蔽其南也．秦趙五戰，秦再勝而趙三勝．秦趙相斃，而王以全燕制其後，</line>
<line xml:id='SHIJI_ZHSJ_69-2244a.07'>此燕之所以不犯寇也．且夫秦之攻燕也，踰雲中､九原，過代､上谷，彌地數千里，雖得燕</line>
<line xml:id='SHIJI_ZHSJ_69-2244a.08'>城，秦計固不能守也．秦之不能害燕亦明矣．今趙之攻燕也，發號出令，不至十日而數十</line>
<line xml:id='SHIJI_ZHSJ_69-2244a.09'>萬之軍軍於東垣矣．〔一〕渡嘑沱，涉易水，不至四五日而距國都矣．故曰秦之攻燕也，戰於</line>
<line xml:id='SHIJI_ZHSJ_69-2244a.10'>千里之外；趙之攻燕也，戰於百里之內．夫不憂百里之患而重千里之外，計無過於此者．</line>
<line xml:id='SHIJI_ZHSJ_69-2244a.11'>是故願大王與趙從親，天下為一，則燕國必無患矣．」</line>
<line xml:id='SHIJI_ZHSJ_69-2244a.12'>〔一〕　索隱地理志高帝改曰真定也．　正義趙之東邑，在恆州真定縣南八里，故常山城是也．</line>
<line xml:id='SHIJI_ZHSJ_69-2244a.13'>　　文侯曰：「子言則可，然吾國小，西迫彊趙，〔一〕南近齊，〔二〕齊､趙彊國也．子必欲合從</line>
<line xml:id='SHIJI_ZHSJ_69-2244a.14'>以安燕，寡人請以國從．」</line>
<line xml:id='SHIJI_ZHSJ_69-2244a.15'>〔一〕　正義貝､冀､深､趙四州，七國時屬趙，即燕西界．</line>
</surface>
<surface xml:id='SHIJI_ZHSJ_69-2245a-z'>
<pb ed='ZHSJ' n='69-2245a' xml:id='SHIJI_ZHSJ_69-2245a'/><line xml:id='SHIJI_ZHSJ_69-2245a.01'>〔二〕　正義河北博､滄､德三州，齊地北境，與燕相接，隔黃河．</line>
<line xml:id='SHIJI_ZHSJ_69-2245a.02'>　　於是資蘇秦車馬金帛以至趙．而奉陽君已死，即因說趙肅侯〔一〕曰：「天下卿相人臣及</line>
<line xml:id='SHIJI_ZHSJ_69-2245a.03'>布衣之士，皆高賢君之行義，皆願奉教陳忠於前之日久矣．〔二〕雖然，奉陽君妬而君不任事，</line>
<line xml:id='SHIJI_ZHSJ_69-2245a.04'>是以賓客游士莫敢自盡於前者．今奉陽君捐館舍，君乃今復與士民相親也，臣故敢進其愚</line>
<line xml:id='SHIJI_ZHSJ_69-2245a.05'>慮．</line>
<line xml:id='SHIJI_ZHSJ_69-2245a.06'>〔一〕　索隱按：世本云肅侯名言．</line>
<line xml:id='SHIJI_ZHSJ_69-2245a.07'>〔二〕　正義奉，符用反．</line>
<line xml:id='SHIJI_ZHSJ_69-2245a.08'>　　「竊為君計者，莫若安民無事，且無庸有事於民也．安民之本，在於擇交，擇交而得則</line>
<line xml:id='SHIJI_ZHSJ_69-2245a.09'>民安，擇交而不得則民終身不安．請言外患：齊秦為兩敵而民不得安，倚秦攻齊而民不得</line>
<line xml:id='SHIJI_ZHSJ_69-2245a.10'>安，倚齊攻秦而民不得安．故夫謀人之主，伐人之國，常苦出辭斷絕人之交也．願君慎勿</line>
<line xml:id='SHIJI_ZHSJ_69-2245a.11'>出於口．請別白黑所以異，陰陽而已矣．〔一〕君誠能聽臣，燕必致旃裘狗馬之地，齊必致魚</line>
<line xml:id='SHIJI_ZHSJ_69-2245a.12'>鹽之海，楚必致橘柚之園，韓､魏､中山皆可使致湯沐之奉，而貴戚父兄皆可以受封侯．夫</line>
<line xml:id='SHIJI_ZHSJ_69-2245a.13'>割地包利，五伯之所以覆軍禽將而求也；封侯貴戚，湯武之所以放弒而爭也．今君高拱</line>
<line xml:id='SHIJI_ZHSJ_69-2245a.14'>而兩有之，此臣之所以為君願也．</line>
<line xml:id='SHIJI_ZHSJ_69-2245a.15'>〔一〕　索隱按：戰國策云「請屏左右，白言所以異陰陽」，其說異此．然言別白黑者，蘇秦言己今論趙國之利，必使分</line>
</surface>
<surface xml:id='SHIJI_ZHSJ_69-2246a-z'>
<pb ed='ZHSJ' n='69-2246a' xml:id='SHIJI_ZHSJ_69-2246a'/><line xml:id='SHIJI_ZHSJ_69-2246a.01'>　　　　明，有如白黑分別，陰陽殊異也．</line>
<line xml:id='SHIJI_ZHSJ_69-2246a.02'>　　「今大王與秦，則秦必弱韓､魏；與齊，則齊必弱楚､魏．〔一〕魏弱則割河外，韓弱則效</line>
<line xml:id='SHIJI_ZHSJ_69-2246a.03'>宜陽，宜陽效則上郡絕，〔二〕河外割則道不通，〔三〕楚弱則無援．此三策者，不可不孰計也．</line>
<line xml:id='SHIJI_ZHSJ_69-2246a.04'>〔一〕　正義楚東淮泗之上，與齊接境．</line>
<line xml:id='SHIJI_ZHSJ_69-2246a.05'>〔二〕　正義宜陽即韓城也，在洛州西，韓大郡也．上郡在同州西北．言韓弱，與秦宜陽城，則上郡路絕矣．</line>
<line xml:id='SHIJI_ZHSJ_69-2246a.06'>〔三〕　正義河外，同､華等地也．言魏弱，與秦河外地，則道路不通上郡矣．華山記云：「此山分秦晉之境，晉之西鄙</line>
<line xml:id='SHIJI_ZHSJ_69-2246a.07'>　　　　則曰陰晉，秦之東邑則曰寧秦．」</line>
<line xml:id='SHIJI_ZHSJ_69-2246a.08'>　　「夫秦下軹道，〔一〕則南陽危；〔二〕劫韓包周，〔三〕則趙氏自操兵；〔四〕據衞取卷，〔五〕則</line>
<line xml:id='SHIJI_ZHSJ_69-2246a.09'>齊必入朝秦．秦欲已得乎山東，則必舉兵而嚮趙矣．秦甲渡河踰漳，據番吾，〔六〕則兵必戰</line>
<line xml:id='SHIJI_ZHSJ_69-2246a.10'>於邯鄲之下矣．此臣之所為君患也．</line>
<line xml:id='SHIJI_ZHSJ_69-2246a.11'>〔一〕　正義軹音止．故亭在雍州萬年縣東北十六里苑中．</line>
<line xml:id='SHIJI_ZHSJ_69-2246a.12'>〔二〕　正義南陽，懷州河南也，七國時屬韓．言秦兵下軹道，從東渭橋歷北道過蒲津攻韓，即南陽危矣．</line>
<line xml:id='SHIJI_ZHSJ_69-2246a.13'>〔三〕　正義周都洛陽，秦若劫取韓南陽，是包裹周都也．趙邯鄲危，故須起兵自守．</line>
<line xml:id='SHIJI_ZHSJ_69-2246a.14'>〔四〕　索隱戰國策作「自銷鑠」．</line>
<line xml:id='SHIJI_ZHSJ_69-2246a.15'>〔五〕　集解丘權反．　索隱地理志卷縣屬河南．按：戰國策云「取淇」．　正義衞地濮陽也．卷城在鄭州武原</line>
<line xml:id='SHIJI_ZHSJ_69-2246a.16'>　　　　縣西北七里．言秦守衞得卷，則齊必來朝秦．</line>
</surface>
<surface xml:id='SHIJI_ZHSJ_69-2247a-z'>
<pb ed='ZHSJ' n='69-2247a' xml:id='SHIJI_ZHSJ_69-2247a'/><line xml:id='SHIJI_ZHSJ_69-2247a.01'>〔六〕　集解徐廣曰：「常山有蒲吾縣．」　索隱按：徐氏所引，據地理志云然也．　正義番音婆，又音蒲，又音盤．</line>
<line xml:id='SHIJI_ZHSJ_69-2247a.02'>　　　　疑古番吾公邑也．括地志云：「蒲吾故城在鎮州常山縣東二十里．」漳水在潞州．言秦兵渡河，歷南陽，入羊腸，</line>
<line xml:id='SHIJI_ZHSJ_69-2247a.03'>　　　　經澤､潞，渡漳水，守蒲吾城，則與趙戰於都城下矣．</line>
<line xml:id='SHIJI_ZHSJ_69-2247a.04'>　　「當今之時，山東之建國莫彊於趙．趙地方二千餘里，帶甲數十萬，車千乘，騎萬匹，粟</line>
<line xml:id='SHIJI_ZHSJ_69-2247a.05'>支數年．西有常山，〔一〕南有河漳，〔二〕東有清河，〔三〕北有燕國．〔四〕燕固弱國，不足畏也．</line>
<line xml:id='SHIJI_ZHSJ_69-2247a.06'>秦之所害於天下者莫如趙，然而秦不敢舉兵伐趙者，何也？畏韓､魏之議其後也．然則韓､</line>
<line xml:id='SHIJI_ZHSJ_69-2247a.07'>魏，趙之南蔽也．秦之攻韓､魏也，無有名山大川之限，稍蠶食之，傅〔五〕國都而止．韓､魏</line>
<line xml:id='SHIJI_ZHSJ_69-2247a.08'>不能支秦，必入臣於秦．秦無韓､魏之規，則禍必中於趙矣．此臣之所為君患也．</line>
<line xml:id='SHIJI_ZHSJ_69-2247a.09'>〔一〕　正義在鎮州西．</line>
<line xml:id='SHIJI_ZHSJ_69-2247a.10'>〔二〕　正義「河」字一作「清」，即漳河也，在潞州．地理志濁漳出長子鹿谷山，東至鄴，入清漳．</line>
<line xml:id='SHIJI_ZHSJ_69-2247a.11'>〔三〕　正義清河，今貝州也．</line>
<line xml:id='SHIJI_ZHSJ_69-2247a.12'>〔四〕　正義然三家分晉，趙得晉陽，襄子又伐戎取代．既云「西有常山者」，趙都邯鄲近北燕也．</line>
<line xml:id='SHIJI_ZHSJ_69-2247a.13'>〔五〕　集解音附．</line>
<line xml:id='SHIJI_ZHSJ_69-2247a.14'>　　「臣聞堯無三夫之分，舜無咫尺之地，以有天下；禹無百人之聚，以王諸侯；湯武之</line>
<line xml:id='SHIJI_ZHSJ_69-2247a.15'>士不過三千，車不過三百乘，卒不過三萬，立為天子：誠得其道也．是故明主外料其敵之</line>
<line xml:id='SHIJI_ZHSJ_69-2247a.16'>彊弱，內度其士卒賢不肖，不待兩軍相當而勝敗存亡之機固已形於胸中矣，豈揜於衆人之</line>
</surface>
<surface xml:id='SHIJI_ZHSJ_69-2248a-z'>
<pb ed='ZHSJ' n='69-2248a' xml:id='SHIJI_ZHSJ_69-2248a'/><line xml:id='SHIJI_ZHSJ_69-2248a.01'>言而以冥冥決事哉！</line>
<line xml:id='SHIJI_ZHSJ_69-2248a.02'>　　「臣竊以天下之地圖案之，諸侯之地五倍於秦，料度諸侯之卒十倍於秦，六國為一，并</line>
<line xml:id='SHIJI_ZHSJ_69-2248a.03'>力西鄉而攻秦，秦必破矣．今西面而事之，見臣於秦．夫破人之與破於人也，〔一〕臣人之與</line>
<line xml:id='SHIJI_ZHSJ_69-2248a.04'>臣於人也，〔二〕豈可同日而論哉！</line>
<line xml:id='SHIJI_ZHSJ_69-2248a.05'>〔一〕　正義破人謂破前敵也．破於人，為被前敵破．</line>
<line xml:id='SHIJI_ZHSJ_69-2248a.06'>〔二〕　索隱按：臣人謂己為彼臣也．臣於人者，謂我為主，使彼臣己也．　正義臣人謂己得人為臣．臣於人謂</line>
<line xml:id='SHIJI_ZHSJ_69-2248a.07'>　　　　己事他人．</line>
<line xml:id='SHIJI_ZHSJ_69-2248a.08'>　　「夫衡人者，〔一〕皆欲割諸侯之地以予秦．秦成，則高臺榭，美宮室，聽竽瑟之音，前有</line>
<line xml:id='SHIJI_ZHSJ_69-2248a.09'>樓闕軒轅，〔二〕後有長姣〔三〕美人，國被秦患而不與其憂．是故夫衡人日夜務以秦權恐愒諸</line>
<line xml:id='SHIJI_ZHSJ_69-2248a.10'>侯〔四〕以求割地，故願大王孰計之也．</line>
<line xml:id='SHIJI_ZHSJ_69-2248a.11'>〔一〕　索隱按：衡人即游說從橫之士也．東西為橫，南北為從．秦地形東西橫長，故張儀相秦，為秦連橫．　正義</line>
<line xml:id='SHIJI_ZHSJ_69-2248a.12'>　　　　衡音橫．謂為秦人．</line>
<line xml:id='SHIJI_ZHSJ_69-2248a.13'>〔二〕　索隱戰國策云「前有軒轅」．又史記俗本亦有作「軒冕」者，非本文也．</line>
<line xml:id='SHIJI_ZHSJ_69-2248a.14'>〔三〕　索隱音交．說文云：「姣，美也．」</line>
<line xml:id='SHIJI_ZHSJ_69-2248a.15'>〔四〕　集解愒音呼曷反．　索隱恐，起拱反．愒，許曷反．謂相恐脅也．鄒氏愒音憩，其意疏．</line>
<line xml:id='SHIJI_ZHSJ_69-2248a.16'>　　「臣聞明主絕疑去讒，屏流言之迹，塞朋黨之門，故尊主廣地彊兵之計臣得陳忠於前</line>
</surface>
<surface xml:id='SHIJI_ZHSJ_69-2249a-z'>
<pb ed='ZHSJ' n='69-2249a' xml:id='SHIJI_ZHSJ_69-2249a'/><line xml:id='SHIJI_ZHSJ_69-2249a.01'>矣．故竊為大王計，莫如一韓､魏､齊､楚､燕､趙以從親，以畔秦．令天下之將相會於洹水</line>
<line xml:id='SHIJI_ZHSJ_69-2249a.02'>之上，〔一〕通質，〔二〕刳白馬而盟．要約曰：『秦攻楚，齊､魏各出銳師以佐之，韓絕其糧道，〔三〕</line>
<line xml:id='SHIJI_ZHSJ_69-2249a.03'>趙涉河漳，〔四〕燕守常山之北．秦攻韓魏，〔五〕則楚絕其後，〔六〕齊出銳師而佐之，趙涉河漳，</line>
<line xml:id='SHIJI_ZHSJ_69-2249a.04'>燕守雲中．秦攻齊，則楚絕其後，韓守城皋，〔七〕魏塞其道，〔八〕趙涉河漳､博關，〔九〕燕出銳</line>
<line xml:id='SHIJI_ZHSJ_69-2249a.05'>師以佐之．秦攻燕，則趙守常山，楚軍武關，齊涉勃海，〔一０〕韓､魏皆出銳師以佐之．秦攻</line>
<line xml:id='SHIJI_ZHSJ_69-2249a.06'>趙，則韓軍宜陽，楚軍武關，魏軍河外，〔一一〕齊涉清河，〔一二〕燕出銳師以佐之．諸侯有不如</line>
<line xml:id='SHIJI_ZHSJ_69-2249a.07'>約者，以五國之兵共伐之．』六國從親以賓秦，〔一三〕則秦甲必不敢出於函谷以害山東矣．如</line>
<line xml:id='SHIJI_ZHSJ_69-2249a.08'>此，則霸王之業成矣．」</line>
<line xml:id='SHIJI_ZHSJ_69-2249a.09'>〔一〕　集解徐廣曰：「洹水出汲郡林慮縣．」</line>
<line xml:id='SHIJI_ZHSJ_69-2249a.10'>〔二〕　索隱音如字，又音躓．以言通其交質之情．</line>
<line xml:id='SHIJI_ZHSJ_69-2249a.11'>〔三〕　索隱謂擁兵於嶢關之外，又守宜陽也．</line>
<line xml:id='SHIJI_ZHSJ_69-2249a.12'>〔四〕　索隱謂趙亦涉河漳而西，欲與韓作援，以阻秦軍．</line>
<line xml:id='SHIJI_ZHSJ_69-2249a.13'>〔五〕　正義謂道蒲津之東攻之．</line>
<line xml:id='SHIJI_ZHSJ_69-2249a.14'>〔六〕　索隱謂出兵武關，以絕秦兵之後．</line>
<line xml:id='SHIJI_ZHSJ_69-2249a.15'>〔七〕　正義在洛州氾水縣．</line>
<line xml:id='SHIJI_ZHSJ_69-2249a.16'>〔八〕　索隱按：其道即河內之道．戰國策「其」作「午」．</line>
</surface>
<surface xml:id='SHIJI_ZHSJ_69-2250a-z'>
<pb ed='ZHSJ' n='69-2250a' xml:id='SHIJI_ZHSJ_69-2250a'/><line xml:id='SHIJI_ZHSJ_69-2250a.01'>〔九〕　集解徐廣曰：「齊威王六年，晉伐齊到博陵．東郡有博平縣．」</line>
<line xml:id='SHIJI_ZHSJ_69-2250a.02'>〔一０〕正義齊從滄州渡河至瀛州．</line>
<line xml:id='SHIJI_ZHSJ_69-2250a.03'>〔一一〕索隱河外謂陝及曲沃等處也．　正義謂同､華州．</line>
<line xml:id='SHIJI_ZHSJ_69-2250a.04'>〔一二〕正義齊從貝州過河而西．</line>
<line xml:id='SHIJI_ZHSJ_69-2250a.05'>〔一三〕索隱謂六國之軍共為合從相親，獨以秦為賓而共伐之．</line>
<line xml:id='SHIJI_ZHSJ_69-2250a.06'>　　趙王曰：「寡人年少，立國日淺，未嘗得聞社稷之長計也．今上客有意存天下，安諸侯</line>
<line xml:id='SHIJI_ZHSJ_69-2250a.07'>寡人敬以國從．」乃飾車百乘，黃金千溢，〔一〕白璧百雙，錦繡千純，〔二〕以約諸侯．</line>
<line xml:id='SHIJI_ZHSJ_69-2250a.08'>〔一〕　索隱戰國策作「萬溢」．一溢為一金，則二十兩曰一溢，為米二升．鄭玄以一溢為二十四分之一，其說異也．</line>
<line xml:id='SHIJI_ZHSJ_69-2250a.09'>〔二〕　集解純，匹端名．周禮曰：「純帛不過五兩．」　索隱音淳．裴氏云「純，端疋名」．高誘注戰國策音屯．屯，</line>
<line xml:id='SHIJI_ZHSJ_69-2250a.10'>　　　　束也．又禮鄉射云「某賢於某若干純」．純，數也，音旋．</line>
<line xml:id='SHIJI_ZHSJ_69-2250a.11'>　　是時周天子致文武之胙於秦惠王．惠王使犀首攻魏，禽將龍賈，取魏之雕陰，〔一〕且欲</line>
<line xml:id='SHIJI_ZHSJ_69-2250a.12'>東兵．蘇秦恐秦兵之至趙也，乃激怒張儀，入之于秦．</line>
<line xml:id='SHIJI_ZHSJ_69-2250a.13'>〔一〕　索隱魏地也．劉氏曰「在龍門河之西北」．按：地理志雕陰屬上郡．　正義在鄜州洛交縣北三十四里．</line>
<line xml:id='SHIJI_ZHSJ_69-2250a.14'>　　於是說韓宣王〔一〕曰：「韓北有鞏､成皋〔二〕之固，西有宜陽､商阪之塞，〔三〕東有宛､</line>
<line xml:id='SHIJI_ZHSJ_69-2250a.15'>穰､〔四〕洧水，〔五〕南有陘山，〔六〕地方九百餘里，帶甲數十萬，天下之彊弓勁弩皆從韓出．谿</line>
<line xml:id='SHIJI_ZHSJ_69-2250a.16'>子､〔七〕少府時力､距來者，〔八〕皆射六百步之外．韓卒超足而射，〔九〕百發不暇止，遠者括蔽</line>
</surface>
<surface xml:id='SHIJI_ZHSJ_69-2251a-z'>
<pb ed='ZHSJ' n='69-2251a' xml:id='SHIJI_ZHSJ_69-2251a'/><line xml:id='SHIJI_ZHSJ_69-2251a.01'>洞胸，近者鏑弇心．韓卒之劍戟皆出於冥山､〔一０〕棠谿､〔一一〕墨陽､〔一二〕合賻､〔一三〕鄧師､〔一四〕宛</line>
<line xml:id='SHIJI_ZHSJ_69-2251a.02'>馮､〔一五〕龍淵､太阿，〔一六〕皆陸斷牛馬，水截鵠鴈，當敵則斬堅甲鐵幕，〔一七〕革抉〔一八〕芮，〔一九〕無</line>
<line xml:id='SHIJI_ZHSJ_69-2251a.03'>不畢具．以韓卒之勇，被堅甲，蹠勁弩，帶利劍，一人當百，不足言也．夫以韓之勁與大王</line>
<line xml:id='SHIJI_ZHSJ_69-2251a.04'>之賢，乃西面事秦，交臂而服，羞社稷而為天下笑，無大於此者矣．是故願大王孰計之．</line>
<line xml:id='SHIJI_ZHSJ_69-2251a.05'>〔一〕　索隱按：世本韓宣王，昭侯之子也．</line>
<line xml:id='SHIJI_ZHSJ_69-2251a.06'>〔二〕　索隱二邑本屬東周，後為韓邑．地理志二縣並屬河南．</line>
<line xml:id='SHIJI_ZHSJ_69-2251a.07'>〔三〕　集解徐廣曰：「商，一作『常』．」　索隱劉氏云「蓋在商洛之閒，適秦楚之險塞」是也．　正義宜陽在洛州福</line>
<line xml:id='SHIJI_ZHSJ_69-2251a.08'>　　　　昌縣東十四里．商阪即商山也，在商洛縣南一里，亦曰楚山，武關在焉．</line>
<line xml:id='SHIJI_ZHSJ_69-2251a.09'>〔四〕　集解宛，於袁反．　索隱地理志宛､穰二縣名，並屬南陽．</line>
<line xml:id='SHIJI_ZHSJ_69-2251a.10'>〔五〕　集解洧，于鬼反．　索隱音于軌反，水名，出南方．　正義在新鄭東南，流入潁．</line>
<line xml:id='SHIJI_ZHSJ_69-2251a.11'>〔六〕　集解徐廣曰：「召陵有陘亭．密縣有陘山．」　正義在新鄭西南三十里．</line>
<line xml:id='SHIJI_ZHSJ_69-2251a.12'>〔七〕　集解許慎云：「南方谿子蠻夷柘弩，皆善材．」　索隱按：許慎注淮南子，以為南方谿子蠻出柘弩及竹弩．</line>
<line xml:id='SHIJI_ZHSJ_69-2251a.13'>〔八〕　集解韓有谿子弩，又有少府所造二種之弩．案：時力者，謂作之得時，力倍於常，故名時力也．距來者，謂弩</line>
<line xml:id='SHIJI_ZHSJ_69-2251a.14'>　　　　埶勁利，足以距來敵也．　索隱韓又有少府所造時力､距來二種之弩．按：時力者，謂作之得時則力倍於常，</line>
<line xml:id='SHIJI_ZHSJ_69-2251a.15'>　　　　故有時力也．距來者，謂以弩埶勁利，足以距於來敵也．其名並見淮南子．</line>
<line xml:id='SHIJI_ZHSJ_69-2251a.16'>〔九〕　索隱按：超足謂超騰用埶，蓋起足蹋之而射也，故下云「蹠勁弩」是也．　正義超足，齊足也．夫欲放弩，皆</line>
</surface>
<surface xml:id='SHIJI_ZHSJ_69-2252a-z'>
<pb ed='ZHSJ' n='69-2252a' xml:id='SHIJI_ZHSJ_69-2252a'/><line xml:id='SHIJI_ZHSJ_69-2252a.01'>　　　　坐，舉足踏弩，兩手引揍機，然始發之．</line>
<line xml:id='SHIJI_ZHSJ_69-2252a.02'>〔一０〕集解徐廣曰：「莊子云南行至郢，北面而不見冥山．」駰案：司馬彪曰「冥山在朔州北」．　索隱莊子云「南行</line>
<line xml:id='SHIJI_ZHSJ_69-2252a.03'>　　　　至郢，北面而不見冥山」．司馬彪云「冥山在朔州北」．郭象云「冥山在乎太極」．李軌云「在韓國」．</line>
<line xml:id='SHIJI_ZHSJ_69-2252a.04'>〔一一〕集解徐廣曰：「汝南吳房有棠谿亭．」　索隱地理志棠谿亭在汝南吳房縣．　正義故城在豫州偃城縣西八</line>
<line xml:id='SHIJI_ZHSJ_69-2252a.05'>　　　　十里．鹽鐵論云「有棠谿之劍」是．</line>
<line xml:id='SHIJI_ZHSJ_69-2252a.06'>〔一二〕集解淮南子曰：「墨陽之莫邪也．」　索隱淮南子云「服劍者貴於剡利，而不期於墨陽莫邪」，則墨陽匠名也．</line>
<line xml:id='SHIJI_ZHSJ_69-2252a.07'>〔一三〕集解音附．徐廣曰：「一作『伯』．」　索隱按：戰國策作「合伯」，春秋後語作「合相」．</line>
<line xml:id='SHIJI_ZHSJ_69-2252a.08'>〔一四〕索隱鄧國有工鑄劍，而師名焉．</line>
<line xml:id='SHIJI_ZHSJ_69-2252a.09'>〔一五〕集解徐廣曰：「滎陽有馮池．」　索隱徐廣云「滎陽有馮池」，謂宛人於馮池鑄劍，故號宛馮．</line>
<line xml:id='SHIJI_ZHSJ_69-2252a.10'>〔一六〕集解吳越春秋曰：「楚王召風胡子而告之曰：『寡人聞吳有干將，越有歐冶，寡人欲因子請此二人作劍，可乎？』</line>
<line xml:id='SHIJI_ZHSJ_69-2252a.11'>　　　　風胡子曰：『可．』乃往見二人，作劍，一曰龍淵，二曰太阿．」　索隱按：吳越春秋楚王令風胡子請請吳干將、越</line>
<line xml:id='SHIJI_ZHSJ_69-2252a.12'>　　　　歐冶作劍二，其一曰龍泉，二曰太阿．又太康地記曰「汝南西平有龍泉水，可以淬刀劍，特堅利，故有龍泉之劍，</line>
<line xml:id='SHIJI_ZHSJ_69-2252a.13'>　　　　楚之寶劍也．以特堅利，故有堅白之論云：『黃，所以為堅也；白，所以為利也．』齊辨之曰：『白，所以為不堅；</line>
<line xml:id='SHIJI_ZHSJ_69-2252a.14'>　　　　黃，所以為不利也．』故天下之寶劍韓為衆，一曰棠谿，二曰墨陽，三曰合伯，四曰鄧師，五曰宛馮，六曰龍泉，七</line>
<line xml:id='SHIJI_ZHSJ_69-2252a.15'>　　　　曰太阿，八曰莫邪，九曰干將也」．然干將、莫邪匠名也，其劍皆出西平縣，今有鐵官令一，別領戶，是古鑄劍之地</line>
<line xml:id='SHIJI_ZHSJ_69-2252a.16'>　　　　也．</line>
<line xml:id='SHIJI_ZHSJ_69-2252a.17'>〔一七〕集解徐廣曰：「陽城出鐵．」　索隱按：戰國策云「當敵則斬甲盾鞮鍪鐵幕」也．鄒誕幕一作「陌」．劉云：</line>
</surface>
<surface xml:id='SHIJI_ZHSJ_69-2253a-z'>
<pb ed='ZHSJ' n='69-2253a' xml:id='SHIJI_ZHSJ_69-2253a'/><line xml:id='SHIJI_ZHSJ_69-2253a.01'>　　　　「謂以鐵為臂脛之衣．言其劍利，能斬之也．」</line>
<line xml:id='SHIJI_ZHSJ_69-2253a.02'>〔一八〕集解徐廣曰：「一作『決』．」　索隱音決．謂以革為射決．決，射韝也．</line>
<line xml:id='SHIJI_ZHSJ_69-2253a.03'>〔一九〕集解音伐．　索隱與「瞂」同，音伐，謂楯也．芮音如字，謂繫楯之綬也．　正義方言云：「盾，自關東</line>
<line xml:id='SHIJI_ZHSJ_69-2253a.04'>　　　　謂之瞂，關西謂之盾．」</line>
<line xml:id='SHIJI_ZHSJ_69-2253a.05'>　　「大王事秦，秦必求宜陽、成皋．今茲效之，〔一〕明年又復求割地．與則無地以給之，不</line>
<line xml:id='SHIJI_ZHSJ_69-2253a.06'>與則[⿱𠫓廾]前功而受後禍．且大王之地有盡而秦之求無已，以有盡之地而逆無已之求，此所謂</line>
<line xml:id='SHIJI_ZHSJ_69-2253a.07'>市怨結禍者也，不戰而地已削矣．臣聞鄙諺曰：『寧為雞口，無為牛後．』〔二〕今西面交臂而</line>
<line xml:id='SHIJI_ZHSJ_69-2253a.08'>臣事秦，何異於牛後乎？夫以大王之賢，挾彊韓之兵，而有牛後之名，臣竊為大王羞之．」</line>
<line xml:id='SHIJI_ZHSJ_69-2253a.09'>〔一〕　索隱按：鄭玄注禮云「效猶呈也，見也」．</line>
<line xml:id='SHIJI_ZHSJ_69-2253a.10'>〔二〕　索隱按；戰國策云「寧為雞尸，不為牛從」．延篤注云「尸，雞中主也．從謂牛子也．言寧為雞中之主，不為牛</line>
<line xml:id='SHIJI_ZHSJ_69-2253a.11'>　　　　之從後也」．　正義雞口雖小，猶進食；牛後雖大，乃出糞也．</line>
<line xml:id='SHIJI_ZHSJ_69-2253a.12'>　　於是韓王勃然作色，攘臂瞋目，按劍仰天太息〔一〕曰；「寡人雖不肖，必不能事秦．今主</line>
<line xml:id='SHIJI_ZHSJ_69-2253a.13'>君〔二〕󻧐以趙王之教，敬奉社稷以從．」</line>
<line xml:id='SHIJI_ZHSJ_69-2253a.14'>〔一〕　索隱太息謂久蓄氣而大吁也．</line>
<line xml:id='SHIJI_ZHSJ_69-2253a.15'>〔二〕　索隱指蘇秦也．禮，卿大夫稱主．今嘉蘇子合從諸侯，襃而美之，故稱曰主．</line>
<line xml:id='SHIJI_ZHSJ_69-2253a.16'>　　又說魏襄王〔一〕曰：「大王之地，南有鴻溝、〔二〕陳、汝南、許、郾、〔三〕昆陽、召陵、舞陽、新</line>
</surface>
<surface xml:id='SHIJI_ZHSJ_69-2254a-z'>
<pb ed='ZHSJ' n='69-2254a' xml:id='SHIJI_ZHSJ_69-2254a'/><line xml:id='SHIJI_ZHSJ_69-2254a.01'>都、新郪，〔四〕東有淮、潁、〔五〕棗、〔六〕無胥，〔七〕西有長城之界，北有河外、〔八〕卷、衍、酸</line>
<line xml:id='SHIJI_ZHSJ_69-2254a.02'>棗，〔九〕地方千里．地名雖小，然而田舍廬廡之數，曾無所芻牧．人民之衆，車馬之多，日</line>
<line xml:id='SHIJI_ZHSJ_69-2254a.03'>夜行不絕，輷輷殷殷，〔一０〕若有三軍之衆．臣竊量大王之國不下楚．，然衡人怵王〔一一〕交彊虎</line>
<line xml:id='SHIJI_ZHSJ_69-2254a.04'>狼之秦以侵天下，卒有秦患，〔一二〕不顧其禍．夫挾彊秦之勢以內劫其主，罪無過此者．魏，</line>
<line xml:id='SHIJI_ZHSJ_69-2254a.05'>天下之彊國也；王，天下之賢王也．今乃有意西面而事秦，稱東藩，築帝宮，〔一三〕受冠帶，〔一四〕</line>
<line xml:id='SHIJI_ZHSJ_69-2254a.06'>祠春秋，〔一五〕臣竊為大王恥之．</line>
<line xml:id='SHIJI_ZHSJ_69-2254a.07'>〔一〕　索隱世本惠王子名嗣．</line>
<line xml:id='SHIJI_ZHSJ_69-2254a.08'>〔二〕　集解徐廣曰：「在滎陽．」</line>
<line xml:id='SHIJI_ZHSJ_69-2254a.09'>〔三〕　集解徐廣曰：「在潁川．於幰切．」　索隱音偃，又於建反．戰國策作「鄢」．按：地理志潁川有許、郾二縣，</line>
<line xml:id='SHIJI_ZHSJ_69-2254a.10'>　　　　又有傿陵縣，故所稱惑也．傿音焉．　正義陳、汝南，今汝州、豫州縣也．</line>
<line xml:id='SHIJI_ZHSJ_69-2254a.11'>〔四〕　集解地理志潁川有昆陽、舞陽縣，汝南有新郪縣，南陽有新都縣．　索隱地理志昆陽、舞陽屬潁川，召陵、新</line>
<line xml:id='SHIJI_ZHSJ_69-2254a.12'>　　　　郪屬汝南．按：新郪即郪丘，章帝以封殷後於宋．新都屬南陽．按：戰國策直云新郪，無「新都」二字．　正義</line>
<line xml:id='SHIJI_ZHSJ_69-2254a.13'>　　　　召陵在豫州，舞陽在許州．</line>
<line xml:id='SHIJI_ZHSJ_69-2254a.14'>〔五〕　正義淮陽、穎川二郡．</line>
<line xml:id='SHIJI_ZHSJ_69-2254a.15'>〔六〕　集解徐廣曰：「在宛句．」　正義在宛朐．按：宛朐，曹州縣也．</line>
<line xml:id='SHIJI_ZHSJ_69-2254a.16'>〔七〕　索隱按；其地闕．</line>
</surface>
<surface xml:id='SHIJI_ZHSJ_69-2255a-z'>
<pb ed='ZHSJ' n='69-2255a' xml:id='SHIJI_ZHSJ_69-2255a'/><line xml:id='SHIJI_ZHSJ_69-2255a.01'>〔八〕　正義謂河南地．</line>
<line xml:id='SHIJI_ZHSJ_69-2255a.02'>〔九〕　集解徐廣曰：「滎陽卷縣有長城，經陽武到密．衍，地名．　索隱徐廣云「滎陽卷縣有長城」，蓋據地險為說</line>
<line xml:id='SHIJI_ZHSJ_69-2255a.03'>　　　　也．　正義卷在鄭州原武縣北七里．酸棗在滑州．衍，徐云地名．</line>
<line xml:id='SHIJI_ZHSJ_69-2255a.04'>〔一０〕正義輷，麾宏反．殷音隱．</line>
<line xml:id='SHIJI_ZHSJ_69-2255a.05'>〔一一〕正義衡音橫．怵音卹．</line>
<line xml:id='SHIJI_ZHSJ_69-2255a.06'>〔一二〕正義卒音󺝞忽反．</line>
<line xml:id='SHIJI_ZHSJ_69-2255a.07'>〔一三〕索隱謂為秦築宮，備其巡狩而舍之，故謂之「帝宮」．</line>
<line xml:id='SHIJI_ZHSJ_69-2255a.08'>〔一四〕索隱謂冠帶制度皆受秦法．</line>
<line xml:id='SHIJI_ZHSJ_69-2255a.09'>〔一五〕索隱言春秋貢奉，以助秦祭祀．</line>
<line xml:id='SHIJI_ZHSJ_69-2255a.10'>　　「臣聞越王句踐戰敝卒三千人，禽夫差於干遂；〔一〕武王卒三千人，革車三百乘，制紂</line>
<line xml:id='SHIJI_ZHSJ_69-2255a.11'>於牧野：〔二〕豈其士卒衆哉，誠能奮其威也．今竊聞大王之卒，武士二十萬，〔三〕蒼頭二十</line>
<line xml:id='SHIJI_ZHSJ_69-2255a.12'>萬，〔四〕奮擊二十萬，廝徒十萬，〔五〕車六百乘，騎五千匹．此其過越王句踐、武王遠矣，今</line>
<line xml:id='SHIJI_ZHSJ_69-2255a.13'>乃聽於羣臣之說而欲臣事秦．夫事秦必割地以效實，〔六〕故兵未用而國已虧矣．凡羣臣之</line>
<line xml:id='SHIJI_ZHSJ_69-2255a.14'>言事秦者，皆姦人，非忠臣也．夫為人臣，割其主之地以求外交，偷取一時之功而不顧其</line>
<line xml:id='SHIJI_ZHSJ_69-2255a.15'>後，破公家而成私門，外挾彊秦之勢以內劫其主，以求割地，願大王孰察之．</line>
<line xml:id='SHIJI_ZHSJ_69-2255a.16'>〔一〕　索隱按：干遂，地名，不知所在．然按干是水旁之高地，故有「江干」「河干」是也．又左思吳都賦云「長干延</line>
</surface>
<surface xml:id='SHIJI_ZHSJ_69-2256a-z'>
<pb ed='ZHSJ' n='69-2256a' xml:id='SHIJI_ZHSJ_69-2256a'/><line xml:id='SHIJI_ZHSJ_69-2256a.01'>　　　　屬」，是干為江旁之地．遂者，道也．於干有道，因為地名．　正義在蘇州吳縣西北四十餘里萬安山西南一里</line>
<line xml:id='SHIJI_ZHSJ_69-2256a.02'>　　　　太湖．夫差敗於姑蘇，禽於干遂，相去四十餘里．</line>
<line xml:id='SHIJI_ZHSJ_69-2256a.03'>〔二〕　正義今衞州城是也．周武王伐紂於牧野，築之．</line>
<line xml:id='SHIJI_ZHSJ_69-2256a.04'>〔三〕　集解漢書刑法志曰：「魏氏武卒衣三屬之甲，操十二石之弩，負矢五十，置戈其上，冠冑帶劍，贏三日之糧，日中</line>
<line xml:id='SHIJI_ZHSJ_69-2256a.05'>　　　　而趨百里，中試則復其戶，利其田宅．」　索隱衣音意．屬音燭．按：三屬謂甲衣也．覆膊，一也；甲裳，二</line>
<line xml:id='SHIJI_ZHSJ_69-2256a.06'>　　　　也；脛衣，三也．甲之有裳，見左傳也．贏音盈．謂齎糗糧．中音竹仲反．謂其筋力能負重，所以得中試也．復</line>
<line xml:id='SHIJI_ZHSJ_69-2256a.07'>　　　　音福．謂中試之人，國家當優復，賜之上田宅，故云「利其田宅」也．</line>
<line xml:id='SHIJI_ZHSJ_69-2256a.08'>〔四〕　索隱謂以青巾裹頭，以異於衆．荀卿「魏有蒼頭二十萬」是也．</line>
<line xml:id='SHIJI_ZHSJ_69-2256a.09'>〔五〕　索隱廝音斯．謂廝養之卒．斯，養馬之賤者，今起為之卒．　正義廝音斯．謂炊烹供養雜役．</line>
<line xml:id='SHIJI_ZHSJ_69-2256a.10'>〔六〕　索隱謂割地獻秦，以效己之誠實．</line>
<line xml:id='SHIJI_ZHSJ_69-2256a.11'>　　「周書曰：『緜緜不絕，蔓蔓柰何？豪氂不伐，將用斧柯．』前慮不定，後有大患，將柰</line>
<line xml:id='SHIJI_ZHSJ_69-2256a.12'>之何？大王誠能聽臣，六國從親，專心并力壹意，則必無彊秦之患．故敝邑趙王使臣效愚</line>
<line xml:id='SHIJI_ZHSJ_69-2256a.13'>計，〔一〕奉明約，在大王之詔詔之．」</line>
<line xml:id='SHIJI_ZHSJ_69-2256a.14'>〔一〕　索隱此「效」猶呈也，見也．</line>
<line xml:id='SHIJI_ZHSJ_69-2256a.15'>　　魏王曰：「寡人不肖，未嘗得聞明教．今主君以趙王之詔詔之，敬以國從．」</line>
<line xml:id='SHIJI_ZHSJ_69-2256a.16'>　　因東說齊宣王〔一〕曰：「齊南有泰山，東有琅邪，西有清河，〔二〕北有勃海，北所謂四塞</line>
</surface>
<surface xml:id='SHIJI_ZHSJ_69-2257a-z'>
<pb ed='ZHSJ' n='69-2257a' xml:id='SHIJI_ZHSJ_69-2257a'/><line xml:id='SHIJI_ZHSJ_69-2257a.01'>之國也．齊地方二千餘里，帶甲數十萬，粟如丘山．三軍之良，五家之兵，〔三〕進如鋒矢，〔四〕</line>
<line xml:id='SHIJI_ZHSJ_69-2257a.02'>戰如雷霆，解如風雨．即有軍役，未嘗倍泰山，絕清河，涉勃海也．〔五〕臨菑之中七萬戶，臣</line>
<line xml:id='SHIJI_ZHSJ_69-2257a.03'>竊度之，不下戶三男子，三七二十一萬，不待發於遠縣，而臨菑之卒固已二十一萬矣．臨菑</line>
<line xml:id='SHIJI_ZHSJ_69-2257a.04'>甚富而實，其民無不吹竽鼓瑟，彈琴擊筑，〔六〕鬬雞走狗，六博〔七〕蹋鞠〔八〕者．臨菑之塗，車</line>
<line xml:id='SHIJI_ZHSJ_69-2257a.05'>轂擊，人肩摩，連衽成帷，舉袂成幕，揮汗成雨，家殷人足，志高氣揚．夫以大王之賢與齊之</line>
<line xml:id='SHIJI_ZHSJ_69-2257a.06'>彊，天下莫能當．今乃西面而事秦，臣竊為大王羞之．</line>
<line xml:id='SHIJI_ZHSJ_69-2257a.07'>〔一〕　索隱世本名辟彊，威王之子也．</line>
<line xml:id='SHIJI_ZHSJ_69-2257a.08'>〔二〕　正義即貝州．</line>
<line xml:id='SHIJI_ZHSJ_69-2257a.09'>〔三〕　索隱按：高誘注戰國策云「五家即五國也」．</line>
<line xml:id='SHIJI_ZHSJ_69-2257a.10'>〔四〕　索隱按；戰國策作「疾如錐矢」．高誘曰「錐矢，小矢，喻徑疾也」．呂氏春秋曰「所貴錐矢者，為應聲而至」．</line>
<line xml:id='SHIJI_ZHSJ_69-2257a.11'>　　　　正義齊軍之進，若鋒芒之刀，良弓之矢，用之有進而無退．</line>
<line xml:id='SHIJI_ZHSJ_69-2257a.12'>〔五〕　正義言臨淄自足也．絕，涉，皆度也．勃海，滄州也．齊有軍役，不用度河取二部．</line>
<line xml:id='SHIJI_ZHSJ_69-2257a.13'>〔六〕　正義筑似琴而大，頭圓，五弦，擊之不鼓．</line>
<line xml:id='SHIJI_ZHSJ_69-2257a.14'>〔七〕　索隱按：王逸注楚詞云「博，著也．行六，故曰六博」．</line>
<line xml:id='SHIJI_ZHSJ_69-2257a.15'>〔八〕　集解劉向別錄曰：「鞠者，傳言黃帝所作，或曰起戰國之時．蹋鞠，兵勢也，所以練武士，知有材也，皆因嬉戲</line>
<line xml:id='SHIJI_ZHSJ_69-2257a.16'>　　　　而講練之．」蹋，徒獵反．鞠，求六反．　索隱上徒臘反，下居六反．別錄注云：「蹴踘，促六反．蹴亦蹋也．」</line>
</surface>
<surface xml:id='SHIJI_ZHSJ_69-2258a-z'>
<pb ed='ZHSJ' n='69-2258a' xml:id='SHIJI_ZHSJ_69-2258a'/><line xml:id='SHIJI_ZHSJ_69-2258a.01'>　　　　崔豹云：「起黃帝時，習兵之埶．」</line>
<line xml:id='SHIJI_ZHSJ_69-2258a.02'>　　「且夫韓、魏之所以重畏秦者，為與秦接境壤界也．兵出而相當，不出十日而戰勝存亡</line>
<line xml:id='SHIJI_ZHSJ_69-2258a.03'>之機決矣．韓、魏戰而勝秦，則兵半折，四境不守；戰而不勝，則國已危亡隨其後．是故</line>
<line xml:id='SHIJI_ZHSJ_69-2258a.04'>韓、魏之所以重與秦戰，而輕為之臣也．今秦之攻齊則不然．倍韓、魏之地，過衞陽晉之</line>
<line xml:id='SHIJI_ZHSJ_69-2258a.05'>道，〔一〕徑乎亢父之險，〔二〕車不得方軌，〔三〕騎不得比行，百人守險，千人不敢過也．秦雖欲</line>
<line xml:id='SHIJI_ZHSJ_69-2258a.06'>深入，則狼顧，〔四〕恐韓、魏之議其後也．是故恫疑〔五〕虛猲，〔六〕驕矜而不敢進，〔七〕則秦之</line>
<line xml:id='SHIJI_ZHSJ_69-2258a.07'>不能害齊亦明矣．</line>
<line xml:id='SHIJI_ZHSJ_69-2258a.08'>〔一〕　集解徐廣曰：「魏哀王十六年，秦拔魏蒲坂、陽晉、封陵．」　索隱按：陽晉，魏邑也．魏系家「哀王十六年，秦</line>
<line xml:id='SHIJI_ZHSJ_69-2258a.09'>　　　　拔魏蒲阪、陽晉、封陵」是也．劉氏云「陽晉，地名，蓋適齊之道，衞國之西南也」．　正義言秦伐齊，背韓、魏地</line>
<line xml:id='SHIJI_ZHSJ_69-2258a.10'>　　　　而與齊戰．徐說陽晉非也，乃是晉陽耳．衞地曹、濮等州也．杜預云「曹，衞下邑也」．陽晉故城在曹州乘氏縣</line>
<line xml:id='SHIJI_ZHSJ_69-2258a.11'>　　　　西北三十七里．</line>
<line xml:id='SHIJI_ZHSJ_69-2258a.12'>〔二〕　索隱亢音剛，又苦浪反．地理志縣名，屬梁國也．　正義故縣在兗州任城縣南五十一里．</line>
<line xml:id='SHIJI_ZHSJ_69-2258a.13'>〔三〕　正義言不得兩車並行．</line>
<line xml:id='SHIJI_ZHSJ_69-2258a.14'>〔四〕　正義狼性怯，走常還顧．</line>
<line xml:id='SHIJI_ZHSJ_69-2258a.15'>〔五〕　索隱上音通，一音洞．恐懼也．</line>
<line xml:id='SHIJI_ZHSJ_69-2258a.16'>〔六〕　集解呼葛反．　索隱猲，本一作「喝」，並呼葛反．高誘曰：「虛猲，喘息懼貌也．」劉氏云：「秦自疑懼，不敢</line>
</surface>
<surface xml:id='SHIJI_ZHSJ_69-2259a-z'>
<pb ed='ZHSJ' n='69-2259a' xml:id='SHIJI_ZHSJ_69-2259a'/><line xml:id='SHIJI_ZHSJ_69-2259a.01'>　　　　進兵，虛作恐怯之詞，以脅韓、魏也．」</line>
<line xml:id='SHIJI_ZHSJ_69-2259a.02'>〔七〕　正義言秦雖至亢父，猶恐懼狼顧，虛作喝罵，驕溢矜誇，不敢進伐齊明矣．</line>
<line xml:id='SHIJI_ZHSJ_69-2259a.03'>　　「夫不深料秦之無柰齊何，而欲西面而事之，是羣臣之計過也．今無臣事秦之名而有</line>
<line xml:id='SHIJI_ZHSJ_69-2259a.04'>彊國之實，臣是故願大王少留意計之．」</line>
<line xml:id='SHIJI_ZHSJ_69-2259a.05'>　　齊王曰：「寡人不敏，僻遠守海，窮道東境之國也，未嘗得聞餘教．今足下以趙王詔詔</line>
<line xml:id='SHIJI_ZHSJ_69-2259a.06'>之，敬以國從．」</line>
<line xml:id='SHIJI_ZHSJ_69-2259a.07'>　　乃西南說楚威王〔一〕曰：「楚，天下之彊國也；王，天下之賢王也．西有黔中、〔二〕巫</line>
<line xml:id='SHIJI_ZHSJ_69-2259a.08'>郡，〔三〕東有夏州、〔四〕海陽，〔五〕南有洞庭、〔六〕蒼梧，〔七〕北有陘塞、郇陽，〔八〕地方五千餘里，</line>
<line xml:id='SHIJI_ZHSJ_69-2259a.09'>帶甲百萬，車千乘，騎萬匹，粟支十年．此霸王之資也．夫以楚之彊與王之賢，天下莫能當</line>
<line xml:id='SHIJI_ZHSJ_69-2259a.10'>也．今乃欲西面而事秦，則諸侯莫不西面而朝於章臺之下矣．</line>
<line xml:id='SHIJI_ZHSJ_69-2259a.11'>〔一〕　索隱威王名商，宣王之子．</line>
<line xml:id='SHIJI_ZHSJ_69-2259a.12'>〔二〕　集解徐廣曰：「今之武陵也．」　正義今朗州，楚黔中郡，其故城在辰州西二十里，皆盤瓠後也．</line>
<line xml:id='SHIJI_ZHSJ_69-2259a.13'>〔三〕　集解徐廣曰：「巫郡者，南郡之西界．」　正義巫郡，夔州巫山縣是．</line>
<line xml:id='SHIJI_ZHSJ_69-2259a.14'>〔四〕　集解徐廣曰：「楚考烈王元年，秦取夏州．」駰案：左傳「楚莊王伐陳，鄉取一人焉以歸，謂之夏州」．而注者不</line>
<line xml:id='SHIJI_ZHSJ_69-2259a.15'>　　　　說夏州所在．車胤撰桓溫集云：「夏口城上數里有洲，名夏州．」「東有夏州」謂此也．　索隱裴駰據左氏及車</line>
<line xml:id='SHIJI_ZHSJ_69-2259a.16'>　　　　胤說夏州，其文甚明，而劉伯莊以為夏州侯之本國，亦未為得也．　正義大江中州也．夏水口在荊州江陵縣</line>
</surface>
<surface xml:id='SHIJI_ZHSJ_69-2260a-z'>
<pb ed='ZHSJ' n='69-2260a' xml:id='SHIJI_ZHSJ_69-2260a'/><line xml:id='SHIJI_ZHSJ_69-2260a.01'>　　　　東南二十五里．</line>
<line xml:id='SHIJI_ZHSJ_69-2260a.02'>〔五〕　索隱按：地理志無海陽．劉氏云「楚之東境」．</line>
<line xml:id='SHIJI_ZHSJ_69-2260a.03'>〔六〕　索隱今之青草湖是也，在岳州界也．</line>
<line xml:id='SHIJI_ZHSJ_69-2260a.04'>〔七〕　索隱地名．地理志有蒼梧郡．　正義蒼梧山在道州南．</line>
<line xml:id='SHIJI_ZHSJ_69-2260a.05'>〔八〕　集解徐廣曰：「春秋曰『遂伐楚，次于陘』．楚威王十一年，魏敗楚陘山．析縣有鈞水，或者郇陽今之順陽乎？</line>
<line xml:id='SHIJI_ZHSJ_69-2260a.06'>　　　　一本『北有汾、陘之塞』也．」　索隱陘山在楚北境，威王十一年，魏敗楚陘山是也．郇音荀．北有郇陽，其地當</line>
<line xml:id='SHIJI_ZHSJ_69-2260a.07'>　　　　在汝南、潁川之界．檢地理志及太康地記，北境並無郇邑．郇邑在河東，晉地．計郇陽當是新陽，聲相近字變</line>
<line xml:id='SHIJI_ZHSJ_69-2260a.08'>　　　　耳．汝南有新陽縣，應劭云「在新水之陽」，猶豳邑變為栒，亦當然也．徐氏云「郇陽當是慎陽」，蓋其疏也．</line>
<line xml:id='SHIJI_ZHSJ_69-2260a.09'>　　　　正義陘山在鄭州新鄭縣西南三十里．順陽故城在鄭州穰縣西百四十里．</line>
<line xml:id='SHIJI_ZHSJ_69-2260a.10'>　　「秦之所害莫如楚，楚彊則秦弱，秦彊則楚弱，其勢不兩立．故為大王計，莫如從親以</line>
<line xml:id='SHIJI_ZHSJ_69-2260a.11'>孤秦．大王不從【親】，秦必起兩軍，一軍出武關，一軍下黔中，則鄢郢動矣．〔一〕</line>
<line xml:id='SHIJI_ZHSJ_69-2260a.12'>〔一〕　集解徐廣曰：「今南郡宜城．」　正義鄢鄉故城在襄州率道縣南九里．安郢城在荊州江陵縣東北六里．秦兵</line>
<line xml:id='SHIJI_ZHSJ_69-2260a.13'>　　　　出武關，則臨鄢矣；兵下黔中，則臨郢矣．</line>
<line xml:id='SHIJI_ZHSJ_69-2260a.14'>　　「臣聞治之其未亂也，為之其未有也．患至而后憂之，則無及已．故願大王蚤孰計之．</line>
<line xml:id='SHIJI_ZHSJ_69-2260a.15'>　　「大王誠能聽臣，臣請令山東之國奉四時之獻，以承大王之明詔，委社稷，奉宗廟，練士</line>
<line xml:id='SHIJI_ZHSJ_69-2260a.16'>厲兵，在大王之所用之．大王誠能用臣之愚計，則韓、魏、齊、燕、趙、衞之妙音美人必充後</line>
</surface>
<surface xml:id='SHIJI_ZHSJ_69-2261a-z'>
<pb ed='ZHSJ' n='69-2261a' xml:id='SHIJI_ZHSJ_69-2261a'/><line xml:id='SHIJI_ZHSJ_69-2261a.01'>宮，燕、代橐駝良馬必實外廄．故從合則楚王，衡成則秦帝．今釋霸王之業，而有事人之</line>
<line xml:id='SHIJI_ZHSJ_69-2261a.02'>名，臣竊為大王不取也．</line>
<line xml:id='SHIJI_ZHSJ_69-2261a.03'>　　「夫秦，虎狼之國也，有吞天下之心．秦，天下之仇讎也．衡人皆欲割諸侯之地以事</line>
<line xml:id='SHIJI_ZHSJ_69-2261a.04'>秦，此所謂養仇而奉讎者也．夫為人臣，割其主之地以外交彊虎狼之秦，以侵天下，卒有秦</line>
<line xml:id='SHIJI_ZHSJ_69-2261a.05'>患，不顧其禍．夫外挾彊秦之威以內劫其主，以求割地，大逆不忠，無過此者．故從親則諸</line>
<line xml:id='SHIJI_ZHSJ_69-2261a.06'>侯割地以事楚，衡合則楚割地以事秦，此兩策者相去遠矣，二者大王何居焉？故敝邑趙王</line>
<line xml:id='SHIJI_ZHSJ_69-2261a.07'>使臣效愚計，奉明約，在大王詔之．」</line>
<line xml:id='SHIJI_ZHSJ_69-2261a.08'>　　楚王曰：「寡人之國西與秦接境，秦有舉巴蜀并漢中之心．秦，虎狼之國，不可親也．</line>
<line xml:id='SHIJI_ZHSJ_69-2261a.09'>而韓、魏迫於秦患，不可與深謀，與深謀恐反人以入於秦，故謀未發而國已危矣．寡人自料</line>
<line xml:id='SHIJI_ZHSJ_69-2261a.10'>以楚當秦，不見勝也；內與羣臣謀，不足恃也．寡人臥不安席，食不甘味，心搖搖然如縣旌</line>
<line xml:id='SHIJI_ZHSJ_69-2261a.11'>而無所終薄．〔一〕今主君欲一天下，收諸侯，存危國，寡人謹奉社稷以從．」</line>
<line xml:id='SHIJI_ZHSJ_69-2261a.12'>〔一〕　集解白洛反．</line>
<line xml:id='SHIJI_ZHSJ_69-2261a.13'>　　於是六國從合而并力焉．蘇秦為從約長，并相六國．</line>
<line xml:id='SHIJI_ZHSJ_69-2261a.14'>　　北報趙王，乃行過雒陽，車騎輜重，諸侯各發使送之甚衆，疑於王者．〔一〕周顯王聞之恐</line>
</surface>
<surface xml:id='SHIJI_ZHSJ_69-2262a-z'>
<pb ed='ZHSJ' n='69-2262a' xml:id='SHIJI_ZHSJ_69-2262a'/><line xml:id='SHIJI_ZHSJ_69-2262a.01'>懼，除道，使人郊勞．〔二〕蘇秦之昆弟妻嫂側目不敢仰視，俯伏侍取食．蘇秦笑謂其嫂曰：</line>
<line xml:id='SHIJI_ZHSJ_69-2262a.02'>「何前倨而後恭也？」嫂委蒲服，〔三〕以面掩地而謝曰：「見季子位高金多也．」〔四〕蘇秦喟</line>
<line xml:id='SHIJI_ZHSJ_69-2262a.03'>然歎曰：「此一人之身，富貴則親戚畏懼之，貧賤則輕易之，況衆人乎！且使我有雒陽負郭</line>
<line xml:id='SHIJI_ZHSJ_69-2262a.04'>田二頃，〔五〕吾豈能佩六國相印乎！」於是散千金以賜宗族朋友．初，蘇秦之燕，貸人百錢</line>
<line xml:id='SHIJI_ZHSJ_69-2262a.05'>為資，乃得富貴，以百金償之．徧報諸所嘗見德者．其從者有一人獨未得報，乃前自言．</line>
<line xml:id='SHIJI_ZHSJ_69-2262a.06'>蘇秦曰：「我非忘子．子之與我至燕，再三欲去我易水之上，方是時，我困，故望子深，是以</line>
<line xml:id='SHIJI_ZHSJ_69-2262a.07'>〔一〕　索隱疑作「擬」讀．</line>
<line xml:id='SHIJI_ZHSJ_69-2262a.08'>〔二〕　集解儀禮曰：「賓至近郊，君使卿朝服用束帛勞．」</line>
<line xml:id='SHIJI_ZHSJ_69-2262a.09'>〔三〕　索隱委謂以面掩地而進，若行也．蒲服即匍匐，並音蒲仆．</line>
<line xml:id='SHIJI_ZHSJ_69-2262a.10'>〔四〕　集解譙周曰：「蘇秦字季子．」　索隱按：其嫂呼小叔為季子耳，未必即其字．允南即以為字，未之得也．</line>
<line xml:id='SHIJI_ZHSJ_69-2262a.11'>〔五〕　索隱負者，背也，枕也．近城之地，沃潤流澤，最為膏腴，故曰「負郭」也．</line>
<line xml:id='SHIJI_ZHSJ_69-2262a.12'>　　蘇秦既約六國從親，歸趙，趙肅侯封為武安君，乃投從約書於秦．〔一〕秦兵不敢闚函谷</line>
<line xml:id='SHIJI_ZHSJ_69-2262a.13'>關十五年．</line>
<line xml:id='SHIJI_ZHSJ_69-2262a.14'>〔一〕　索隱乃設從約書．案：諸本作「投」．言設者，謂宣布其從約六國之事以告於秦．若作「投」，亦為易解．</line>
</surface>
<surface xml:id='SHIJI_ZHSJ_69-2263a-z'>
<pb ed='ZHSJ' n='69-2263a' xml:id='SHIJI_ZHSJ_69-2263a'/><line xml:id='SHIJI_ZHSJ_69-2263a.02'>　　其後秦使犀首欺齊､魏，與共伐趙，欲敗從約．齊､魏伐趙，趙王讓蘇秦．蘇秦恐，請使</line>
<line xml:id='SHIJI_ZHSJ_69-2263a.03'>燕，必報齊．蘇秦去趙〔一〕而從約皆解．</line>
<line xml:id='SHIJI_ZHSJ_69-2263a.04'>〔一〕　集解徐廣曰：「自初說燕至此三年．」</line>
<line xml:id='SHIJI_ZHSJ_69-2263a.05'>　　秦惠王以其女為燕太子婦．是歲，文侯卒，太子立，是為燕易王．易王初立，齊宣王因</line>
<line xml:id='SHIJI_ZHSJ_69-2263a.06'>燕喪伐燕，取十城．易王謂蘇秦曰：「往日先生至燕，而先王資先生見趙，遂約六國從．今</line>
<line xml:id='SHIJI_ZHSJ_69-2263a.07'>齊先伐趙，次至燕，以先生之故為天下笑，先生能為燕得侵地乎？」蘇秦大慙，曰：「請為王</line>
<line xml:id='SHIJI_ZHSJ_69-2263a.08'>取之．」</line>
<line xml:id='SHIJI_ZHSJ_69-2263a.09'>　　蘇秦見齊王，再拜，俯而慶，仰而弔．〔一〕齊王曰：「是何慶弔相隨之速也？」蘇秦曰：「臣</line>
<line xml:id='SHIJI_ZHSJ_69-2263a.10'>聞飢人所以飢而不食烏喙者，〔二〕為其愈充腹而與餓死同患也．〔三〕今燕雖弱小，即秦王之</line>
<line xml:id='SHIJI_ZHSJ_69-2263a.11'>少壻也．大王利其十城而長與彊秦為仇．今使弱燕為鴈行而彊秦敝其後，以招天下之精</line>
<line xml:id='SHIJI_ZHSJ_69-2263a.12'>兵，是食烏喙之類也．」齊王愀然變色〔四〕曰：「然則柰何？」蘇秦曰：「臣聞古之善制事者，</line>
<line xml:id='SHIJI_ZHSJ_69-2263a.13'>轉禍為福，因敗為功．大王誠能聽臣計，即歸燕之十城．燕無故而得十城，必喜；秦王知</line>
<line xml:id='SHIJI_ZHSJ_69-2263a.14'>以己之故而歸燕之十城，亦必喜．此所謂[⿱𠫓廾]仇讎而得石交者也．夫燕､秦俱事齊，則大王</line>
<line xml:id='SHIJI_ZHSJ_69-2263a.15'>號令天下，莫敢不聽．是王以虛辭附秦，以十城取天下．此霸王之業也．」王曰：「善．」於</line>
</surface>
<surface xml:id='SHIJI_ZHSJ_69-2264a-z'>
<pb ed='ZHSJ' n='69-2264a' xml:id='SHIJI_ZHSJ_69-2264a'/><line xml:id='SHIJI_ZHSJ_69-2264a.01'>是乃歸燕之十城．</line>
<line xml:id='SHIJI_ZHSJ_69-2264a.02'>〔一〕　索隱劉氏云：「當時慶弔應有其詞，但史家不錄耳．」</line>
<line xml:id='SHIJI_ZHSJ_69-2264a.03'>〔二〕　集解本草經曰：「烏頭，一名烏喙．」　索隱烏啄，音卓，又音許穢反．今之毒藥烏頭是．　正義廣雅云：「</line>
<line xml:id='SHIJI_ZHSJ_69-2264a.04'>　　　　奚，毒附子也．一歲為烏啄，三歲為附子，四歲為烏頭，五歲為天雄．」</line>
<line xml:id='SHIJI_ZHSJ_69-2264a.05'>〔三〕　索隱劉氏以愈猶暫，非也．謂食烏頭為其暫愈飢而充腹，少時毒發而死，亦與飢死同患也．</line>
<line xml:id='SHIJI_ZHSJ_69-2264a.06'>〔四〕　索隱愀音自酋反，又七小反．</line>
<line xml:id='SHIJI_ZHSJ_69-2264a.07'>　　人有毀蘇秦者曰：「左右賣國反覆之臣也，將作亂．」蘇秦恐得罪歸，而燕王不復官也．</line>
<line xml:id='SHIJI_ZHSJ_69-2264a.08'>蘇秦見燕王曰：「臣，東周之鄙人也，無有分寸之功，而王親拜之於廟而禮之於廷．今臣為</line>
<line xml:id='SHIJI_ZHSJ_69-2264a.09'>王卻齊之兵而（<note>攻</note>）得十城，宜以益親．今來而王不官臣者，人必有以不信傷臣於王者．臣</line>
<line xml:id='SHIJI_ZHSJ_69-2264a.10'>之不信，王之福也．臣聞忠信者，所以自為也；進取者，所以為人也．且臣之說齊王，曾</line>
<line xml:id='SHIJI_ZHSJ_69-2264a.11'>非欺之也．臣[⿱𠫓廾]老母於東周，固去自為而行進取也．今有孝如曾參，廉如伯夷，信如尾生．</line>
<line xml:id='SHIJI_ZHSJ_69-2264a.12'>得此三人者以事大王，何若？」王曰：「足矣．」蘇秦曰：「孝如曾參，義不離其親一宿於外，</line>
<line xml:id='SHIJI_ZHSJ_69-2264a.13'>王又安能使之步行千里而事弱燕之危王哉？廉如伯夷，義不為孤竹君之嗣，不肯為武王</line>
<line xml:id='SHIJI_ZHSJ_69-2264a.14'>臣，不受封侯而餓死首陽山下．有廉如此，王又安能使之步行千里而行進取於齊哉？信如</line>
</surface>
<surface xml:id='SHIJI_ZHSJ_69-2265a-z'>
<pb ed='ZHSJ' n='69-2265a' xml:id='SHIJI_ZHSJ_69-2265a'/><line xml:id='SHIJI_ZHSJ_69-2265a.01'>尾生，與女子期於梁下，女子不來，水至不去，抱柱而死．有信如此，王又安能使之步行千</line>
<line xml:id='SHIJI_ZHSJ_69-2265a.02'>里卻齊之彊兵哉？臣所謂以忠信得罪於上者也．」燕王曰：「若不忠信耳，豈有以忠信而得</line>
<line xml:id='SHIJI_ZHSJ_69-2265a.03'>罪者乎？」蘇秦曰：「不然．臣聞客有遠為吏而其妻私於人者，其夫將來，其私者憂之，妻</line>
<line xml:id='SHIJI_ZHSJ_69-2265a.04'>曰『勿憂，吾已作藥酒待之矣』．居三日，其夫果至，妻使妾舉藥酒進之．妾欲言酒之有藥，</line>
<line xml:id='SHIJI_ZHSJ_69-2265a.05'>則恐其逐主母也，欲勿言乎，則恐其殺主父也．於是乎詳僵而[⿱𠫓廾]酒．〔一〕主父大怒，笞之五</line>
<line xml:id='SHIJI_ZHSJ_69-2265a.06'>十．故妾一僵而覆酒，上存主父，下存主母，然而不免於笞，惡在乎忠信之無罪也？夫臣之</line>
<line xml:id='SHIJI_ZHSJ_69-2265a.07'>過，不幸而類是乎！」燕王曰：「先生復就故官．」益厚遇之．</line>
<line xml:id='SHIJI_ZHSJ_69-2265a.08'>〔一〕　索隱詳音羊．詳，詐也．僵，仆也，音薑．</line>
<line xml:id='SHIJI_ZHSJ_69-2265a.09'>　　易王母，文侯夫人也，與蘇秦私通．燕王知之，而事之加厚．蘇秦恐誅，乃說燕王曰：</line>
<line xml:id='SHIJI_ZHSJ_69-2265a.10'>「臣居燕不能使燕重，而在齊則燕必重．」燕王曰：「唯先生之所為．」於是蘇秦詳為得罪於</line>
<line xml:id='SHIJI_ZHSJ_69-2265a.11'>燕而亡走齊，齊宣王以為客卿．〔一〕</line>
<line xml:id='SHIJI_ZHSJ_69-2265a.12'>〔一〕　集解徐廣曰：「燕易王之十年時．」</line>
<line xml:id='SHIJI_ZHSJ_69-2265a.13'>　　齊宣王卒，湣王即位，說湣王厚葬以明孝，高宮室大苑囿以明得意，欲破敝齊而為燕．</line>
<line xml:id='SHIJI_ZHSJ_69-2265a.14'>燕易王卒，〔一〕燕噲立為王．其後齊大夫多與蘇秦爭寵者，而使人刺蘇秦，不死，殊而走．〔二〕</line>
<line xml:id='SHIJI_ZHSJ_69-2265a.15'>齊王使人求賊，不得．蘇秦且死，乃謂齊王曰：「臣即死，車裂臣以徇於市，曰『蘇秦為燕作</line>
</surface>
<surface xml:id='SHIJI_ZHSJ_69-2266a-z'>
<pb ed='ZHSJ' n='69-2266a' xml:id='SHIJI_ZHSJ_69-2266a'/><line xml:id='SHIJI_ZHSJ_69-2266a.01'>亂於齊』，如此則臣之賊必得矣．」於是如其言，而殺蘇秦者果自出，齊王因而誅之．燕聞</line>
<line xml:id='SHIJI_ZHSJ_69-2266a.02'>之曰：「甚矣，齊之為蘇生〔三〕報仇也！」</line>
<line xml:id='SHIJI_ZHSJ_69-2266a.03'>〔一〕　集解徐廣曰：「易王十二年卒．」</line>
<line xml:id='SHIJI_ZHSJ_69-2266a.04'>〔二〕　集解風俗通義稱漢令「蠻夷戎狄有罪當殊」．殊者，死也，與誅同指．而此云「不死，殊而走」者，蘇秦時雖不即</line>
<line xml:id='SHIJI_ZHSJ_69-2266a.05'>　　　　死，然是死創，故云「殊」．</line>
<line xml:id='SHIJI_ZHSJ_69-2266a.06'>〔三〕　集解徐廣曰：「一作『先』．」</line>
<line xml:id='SHIJI_ZHSJ_69-2266a.07'>　　蘇秦既死，其事大泄．齊後聞之，乃恨怒燕．燕甚恐．蘇秦之弟曰代，代弟蘇厲，見兄</line>
<line xml:id='SHIJI_ZHSJ_69-2266a.08'>遂，亦皆學．及蘇秦死，代乃求見燕王，欲襲故事．曰：「臣，東周之鄙人也．竊聞大王義甚</line>
<line xml:id='SHIJI_ZHSJ_69-2266a.09'>高，鄙人不敏，釋鉏耨而干大王．至於邯鄲，所見者絀於所聞於東周，臣竊負其志．及至燕</line>
<line xml:id='SHIJI_ZHSJ_69-2266a.10'>廷，觀王之羣臣下吏，王，天下之明王也．」燕王曰：「子所謂明王者何如也？」對曰：「臣聞</line>
<line xml:id='SHIJI_ZHSJ_69-2266a.11'>明王務聞其過，不欲聞其善，臣請謁王之過．夫齊､趙者，燕之仇讎也；楚､魏者，燕之援國</line>
<line xml:id='SHIJI_ZHSJ_69-2266a.12'>也．今王奉仇讎以伐援國，非所以利燕也．王自慮之，此則計過，無以聞者，非忠臣也．」</line>
<line xml:id='SHIJI_ZHSJ_69-2266a.13'>王曰：「夫齊者固寡人之讎，所欲伐也，直患國敝力不足也．子能以燕伐齊，則寡人舉國委</line>
<line xml:id='SHIJI_ZHSJ_69-2266a.14'>子．」對曰：「凡天下戰國七，燕處弱焉．獨戰則不能，有所附則無不重．南附楚，楚重；西</line>
</surface>
<surface xml:id='SHIJI_ZHSJ_69-2267a-z'>
<pb ed='ZHSJ' n='69-2267a' xml:id='SHIJI_ZHSJ_69-2267a'/><line xml:id='SHIJI_ZHSJ_69-2267a.01'>附秦，秦重；中附韓､魏，韓､魏重．且苟所附之國重，此必使王重矣．〔一〕今夫齊，長主〔二〕</line>
<line xml:id='SHIJI_ZHSJ_69-2267a.02'>而自用也．南攻楚五年，畜聚竭；西困秦三年，士卒罷敝；北與燕人戰，覆三軍，得二</line>
<line xml:id='SHIJI_ZHSJ_69-2267a.03'>將．〔三〕然而以其餘兵南面舉五千乘之大宋，〔四〕而包十二諸侯．此其君欲得，其民力竭，惡</line>
<line xml:id='SHIJI_ZHSJ_69-2267a.04'>足取乎！且臣聞之，數戰則民勞，久師則兵敝矣．」燕王曰：「吾聞齊有清濟､濁河〔五〕可以</line>
<line xml:id='SHIJI_ZHSJ_69-2267a.05'>為固，長城､鉅防〔六〕足以為塞，誠有之乎？」對曰：「天時不與，雖有清濟､濁河，惡足以為</line>
<line xml:id='SHIJI_ZHSJ_69-2267a.06'>固！民力罷敝，雖有長城､鉅防，惡足以為塞！且異日濟西不師，〔七〕所以備趙也；河北不</line>
<line xml:id='SHIJI_ZHSJ_69-2267a.07'>師，〔八〕所以備燕也．今濟西河北盡已役矣，封內敝矣．夫驕君必好利，而亡國之臣必貪於</line>
<line xml:id='SHIJI_ZHSJ_69-2267a.08'>財．王誠能無羞從子母弟〔九〕以為質，〔一０〕寶珠玉帛以事左右，彼將有德燕而輕亡宋，則齊</line>
<line xml:id='SHIJI_ZHSJ_69-2267a.09'>可亡已．」燕王曰：「吾終以子受命於天矣．」燕乃使一子質於齊．而蘇厲因燕質子而求見</line>
<line xml:id='SHIJI_ZHSJ_69-2267a.10'>齊王．齊王怨蘇秦，欲囚蘇厲．燕質子為謝，已遂委質為齊臣．〔一一〕</line>
<line xml:id='SHIJI_ZHSJ_69-2267a.11'>〔一〕　正義言附諸國，諸國重燕而燕尊重．</line>
<line xml:id='SHIJI_ZHSJ_69-2267a.12'>〔二〕　索隱按：謂齊王年長也．或作「齊彊，故言長主」．</line>
<line xml:id='SHIJI_ZHSJ_69-2267a.13'>〔三〕　集解徐廣曰：「齊覆三而燕失二將．」　索隱按：徐廣云「齊覆三軍而燕失二將」．又戰國策云「獲二將」，</line>
<line xml:id='SHIJI_ZHSJ_69-2267a.14'>　　　　亦謂燕之二將，是燕之失也．</line>
<line xml:id='SHIJI_ZHSJ_69-2267a.15'>〔四〕　正義齊表云「齊湣王三十八年滅宋」，乃當赧王二十九年．此說乃燕噲之時，當周慎王之時，齊〔滅〕宋在前三</line>
</surface>
<surface xml:id='SHIJI_ZHSJ_69-2268a-z'>
<pb ed='ZHSJ' n='69-2268a' xml:id='SHIJI_ZHSJ_69-2268a'/><line xml:id='SHIJI_ZHSJ_69-2268a.01'>　　　　十餘年，恐文誤矣．</line>
<line xml:id='SHIJI_ZHSJ_69-2268a.02'>〔五〕　正義濟､漯二水上承黃河，並淄､青之北流入海．黃河又一源從洛､魏二州界北流入海，亦齊西北界．</line>
<line xml:id='SHIJI_ZHSJ_69-2268a.03'>〔六〕　集解徐廣曰：「濟北盧縣有防門，又有長城東至海．　正義長城西頭在濟州平陰縣界．竹書紀年云：「梁惠王</line>
<line xml:id='SHIJI_ZHSJ_69-2268a.04'>　　　　二十年，齊閔王築防以為長城．」太山記云：「太山西有長城，緣河經太山，餘一千里，至琅邪臺入海．」</line>
<line xml:id='SHIJI_ZHSJ_69-2268a.05'>〔七〕　正義濟州已西也．</line>
<line xml:id='SHIJI_ZHSJ_69-2268a.06'>〔八〕　正義謂滄､博等州，在漯河之北．</line>
<line xml:id='SHIJI_ZHSJ_69-2268a.07'>〔九〕　索隱戰國策「從」作「寵」．</line>
<line xml:id='SHIJI_ZHSJ_69-2268a.08'>〔一０〕正義音致．</line>
<line xml:id='SHIJI_ZHSJ_69-2268a.09'>〔一一〕正義質，真栗反．</line>
<line xml:id='SHIJI_ZHSJ_69-2268a.10'>　　燕相子之與蘇代婚，而欲得燕權，乃使蘇代侍質子於齊．齊使代報燕，燕王噲問曰：</line>
<line xml:id='SHIJI_ZHSJ_69-2268a.11'>「齊王其霸乎？」曰：「不能．」曰：「何也？」曰：「不信其臣．」於是燕王專任子之，已而讓</line>
<line xml:id='SHIJI_ZHSJ_69-2268a.12'>位，燕大亂．齊伐燕，殺王噲､子之．〔一〕燕立昭王，而蘇代､蘇厲遂不敢入燕，皆終歸齊，齊</line>
<line xml:id='SHIJI_ZHSJ_69-2268a.13'>善待之．</line>
<line xml:id='SHIJI_ZHSJ_69-2268a.14'>〔一〕　集解徐廣曰：「是周赧王之元年時也．」</line>
<line xml:id='SHIJI_ZHSJ_69-2268a.15'>　　蘇代過魏，魏為燕執代．齊使人謂魏王曰：「齊請以宋地封涇陽君，〔一〕秦必不受．秦</line>
</surface>
<surface xml:id='SHIJI_ZHSJ_69-2269a-z'>
<pb ed='ZHSJ' n='69-2269a' xml:id='SHIJI_ZHSJ_69-2269a'/><line xml:id='SHIJI_ZHSJ_69-2269a.01'>非不利有齊而得宋地也，〔二〕不信齊王與蘇子也．今齊魏不和如此其甚，則齊不欺秦．秦</line>
<line xml:id='SHIJI_ZHSJ_69-2269a.02'>信齊，齊秦合，涇陽君有宋地，非魏之利也．故王不如東蘇子，秦必疑齊而不信蘇子矣．齊</line>
<line xml:id='SHIJI_ZHSJ_69-2269a.03'>秦不合，天下無變，伐齊之形成矣．」於是出蘇代．代之宋，宋善待之．</line>
<line xml:id='SHIJI_ZHSJ_69-2269a.04'>〔一〕　正義涇陽君，秦王弟，名悝也．涇陽，雍州縣也．齊蘇子告秦共伐宋以封涇陽君，然齊假設此策以救蘇代．</line>
<line xml:id='SHIJI_ZHSJ_69-2269a.05'>〔二〕　正義齊言秦相親共伐宋，秦得宋地，又得齊事秦，不信齊及蘇代，恐為不成也．</line>
<line xml:id='SHIJI_ZHSJ_69-2269a.06'>　　齊伐宋，宋急，蘇代乃遺燕昭王書曰：〔一〕</line>
<line xml:id='SHIJI_ZHSJ_69-2269a.07'>〔一〕　正義此書為宋說燕，令莫助齊､梁．</line>
<line xml:id='SHIJI_ZHSJ_69-2269a.08'>　　　　夫列在萬乘而寄質於齊，〔一〕名卑而權輕；奉萬乘助齊伐宋，民勞而實費；夫破</line>
<line xml:id='SHIJI_ZHSJ_69-2269a.09'>　　宋，殘楚淮北，肥大齊，讎彊而國害：此三者皆國之大敗也．然且王行之者，將以取信</line>
<line xml:id='SHIJI_ZHSJ_69-2269a.10'>　　於齊也．齊加不信於王，而忌燕愈甚，是王之計過矣．夫以宋加之淮北，強萬乘之國</line>
<line xml:id='SHIJI_ZHSJ_69-2269a.11'>　　也，而齊并之，是益一齊也．〔二〕北夷方七百里，〔三〕加之以魯､衞，彊萬乘之國也，而齊</line>
<line xml:id='SHIJI_ZHSJ_69-2269a.12'>　　并之，是益二齊也．夫一齊之彊，燕猶狼顧而不能支，今以三齊臨燕，其禍必大矣．</line>
<line xml:id='SHIJI_ZHSJ_69-2269a.13'>〔一〕　正義燕前有一子質於齊．</line>
<line xml:id='SHIJI_ZHSJ_69-2269a.14'>〔二〕　正義更以淮北之地加於齊都，是強萬乘之國而齊總并之，是益一齊．</line>
<line xml:id='SHIJI_ZHSJ_69-2269a.15'>〔三〕　索隱謂山戎､北狄附齊者．　正義齊桓公伐山戎､令支，斬孤竹而南歸海濱，諸侯莫不來服．</line>
</surface>
<surface xml:id='SHIJI_ZHSJ_69-2270a-z'>
<pb ed='ZHSJ' n='69-2270a' xml:id='SHIJI_ZHSJ_69-2270a'/><line xml:id='SHIJI_ZHSJ_69-2270a.01'>　　　　雖然，智者舉事，因禍為福，轉敗為功．齊紫，敗素也，〔一〕而賈十倍；〔二〕越王句</line>
<line xml:id='SHIJI_ZHSJ_69-2270a.02'>　　踐棲於會稽，復殘彊吳而霸天下：此皆因禍為福，轉敗為功者也．</line>
<line xml:id='SHIJI_ZHSJ_69-2270a.03'>〔一〕　集解徐廣曰：「取敗素染以為紫．」　正義齊君好紫，故齊俗尚之．取惡素帛染為紫，其價十倍貴於餘．喻齊</line>
<line xml:id='SHIJI_ZHSJ_69-2270a.04'>　　　　雖有大名，而國中以困弊也．韓子云：「齊桓公好服紫，一國盡服紫，當時十素不得一紫，公患之．管仲曰：『君欲</line>
<line xml:id='SHIJI_ZHSJ_69-2270a.05'>　　　　止之，何不試勿衣也？』公謂左右曰：『惡紫．』公語三日，境內莫有衣紫者．」</line>
<line xml:id='SHIJI_ZHSJ_69-2270a.06'>〔二〕　索隱按：謂紫色價貴於帛十倍，而本是敗素．以喻齊雖有大名，而其國中困斃也．</line>
<line xml:id='SHIJI_ZHSJ_69-2270a.07'>　　　　今王若欲因禍為福，轉敗為功，則莫若挑霸齊而尊之，〔一〕使使盟於周室，焚秦符，</line>
<line xml:id='SHIJI_ZHSJ_69-2270a.08'>　　曰〔二〕「其大上計，破秦；其次，必長賓之」．〔三〕秦挾賓以待破，秦王必患之．秦五世伐</line>
<line xml:id='SHIJI_ZHSJ_69-2270a.09'>　　諸侯，今為齊下，秦王之志苟得窮齊，不憚以國為功．然則王何不使辯士以此言說秦</line>
<line xml:id='SHIJI_ZHSJ_69-2270a.10'>　　王曰：「燕､趙破宋肥齊，尊之為之下者，燕､趙非利之也．燕､趙不利而勢為之者，以不</line>
<line xml:id='SHIJI_ZHSJ_69-2270a.11'>　　信秦王也．然則王何不使可信者接收燕､趙，令涇陽君､高陵君〔四〕先於燕､趙？秦有</line>
<line xml:id='SHIJI_ZHSJ_69-2270a.12'>　　變，因以為質，則燕､趙信秦．秦為西帝，燕為北帝，趙為中帝，立三帝以令於天下．</line>
<line xml:id='SHIJI_ZHSJ_69-2270a.13'>　　韓､魏不聽則秦伐之，齊不聽則燕､趙伐之，天下孰敢不聽？天下服聽，因驅韓､魏以伐</line>
<line xml:id='SHIJI_ZHSJ_69-2270a.14'>　　齊，曰『必反宋地，歸楚淮北』．反宋地，歸楚淮北，燕､趙之所利也；並立三帝，燕､趙</line>
<line xml:id='SHIJI_ZHSJ_69-2270a.15'>　　之所願也．夫實得所利，尊得所願，燕､趙[⿱𠫓廾]齊如脫躧矣．今不收燕､趙，齊霸必成．</line>
</surface>
<surface xml:id='SHIJI_ZHSJ_69-2271a-z'>
<pb ed='ZHSJ' n='69-2271a' xml:id='SHIJI_ZHSJ_69-2271a'/><line xml:id='SHIJI_ZHSJ_69-2271a.01'>　　諸侯贊齊而王不從，是國伐也；諸侯贊齊而王從之，是名卑也．今收燕､趙，國安而名</line>
<line xml:id='SHIJI_ZHSJ_69-2271a.02'>　　尊；不收燕､趙，國危而名卑．夫去尊安而取危卑，智者不為也．」秦王聞若說，必若</line>
<line xml:id='SHIJI_ZHSJ_69-2271a.03'>　　刺心然．則王何不使辯士以此若言說秦？秦必取，齊必伐矣．</line>
<line xml:id='SHIJI_ZHSJ_69-2271a.04'>〔一〕　正義挑，田鳥反，執持也．</line>
<line xml:id='SHIJI_ZHSJ_69-2271a.05'>〔二〕　正義符，徵兆也．</line>
<line xml:id='SHIJI_ZHSJ_69-2271a.06'>〔三〕　索隱長音如字．賓為「擯」．　正義大好上計策，破秦；次計，長擯[⿱𠫓廾]關西．</line>
<line xml:id='SHIJI_ZHSJ_69-2271a.07'>〔四〕　集解徐廣曰馮翊高陵縣．　索隱二人，秦王母弟也．高陵君名顯．涇陽君名悝．</line>
<line xml:id='SHIJI_ZHSJ_69-2271a.08'>　　　　夫取秦，厚交也；伐齊，正利也．尊厚交，務正利，聖王之事也．</line>
<line xml:id='SHIJI_ZHSJ_69-2271a.09'>　　燕昭王善其書，曰：「先人嘗有德蘇氏，子之之亂而蘇氏去燕．燕欲報仇於齊，非蘇氏</line>
<line xml:id='SHIJI_ZHSJ_69-2271a.10'>莫可．」乃召蘇代，復善待之，與謀伐齊．竟破齊，湣王出走．</line>
<line xml:id='SHIJI_ZHSJ_69-2271a.11'>　　久之，秦召燕王，燕王欲往，蘇代約燕王曰：「楚得枳〔一〕而國亡，〔二〕齊得宋而國亡，〔三〕</line>
<line xml:id='SHIJI_ZHSJ_69-2271a.12'>齊､楚不得以有枳､宋而事秦者，何也？則有功者，秦之深讎也．秦取天下，非行義也，暴</line>
<line xml:id='SHIJI_ZHSJ_69-2271a.13'>也．秦之行暴，正告天下．〔四〕</line>
<line xml:id='SHIJI_ZHSJ_69-2271a.14'>〔一〕　集解徐廣曰：「巴郡有枳縣．」　正義枳，支是反，今涪州城．在秦，枳縣在江南．</line>
</surface>
<surface xml:id='SHIJI_ZHSJ_69-2272a-z'>
<pb ed='ZHSJ' n='69-2272a' xml:id='SHIJI_ZHSJ_69-2272a'/><line xml:id='SHIJI_ZHSJ_69-2272a.01'>〔二〕　集解徐廣曰：「燕昭王三十三年，秦拔楚鄢、西陵．」　正義按：西陵在黃州．</line>
<line xml:id='SHIJI_ZHSJ_69-2272a.02'>〔三〕　正義年表云齊湣王三十八年，滅宋．四十年，五國共擊湣王，王走莒．</line>
<line xml:id='SHIJI_ZHSJ_69-2272a.03'>〔四〕　索隱正告謂顯然而告天下也．</line>
<line xml:id='SHIJI_ZHSJ_69-2272a.04'>　　「告楚曰：『蜀地之甲，乘船浮於汶，〔一〕乘夏水〔二〕而下江，五日而至郢．漢中之甲，乘</line>
<line xml:id='SHIJI_ZHSJ_69-2272a.05'>船出於巴，〔三〕乘夏水而下漢，四日而至五渚．〔四〕寡人積甲宛東下隨，〔五〕智者不及謀，勇土</line>
<line xml:id='SHIJI_ZHSJ_69-2272a.06'>不及怒，寡人如射隼矣．〔六〕王乃欲待天下之攻函谷，不亦遠乎！』楚王為是故，十七年事</line>
<line xml:id='SHIJI_ZHSJ_69-2272a.07'>秦．</line>
<line xml:id='SHIJI_ZHSJ_69-2272a.08'>〔一〕　集解眉貧反．　索隱音旻．即江所出之岷山也．</line>
<line xml:id='SHIJI_ZHSJ_69-2272a.09'>〔二〕　索隱夏音暇．謂夏潦之水盛長時也．</line>
<line xml:id='SHIJI_ZHSJ_69-2272a.10'>〔三〕　索隱巴，水名，與󻗇水近．　正義巴嶺山在梁州南一百九十里．周地志云：「南渡老子水，登巴嶺山．南回（記）</line>
<line xml:id='SHIJI_ZHSJ_69-2272a.11'>　　　　大江．此南是古巴國，因以名山．」</line>
<line xml:id='SHIJI_ZHSJ_69-2272a.12'>〔四〕　集解戰國策曰「秦與荊人戰，大破荊，襲郢，取洞庭、五渚」．然則五渚在洞庭．　索隱按：五渚，五處洲渚</line>
<line xml:id='SHIJI_ZHSJ_69-2272a.13'>　　　　也，劉氏以為宛鄧之閒，臨漢水，不得在洞庭．或說五渚即五湖，益與劉說不同也．</line>
<line xml:id='SHIJI_ZHSJ_69-2272a.14'>〔五〕　索隱宛縣之東而下隨邑．</line>
<line xml:id='SHIJI_ZHSJ_69-2272a.15'>〔六〕　索隱按：易曰「射隼于高墉之上，獲之，無不利」．秦王言我今伐楚，必當捷獲也．　正義隼若今之鶻．</line>
<line xml:id='SHIJI_ZHSJ_69-2272a.16'>　　「秦正告韓曰：『我起乎少曲，〔一〕一日而斷大行．〔二〕我起乎宜陽而觸平陽，〔三〕二日而</line>
</surface>
<surface xml:id='SHIJI_ZHSJ_69-2273a-z'>
<pb ed='ZHSJ' n='69-2273a' xml:id='SHIJI_ZHSJ_69-2273a'/><line xml:id='SHIJI_ZHSJ_69-2273a.01'>莫不盡繇．〔四〕我離兩周而觸鄭，五日而國舉．』〔五〕韓氏以為然，故事秦．</line>
<line xml:id='SHIJI_ZHSJ_69-2273a.02'>〔一〕　索隱地名，近宜陽也．　正義在懷州河陽縣西北，解在范睢傳．</line>
<line xml:id='SHIJI_ZHSJ_69-2273a.03'>〔二〕　正義太行山羊腸阪道，北過韓上黨也．</line>
<line xml:id='SHIJI_ZHSJ_69-2273a.04'>〔三〕　正義宜陽、平陽皆韓大都也，隔河也．</line>
<line xml:id='SHIJI_ZHSJ_69-2273a.05'>〔四〕　索隱音搖．搖，動也．</line>
<line xml:id='SHIJI_ZHSJ_69-2273a.06'>〔五〕　索隱離，如字．謂屯兵以罹二周也，而乃觸擊于鄭，故五日國舉．舉猶拔也．　正義離，歷也．歷二周而東</line>
<line xml:id='SHIJI_ZHSJ_69-2273a.07'>　　　　觸新鄭州，韓國都拔矣．</line>
<line xml:id='SHIJI_ZHSJ_69-2273a.08'>　　「秦正告魏曰：『我舉安邑，塞女戟，〔一〕韓氏太原卷．〔二〕我下軹，道南陽，封冀，〔三〕包兩</line>
<line xml:id='SHIJI_ZHSJ_69-2273a.09'>周．〔四〕乘夏水，浮輕舟，彊弩在前，錟〔五〕戈在後，決滎口，魏無大梁；〔六〕決白馬之口，魏無</line>
<line xml:id='SHIJI_ZHSJ_69-2273a.10'>外黃、濟陽；〔七〕決宿胥之口，〔八〕魏無虛、頓丘．〔九〕陸攻則擊河內，水攻則滅大梁．』魏氏</line>
<line xml:id='SHIJI_ZHSJ_69-2273a.11'>以為然，故事秦．</line>
<line xml:id='SHIJI_ZHSJ_69-2273a.12'>〔一〕　索隱女戟，地名，蓋在太行山之西．</line>
<line xml:id='SHIJI_ZHSJ_69-2273a.13'>〔二〕　索隱劉氏卷音軌免反也．按：舉安邑，塞女戟，及至韓氏之韓國宜陽也．太原者，魏地不至太原，亦無別名太</line>
<line xml:id='SHIJI_ZHSJ_69-2273a.14'>　　　　原者，蓋「太」衍字也．原當為「京」．京及卷皆屬滎陽，是魏境．又下軹道是河內軹縣，言「道」者，亦衍字．徐</line>
<line xml:id='SHIJI_ZHSJ_69-2273a.15'>　　　　廣云「霸陵有軹道亭」，非魏之境，其疏謬如此．　正義卷，軌免反．劉伯莊云：「太原當為太行．卷猶斷絕．」</line>
<line xml:id='SHIJI_ZHSJ_69-2273a.16'>〔三〕　集解徐廣曰：「霸陵有軹道亭，河東皮氏有冀亭也．」　索隱按：魏之南陽即河內也．封，封陵也．冀，冀邑．</line>
</surface>
<surface xml:id='SHIJI_ZHSJ_69-2274a-z'>
<pb ed='ZHSJ' n='69-2274a' xml:id='SHIJI_ZHSJ_69-2274a'/><line xml:id='SHIJI_ZHSJ_69-2274a.01'>　　　　皆在魏境，故徐廣云「河東皮氏縣有冀亭」．</line>
<line xml:id='SHIJI_ZHSJ_69-2274a.02'>〔四〕　集解徐廣曰：「張儀曰『下河東，取成皋』也．」　正義兩周，王城及鞏．</line>
<line xml:id='SHIJI_ZHSJ_69-2274a.03'>〔五〕　集解徐廣曰：「由反．」　正義劉伯莊云：「音四廉反，利也．」</line>
<line xml:id='SHIJI_ZHSJ_69-2274a.04'>〔六〕　索隱滎澤之口與今汴河口通，其水深，可以灌大梁，故云「無大梁」也．</line>
<line xml:id='SHIJI_ZHSJ_69-2274a.05'>〔七〕　索隱白馬河津在東郡，決其流以灌外黃及濟陽．　正義故黃城在曹州考城縣東二十四里．濟陽故城在曹</line>
<line xml:id='SHIJI_ZHSJ_69-2274a.06'>　　　　州寃朐縣西南三十五里．</line>
<line xml:id='SHIJI_ZHSJ_69-2274a.07'>〔八〕　集解徐廣曰：「紀年云魏救山塞集胥口．」　索隱按：紀年作「胥」，蓋亦津之名，今其地不知所在也．　正義</line>
<line xml:id='SHIJI_ZHSJ_69-2274a.08'>　　　　淇水出衞州淇縣界之淇口，東至黎陽入河．魏志云：「武帝於清淇口東因宿胥故瀆開白溝，道清淇二水入焉．」</line>
<line xml:id='SHIJI_ZHSJ_69-2274a.09'>〔九〕　集解徐廣曰：「秦始皇五年，取魏酸棗，燕虛、長平．」　索隱虛，邑名，地與酸棗相近．　正義虛謂殷墟，今</line>
<line xml:id='SHIJI_ZHSJ_69-2274a.10'>　　　　相州所理是．頓丘故城在魏州頓兵縣東北二十里．括地志云：「二國地時屬魏．」</line>
<line xml:id='SHIJI_ZHSJ_69-2274a.11'>　　「秦欲攻安邑，恐齊救之，則以宋委於齊．曰：『宋王無道，為木人以（<note>寫</note>）【象】寡人，射其</line>
<line xml:id='SHIJI_ZHSJ_69-2274a.12'>面．寡人地絕兵遠，不能攻也．王苟能破宋有之，寡人如自得之．』已得安邑，塞女戟，因</line>
<line xml:id='SHIJI_ZHSJ_69-2274a.13'>以破宋為齊罪．〔一〕</line>
<line xml:id='SHIJI_ZHSJ_69-2274a.14'>〔一〕　索隱秦令齊滅宋，仍以破宋為齊之罪名．</line>
<line xml:id='SHIJI_ZHSJ_69-2274a.15'>　　「秦欲攻韓，恐天下救之，則以齊委於天下．曰：『齊王四與寡人約，四欺寡人，必率天</line>
<line xml:id='SHIJI_ZHSJ_69-2274a.16'>下以攻寡人者三．有齊無秦，有秦無齊，必伐之，必亡之．』已得宜陽、少曲，致藺、【離】石，</line>
</surface>
<surface xml:id='SHIJI_ZHSJ_69-2275a-z'>
<pb ed='ZHSJ' n='69-2275a' xml:id='SHIJI_ZHSJ_69-2275a'/><line xml:id='SHIJI_ZHSJ_69-2275a.01'>因以破齊為天下罪．</line>
<line xml:id='SHIJI_ZHSJ_69-2275a.02'>　　「秦欲攻魏重楚，〔一〕則以南陽委於楚．曰：〔二〕『寡人固與韓且絕矣．殘均陵，塞鄳</line>
<line xml:id='SHIJI_ZHSJ_69-2275a.03'>，〔三〕苟利於楚，寡人如自有之．』魏[⿱𠫓廾]與國而合於秦，因以塞鄳為楚罪．</line>
<line xml:id='SHIJI_ZHSJ_69-2275a.04'>〔一〕　索隱重猶附也，尊也．　正義畏楚救魏．</line>
<line xml:id='SHIJI_ZHSJ_69-2275a.05'>〔二〕　正義南陽鄧州地，本韓地也．韓先事秦，今楚取南陽，故言「與韓且絕矣」．</line>
<line xml:id='SHIJI_ZHSJ_69-2275a.06'>〔三〕　集解鄳音盲．徐廣曰：「鄳，江夏鄳縣．均，一作『灼』．」　索隱均陵在南陽，蓋今之均州．黽音盲，縣名，在</line>
<line xml:id='SHIJI_ZHSJ_69-2275a.07'>　　　　江夏．　正義均州故城在隨州西南五十里，蓋均陵也．又申州羅山縣本漢鄳縣．申州有平清關，蓋古鄳縣之</line>
<line xml:id='SHIJI_ZHSJ_69-2275a.08'>　　　　塞．</line>
<line xml:id='SHIJI_ZHSJ_69-2275a.09'>　　「兵困於林中，〔一〕重燕、趙，以膠東委於燕，以濟西委於趙．已得講於魏，〔二〕至公子</line>
<line xml:id='SHIJI_ZHSJ_69-2275a.10'>延，〔三〕因犀首屬行〔四〕而攻趙．</line>
<line xml:id='SHIJI_ZHSJ_69-2275a.11'>〔一〕　集解徐廣曰：「河南苑陵有林鄉．」</line>
<line xml:id='SHIJI_ZHSJ_69-2275a.12'>〔二〕　索隱講，和也，解也．秦與魏和也．</line>
<line xml:id='SHIJI_ZHSJ_69-2275a.13'>〔三〕　索隱至當為「質」，謂以公子延為質也．</line>
<line xml:id='SHIJI_ZHSJ_69-2275a.14'>〔四〕　索隱犀首、公孫衍本魏將，因之以屬軍行．行音胡郎反，謂連兵相續也．</line>
<line xml:id='SHIJI_ZHSJ_69-2275a.15'>　　「兵傷於譙石，而遇敗於陽馬，〔一〕而重魏，則以葉、蔡委於魏．已得講於趙，則劫魏，</line>
<line xml:id='SHIJI_ZHSJ_69-2275a.16'>【魏】不為割．困則使太后弟穰侯為和，嬴則兼欺舅與母．〔二〕</line>
</surface>
<surface xml:id='SHIJI_ZHSJ_69-2276a-z'>
<pb ed='ZHSJ' n='69-2276a' xml:id='SHIJI_ZHSJ_69-2276a'/><line xml:id='SHIJI_ZHSJ_69-2276a.01'>〔一〕　索隱按：譙石、陽馬並趙地名，非縣邑也．</line>
<line xml:id='SHIJI_ZHSJ_69-2276a.02'>〔二〕　索隱按：嬴猶勝也．舅，穰侯魏也．母，太后也．</line>
<line xml:id='SHIJI_ZHSJ_69-2276a.03'>　　「適燕者〔一〕曰『以膠東』，適趙者曰『以濟西』，適魏者曰『以葉、蔡』，適楚者曰『以塞鄳</line>
<line xml:id='SHIJI_ZHSJ_69-2276a.04'>』，適齊者曰『以宋』，此必令言如循環，用兵如刺蜚，母不能制，舅不能約．</line>
<line xml:id='SHIJI_ZHSJ_69-2276a.05'>〔一〕　索隱適音宅．適者，責也．下同．</line>
<line xml:id='SHIJI_ZHSJ_69-2276a.06'>　　「龍賈之戰，〔一〕岸門之戰，〔二〕封陵之戰，〔三〕高商之戰，〔四〕趙莊之戰，〔五〕秦之所殺三</line>
<line xml:id='SHIJI_ZHSJ_69-2276a.07'>晉之民數百萬，今其生者皆死秦之孤也．西河之外，上雒之地，三川晉國之禍，三晉之半，</line>
<line xml:id='SHIJI_ZHSJ_69-2276a.08'>秦禍如此其大也．〔六〕而燕、趙之秦者，〔七〕皆以爭事秦說其主，此臣之所大患也．」</line>
<line xml:id='SHIJI_ZHSJ_69-2276a.09'>〔一〕　集解魏襄王五年，秦敗我龍賈軍．</line>
<line xml:id='SHIJI_ZHSJ_69-2276a.10'>〔二〕　集解韓宣惠王十九年，秦大破我岸門．</line>
<line xml:id='SHIJI_ZHSJ_69-2276a.11'>〔三〕　集解魏哀王十六年，秦敗我封陵．</line>
<line xml:id='SHIJI_ZHSJ_69-2276a.12'>〔四〕　集解此戰事不見．</line>
<line xml:id='SHIJI_ZHSJ_69-2276a.13'>〔五〕　集解趙肅侯二十二年，趙莊與秦戰敗，秦殺趙莊河西．</line>
<line xml:id='SHIJI_ZHSJ_69-2276a.14'>〔六〕　索隱以言西河之外，上雒之地及三川晉國，皆是秦與魏戰之處，秦兵禍敗我三晉之半，是秦禍如此其大者乎．</line>
<line xml:id='SHIJI_ZHSJ_69-2276a.15'>〔七〕　索隱燕、趙之人往秦者，謂游說之士也．</line>
<line xml:id='SHIJI_ZHSJ_69-2276a.16'>　　燕昭王不行．蘇代復重於燕．</line>
</surface>
<surface xml:id='SHIJI_ZHSJ_69-2277a-z'>
<pb ed='ZHSJ' n='69-2277a' xml:id='SHIJI_ZHSJ_69-2277a'/><line xml:id='SHIJI_ZHSJ_69-2277a.02'>　　燕使約諸侯從親如蘇秦時，或從或不，而天下由此宗蘇氏之從約．代、厲皆以壽死，名</line>
<line xml:id='SHIJI_ZHSJ_69-2277a.03'>顯諸侯．</line>
<line xml:id='SHIJI_ZHSJ_69-2277a.04'>　　太史公曰：蘇秦兄弟三人，〔一〕皆游說諸侯以顯名，其術長於權變．而蘇秦被反閒以</line>
<line xml:id='SHIJI_ZHSJ_69-2277a.05'>死，天下共笑之，諱學其術．然世言蘇秦多異，異時事有類之者皆附之蘇秦．夫蘇秦起閭</line>
<line xml:id='SHIJI_ZHSJ_69-2277a.06'>閻，連六國從親，此其智有過人者．吾故列其行事，次其時序，毋令獨蒙惡聲焉．</line>
<line xml:id='SHIJI_ZHSJ_69-2277a.07'>〔一〕　索隱按：譙允南以為蘇氏兄弟五人，更有蘇辟、蘇鵠，典略亦同其說．按：蘇氏譜云然．</line>
<line xml:id='SHIJI_ZHSJ_69-2277a.08'>【索隱述贊】季子周人，師事鬼谷．揣摩既就，陰符伏讀．合從離衡，佩印者六．天王除道，家人扶服．</line>
<line xml:id='SHIJI_ZHSJ_69-2277a.09'>賢哉代、厲，繼榮黨族．</line>
</surface>
<surface xml:id='SHIJI_ZHSJ_69-2278a-z'>
<pb ed='ZHSJ' n='69-2278a' xml:id='SHIJI_ZHSJ_69-2278a'/></surface>
</surfaceGrp>
