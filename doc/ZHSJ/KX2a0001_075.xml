<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_075'>
<surface type='dummy'></surface>
<surface xml:id='SHIJI_ZHSJ_75-2351a-z'>
<pb ed='ZHSJ' n='75-2351a' xml:id='SHIJI_ZHSJ_75-2351a'/><line xml:id='SHIJI_ZHSJ_75-2351a.01'>史記卷七十五</line>
<line xml:id='SHIJI_ZHSJ_75-2351a.02'>　　孟嘗君列傳第十五</line>
<line xml:id='SHIJI_ZHSJ_75-2351a.03'>　　孟嘗君名文，姓田氏．文之父曰靖郭君田嬰．田嬰者，齊威王少子而齊宣王庶弟也．〔一〕</line>
<line xml:id='SHIJI_ZHSJ_75-2351a.04'>田嬰自威王時任職用事，與成侯鄒忌及田忌將而救韓伐魏．成侯與田忌爭寵，成侯賣田</line>
<line xml:id='SHIJI_ZHSJ_75-2351a.05'>忌．田忌懼，襲齊之邊邑，不勝，亡走．會威王卒，宣王立，知成侯賣田忌，乃復召田忌以為</line>
<line xml:id='SHIJI_ZHSJ_75-2351a.06'>將．宣王二年，田忌與孫臏､田嬰俱伐魏，敗之馬陵，虜魏太子申而殺魏將龐涓．〔二〕宣王七</line>
<line xml:id='SHIJI_ZHSJ_75-2351a.07'>年，田嬰使於韓､魏，韓､魏服於齊．嬰與韓昭侯､魏惠王會齊宣王東阿南，〔三〕盟而去．〔四〕</line>
<line xml:id='SHIJI_ZHSJ_75-2351a.08'>明年，復與梁惠王會甄．〔五〕是歲，梁惠王卒．宣王九年，田嬰相齊．齊宣王與魏襄王會徐</line>
<line xml:id='SHIJI_ZHSJ_75-2351a.09'>州而相王也．〔六〕楚威王聞之，怒田嬰．明年，楚伐敗齊師於徐州，而使人逐田嬰．田嬰使</line>
<line xml:id='SHIJI_ZHSJ_75-2351a.10'>張丑說楚威王，威王乃止．田嬰相齊十一年，宣王卒，湣王即位．即位三年，而封田嬰於</line>
<line xml:id='SHIJI_ZHSJ_75-2351a.11'>薛．〔七〕</line>
<line xml:id='SHIJI_ZHSJ_75-2351a.12'>〔一〕　索隱按：戰國策及諸書並無此言，蓋諸田之別子也，故戰國策每稱「嬰子」､「朌子」，高誘注云「田朌」､「田嬰」</line>
</surface>
<surface xml:id='SHIJI_ZHSJ_75-2352a-z'>
<pb ed='ZHSJ' n='75-2352a' xml:id='SHIJI_ZHSJ_75-2352a'/><line xml:id='SHIJI_ZHSJ_75-2352a.01'>　　　　也．王劭又按：戰國策云「齊貌辯謂宣王曰：『王方為太子時，辯謂靖郭君，不若廢太子，更立郊師．靖郭君不</line>
<line xml:id='SHIJI_ZHSJ_75-2352a.02'>　　　　忍．』宣王太息曰：『寡人少，殊不知．』」以此言之，嬰非宣王弟明也．</line>
<line xml:id='SHIJI_ZHSJ_75-2352a.03'>〔二〕　索隱紀年當梁惠王二十八年，至三十六年改為後元也．</line>
<line xml:id='SHIJI_ZHSJ_75-2352a.04'>〔三〕　正義東阿，濟州縣也．</line>
<line xml:id='SHIJI_ZHSJ_75-2352a.05'>〔四〕　索隱紀年當惠王之後元十一年．彼文作「平阿」．又云「十三年會齊威王于鄄」，與此明年齊宣王與梁惠王會</line>
<line xml:id='SHIJI_ZHSJ_75-2352a.06'>　　　　鄄文同．但齊之威宣二王，文舛互並不同．</line>
<line xml:id='SHIJI_ZHSJ_75-2352a.07'>〔五〕　集解音絹．</line>
<line xml:id='SHIJI_ZHSJ_75-2352a.08'>〔六〕　正義紀年云梁惠王三十年，下邳遷于薛，改名徐州．</line>
<line xml:id='SHIJI_ZHSJ_75-2352a.09'>〔七〕　索隱紀年以為梁惠王後元十三年四月，齊威王封田嬰于薛．十月，齊城薛．十四年，薛子嬰來朝．十五年，齊</line>
<line xml:id='SHIJI_ZHSJ_75-2352a.10'>　　　　威王薨，嬰初封彭城．皆與此文異也．　正義薛故城在今徐州滕縣南四十四里也．</line>
<line xml:id='SHIJI_ZHSJ_75-2352a.11'>　　初，田嬰有子四十餘人．其賤妾有子名文，文以五月五日生．嬰告其母曰：「勿舉也．」</line>
<line xml:id='SHIJI_ZHSJ_75-2352a.12'>其母竊舉生之．〔一〕及長，其母因兄弟而見其子文於田嬰．田嬰怒其母曰：「吾令若去此子，</line>
<line xml:id='SHIJI_ZHSJ_75-2352a.13'>而敢生之，何也？」文頓首，因曰：「君所以不舉五月子者，何故？」嬰曰：「五月子者，長與</line>
<line xml:id='SHIJI_ZHSJ_75-2352a.14'>戶齊，將不利其父母．」〔二〕文曰：「人生受命於天乎？將受命於戶邪？」嬰默然．文曰：「必</line>
<line xml:id='SHIJI_ZHSJ_75-2352a.15'>受命於天，君何憂焉．必受命於戶，則可高其戶耳，誰能至者！」嬰曰：「子休矣．」</line>
<line xml:id='SHIJI_ZHSJ_75-2352a.16'>〔一〕　索隱按：上「舉」謂初誕而舉之，下「舉」謂浴而乳之．生謂長養之也．</line>
</surface>
<surface xml:id='SHIJI_ZHSJ_75-2353a-z'>
<pb ed='ZHSJ' n='75-2353a' xml:id='SHIJI_ZHSJ_75-2353a'/><line xml:id='SHIJI_ZHSJ_75-2353a.01'>〔二〕　索隱按：風俗通云「俗說五月五日生子，男害父，女害母」．</line>
<line xml:id='SHIJI_ZHSJ_75-2353a.02'>　　久之，文承閒問其父嬰曰：「子之子為何？」曰：「為孫．」「孫之孫為何？」曰：「為玄</line>
<line xml:id='SHIJI_ZHSJ_75-2353a.03'>孫．」「玄孫之孫為何？」曰：「不能知也．」〔一〕文曰：「君用事相齊，至今三王矣，齊不加廣</line>
<line xml:id='SHIJI_ZHSJ_75-2353a.04'>而君私家富累萬金，門下不見一賢者．文聞將門必有將，相門必有相．今君後宮蹈綺縠而</line>
<line xml:id='SHIJI_ZHSJ_75-2353a.05'>士不得（<note>短</note>）【裋】褐，〔二〕僕妾餘粱肉而士不厭糟穅．今君又尚厚積餘藏，欲以遺所不知何</line>
<line xml:id='SHIJI_ZHSJ_75-2353a.06'>人，〔三〕而忘公家之事日損，文竊怪之．」於是嬰迺禮文，使主家待賓客．賓客日進，名聲聞</line>
<line xml:id='SHIJI_ZHSJ_75-2353a.07'>於諸侯．諸侯皆使人請薛公田嬰以文為太子，嬰許之．嬰卒，謚為靖郭君．〔四〕而文果代立</line>
<line xml:id='SHIJI_ZHSJ_75-2353a.08'>於薛，是為孟嘗君．</line>
<line xml:id='SHIJI_ZHSJ_75-2353a.09'>〔一〕　索隱按：爾雅云「玄孫之子為來孫，來孫之子為昆孫，昆孫之子為仍孫，仍孫之子為雲孫」．又有耳孫，亦是玄</line>
<line xml:id='SHIJI_ZHSJ_75-2353a.10'>　　　　孫之子，不同也．</line>
<line xml:id='SHIJI_ZHSJ_75-2353a.11'>〔二〕　索隱（短）【裋】亦音豎．豎褐，謂褐衣而豎裁之，以其省而便事也．</line>
<line xml:id='SHIJI_ZHSJ_75-2353a.12'>〔三〕　索隱遺音唯季反．猶言不知欲遺與何人也．</line>
<line xml:id='SHIJI_ZHSJ_75-2353a.13'>〔四〕　集解皇覽曰：「靖郭君冢在魯國薛城中東南陬．」　索隱按：謂死後別號之曰「靖郭」耳，則「靖郭」或封邑號，</line>
<line xml:id='SHIJI_ZHSJ_75-2353a.14'>　　　　故漢齊王舅父駟鈞封靖郭侯是也．陬音鄒，亦音緅．陬者，城隅也．</line>
<line xml:id='SHIJI_ZHSJ_75-2353a.15'>　　孟嘗君在薛，招致諸侯賓客及亡人有罪者，皆歸孟嘗君．孟嘗君舍業厚遇之，〔一〕以故</line>
</surface>
<surface xml:id='SHIJI_ZHSJ_75-2354a-z'>
<pb ed='ZHSJ' n='75-2354a' xml:id='SHIJI_ZHSJ_75-2354a'/><line xml:id='SHIJI_ZHSJ_75-2354a.01'>傾天下之士．食客數千人，無貴賤一與文等．孟嘗君待客坐語，而屏風後常有侍史，主記</line>
<line xml:id='SHIJI_ZHSJ_75-2354a.02'>君所與客語，問親戚居處．客去，孟嘗君已使使存問，獻遺其親戚．孟嘗君曾待客夜食，有</line>
<line xml:id='SHIJI_ZHSJ_75-2354a.03'>一人蔽火光．客怒，以飯不等，輟食辭去．孟嘗君起，自持其飯比之．客慙，自剄．士以此</line>
<line xml:id='SHIJI_ZHSJ_75-2354a.04'>多歸孟嘗君．孟嘗君客無所擇，皆善遇之．人人各自以為孟嘗君親己．</line>
<line xml:id='SHIJI_ZHSJ_75-2354a.05'>〔一〕　索隱按：舍業者，拾[⿱𠫓廾]其家產而厚事賓客也．劉氏云「舍音赦．謂為之築舍立居業也」．</line>
<line xml:id='SHIJI_ZHSJ_75-2354a.06'>　　秦昭王聞其賢，乃先使涇陽君為質於齊，以求見孟嘗君．孟嘗君將入秦，賓客莫欲其</line>
<line xml:id='SHIJI_ZHSJ_75-2354a.07'>行，諫，不聽．蘇代謂曰：「今旦代從外來，見木禺人與土禺人相與語．〔一〕木禺人曰：『天雨，</line>
<line xml:id='SHIJI_ZHSJ_75-2354a.08'>子將敗矣．』土禺人曰：『我生於土，敗則歸土．今天雨，流子而行，未知所止息也．』今秦，</line>
<line xml:id='SHIJI_ZHSJ_75-2354a.09'>虎狼之國也，而君欲往，如有不得還，君得無為土禺人所笑乎？」孟嘗君乃止．</line>
<line xml:id='SHIJI_ZHSJ_75-2354a.10'>〔一〕　索隱音偶，又音寓．謂以土木為之偶，類於人也．蘇代以土偶比涇陽君，木偶比孟嘗君也．</line>
<line xml:id='SHIJI_ZHSJ_75-2354a.11'>　　齊湣王二十五年，復卒使孟嘗君入秦，昭王即以孟嘗君為秦相．人或說秦昭王曰：「孟</line>
<line xml:id='SHIJI_ZHSJ_75-2354a.12'>嘗君賢，而又齊族也，今相秦，必先齊而後秦，秦其危矣．」於是秦昭王乃止．囚孟嘗君，謀</line>
<line xml:id='SHIJI_ZHSJ_75-2354a.13'>欲殺之．孟嘗君使人抵昭王幸姬求解．〔一〕幸姬曰：「妾願得君狐白裘．」〔二〕此時孟嘗君有</line>
<line xml:id='SHIJI_ZHSJ_75-2354a.14'>一狐白裘，直千金，天下無雙，入秦獻之昭王，更無他裘．孟嘗君患之，徧問客，莫能對．最</line>
</surface>
<surface xml:id='SHIJI_ZHSJ_75-2355a-z'>
<pb ed='ZHSJ' n='75-2355a' xml:id='SHIJI_ZHSJ_75-2355a'/><line xml:id='SHIJI_ZHSJ_75-2355a.01'>下坐有能為狗盜者，曰：「臣能得狐白裘．」乃夜為狗，以入秦宮臧中，〔三〕取所獻狐白裘至，</line>
<line xml:id='SHIJI_ZHSJ_75-2355a.02'>以獻秦王幸姬．幸姬為言昭王，昭王釋孟嘗君．孟嘗君得出，即馳去，更封傳，變名姓以出</line>
<line xml:id='SHIJI_ZHSJ_75-2355a.03'>關．〔四〕夜半至函谷關．〔五〕秦昭王後悔出孟嘗君，求之已去，即使人馳傳逐之．孟嘗君至</line>
<line xml:id='SHIJI_ZHSJ_75-2355a.04'>關，關法雞鳴而出客，孟嘗君恐追至，客之居下坐者有能為雞鳴，而雞齊鳴，遂發傳出．出</line>
<line xml:id='SHIJI_ZHSJ_75-2355a.05'>如食頃，秦追果至關，已後孟嘗君出，乃還．始孟嘗君列此二人於賓客，賓客盡羞之，及孟</line>
<line xml:id='SHIJI_ZHSJ_75-2355a.06'>嘗君有秦難，卒此二人拔之．自是之後，客皆服．</line>
<line xml:id='SHIJI_ZHSJ_75-2355a.07'>〔一〕　索隱抵音丁禮反．按：抵謂觸冒而求之也．</line>
<line xml:id='SHIJI_ZHSJ_75-2355a.08'>〔二〕　集解韋昭曰；「以狐之白毛為裘．謂集狐腋之毛，言美而難得者．」</line>
<line xml:id='SHIJI_ZHSJ_75-2355a.09'>〔三〕　正義臧，在浪反．</line>
<line xml:id='SHIJI_ZHSJ_75-2355a.10'>〔四〕　索隱更者，改也．改前封傳而易姓名，不言是孟嘗之名．封傳猶今之驛券．</line>
<line xml:id='SHIJI_ZHSJ_75-2355a.11'>〔五〕　正義關在陝州桃林縣西南十三里．</line>
<line xml:id='SHIJI_ZHSJ_75-2355a.12'>　　孟嘗君過趙，趙平原君客之．趙人聞孟嘗君賢，出觀之，皆笑曰：「始以薛公為魁然也，</line>
<line xml:id='SHIJI_ZHSJ_75-2355a.13'>今視之，乃眇小丈夫耳．」孟嘗君聞之，怒．客與俱者下，斫擊殺數百人，遂滅一縣以去．</line>
<line xml:id='SHIJI_ZHSJ_75-2355a.14'>　　齊湣王不自得，〔一〕以其遣孟嘗君．孟嘗君至，則以為齊相，任政．</line>
</surface>
<surface xml:id='SHIJI_ZHSJ_75-2356a-z'>
<pb ed='ZHSJ' n='75-2356a' xml:id='SHIJI_ZHSJ_75-2356a'/><line xml:id='SHIJI_ZHSJ_75-2356a.01'>〔一〕　索隱不自德．是愍王遣孟嘗君，自言己無德也．</line>
<line xml:id='SHIJI_ZHSJ_75-2356a.02'>　　孟嘗君怨秦，將以齊為韓、魏攻楚，因與韓、魏攻秦，〔一〕而借兵食於西周．蘇代為西周</line>
<line xml:id='SHIJI_ZHSJ_75-2356a.03'>謂曰：〔二〕「君以齊為韓、魏攻楚九年，取宛、葉以北以彊韓、魏，〔三〕今復攻秦以益之．韓、魏</line>
<line xml:id='SHIJI_ZHSJ_75-2356a.04'>南無楚憂，西無秦患，則齊危矣．韓、魏必輕齊畏秦，臣為君危之．君不如令敝邑深合於</line>
<line xml:id='SHIJI_ZHSJ_75-2356a.05'>秦，而君無攻，又無借兵食．君臨函谷而無攻，令敝邑以君之情謂秦昭王曰『薛公必不破</line>
<line xml:id='SHIJI_ZHSJ_75-2356a.06'>秦以彊韓、魏．其攻秦也，欲王之令楚王割東國以與齊，〔四〕而秦出楚懷王以為和』．君令</line>
<line xml:id='SHIJI_ZHSJ_75-2356a.07'>敝邑以此惠秦，秦得無破而以東國自免也，秦必欲之．楚王得出，必德齊．齊得東國益彊，</line>
<line xml:id='SHIJI_ZHSJ_75-2356a.08'>而薛世世無患矣．秦不大弱，而處三晉之西，三晉必重齊．」薛公曰：「善．」因令韓、魏賀</line>
<line xml:id='SHIJI_ZHSJ_75-2356a.09'>秦，使三國無攻，而不借兵食於西周矣．是時，楚懷王入秦，秦留之，故欲必出之．秦不果</line>
<line xml:id='SHIJI_ZHSJ_75-2356a.10'>出楚懷王．</line>
<line xml:id='SHIJI_ZHSJ_75-2356a.11'>〔一〕　集解徐廣曰：「年表曰韓、魏、齊共擊秦軍於函谷．」</line>
<line xml:id='SHIJI_ZHSJ_75-2356a.12'>〔二〕　索隱戰國策作「韓慶為西周謂薛公」．</line>
<line xml:id='SHIJI_ZHSJ_75-2356a.13'>〔三〕　正義宛在鄧州，葉在許州．二縣以北舊屬楚，二國共沒以入韓、魏．</line>
<line xml:id='SHIJI_ZHSJ_75-2356a.14'>〔四〕　正義東國，齊、徐夷．</line>
<line xml:id='SHIJI_ZHSJ_75-2356a.15'>　　孟嘗君相齊，其舍人魏子〔一〕為孟嘗君收邑入，〔二〕三反而不致一入．孟嘗君問之，對</line>
</surface>
<surface xml:id='SHIJI_ZHSJ_75-2357a-z'>
<pb ed='ZHSJ' n='75-2357a' xml:id='SHIJI_ZHSJ_75-2357a'/><line xml:id='SHIJI_ZHSJ_75-2357a.01'>曰：「有賢者，竊假與之，以故不致入．」孟嘗君怒而退魏子．居數年，人或毀孟嘗君於齊湣</line>
<line xml:id='SHIJI_ZHSJ_75-2357a.02'>王曰：「孟嘗君將為亂．」及田甲劫湣王，湣王意疑孟嘗君，孟嘗君迺奔．〔三〕魏子所與粟賢</line>
<line xml:id='SHIJI_ZHSJ_75-2357a.03'>者聞之，乃上書言孟嘗君不作亂，請以身為盟，遂自剄宮門以明孟嘗君．湣王乃驚，而蹤跡</line>
<line xml:id='SHIJI_ZHSJ_75-2357a.04'>驗問，孟嘗君果無反謀，乃復召孟嘗君．孟嘗君因謝病，歸老於薛．湣王許之．</line>
<line xml:id='SHIJI_ZHSJ_75-2357a.05'>〔一〕　索隱舍人官微，記姓而略其名，故云魏子．</line>
<line xml:id='SHIJI_ZHSJ_75-2357a.06'>〔二〕　索隱收其國之租稅也．</line>
<line xml:id='SHIJI_ZHSJ_75-2357a.07'>〔三〕　集解徐廣曰：「湣王三十四年，田甲劫王，薛文走．」</line>
<line xml:id='SHIJI_ZHSJ_75-2357a.08'>　　其後，秦亡將呂禮相齊，欲困蘇代．代乃謂孟嘗君曰：「周最於齊，至厚也，〔一〕而齊王</line>
<line xml:id='SHIJI_ZHSJ_75-2357a.09'>逐之，而聽親弗〔二〕相呂禮者，欲取秦也．齊、秦合，則親弗與呂禮重矣．有用，齊、秦必輕</line>
<line xml:id='SHIJI_ZHSJ_75-2357a.10'>君．君不如急北兵，趨趙以和秦、魏，收周最以厚行，且反齊王之信，〔三〕又禁天下之變．〔四〕</line>
<line xml:id='SHIJI_ZHSJ_75-2357a.11'>齊無秦，則天下集齊，親弗必走，則齊王孰與為其國也！」於是孟嘗君從其計，而呂禮嫉害</line>
<line xml:id='SHIJI_ZHSJ_75-2357a.12'>於孟嘗君．</line>
<line xml:id='SHIJI_ZHSJ_75-2357a.13'>〔一〕　正義周最，周之公子．</line>
<line xml:id='SHIJI_ZHSJ_75-2357a.14'>〔二〕　集解親弗，人姓名．　索隱親，姓；弗，名也．戰國策作「祝弗」，蓋「祝」為得之．</line>
</surface>
<surface xml:id='SHIJI_ZHSJ_75-2358a-z'>
<pb ed='ZHSJ' n='75-2358a' xml:id='SHIJI_ZHSJ_75-2358a'/><line xml:id='SHIJI_ZHSJ_75-2358a.01'>〔三〕　索隱周最本厚於齊，今欲逐之而相秦之亡將．蘇代謂孟嘗君，令齊收周最以自厚其行，又且得反齊王之有信，</line>
<line xml:id='SHIJI_ZHSJ_75-2358a.02'>　　　　以不逐周最也．</line>
<line xml:id='SHIJI_ZHSJ_75-2358a.03'>〔四〕　索隱變謂齊、秦合則親弗、呂禮用，用則秦、齊輕孟嘗也．</line>
<line xml:id='SHIJI_ZHSJ_75-2358a.04'>　　孟嘗君懼，乃遺秦相穰侯魏書曰：「吾聞秦欲以呂禮收齊，齊，天下之彊國也，子必輕</line>
<line xml:id='SHIJI_ZHSJ_75-2358a.05'>矣．齊秦相取以臨三晉，呂禮必并相矣，是子通齊以重呂禮也．若齊免於天下之兵，其讎</line>
<line xml:id='SHIJI_ZHSJ_75-2358a.06'>子必深矣．子不如勸秦王伐齊．齊破，吾請以所得封子．齊破，秦畏晉之彊，秦必重子以</line>
<line xml:id='SHIJI_ZHSJ_75-2358a.07'>取晉．晉國敝於齊而畏秦，晉必重子以取秦．是子破齊以為功，挾晉以為重；是子破齊定</line>
<line xml:id='SHIJI_ZHSJ_75-2358a.08'>封，秦、晉交重子．若齊不破，呂禮復用，子必大窮．」於是穰侯言於秦昭王伐齊，而呂禮</line>
<line xml:id='SHIJI_ZHSJ_75-2358a.09'>亡．</line>
<line xml:id='SHIJI_ZHSJ_75-2358a.10'>　　後齊湣王滅宋，益驕，欲去孟嘗君．孟嘗君恐，迺如魏．魏昭王以為相，西合於秦、趙，</line>
<line xml:id='SHIJI_ZHSJ_75-2358a.11'>與燕共伐破齊．齊湣王亡在莒，遂死焉．齊襄王立，而孟嘗君中立於諸侯，無所屬．齊襄</line>
<line xml:id='SHIJI_ZHSJ_75-2358a.12'>王新立，畏孟嘗君，與連和，復親薛公．文卒，謚為孟嘗君．〔一〕諸子爭立，而齊魏共滅薛．</line>
<line xml:id='SHIJI_ZHSJ_75-2358a.13'>孟嘗絕嗣無後也．</line>
<line xml:id='SHIJI_ZHSJ_75-2358a.14'>〔一〕　集解皇覽曰：「孟嘗君冢在魯國薛城中向門東．向門，出北邊門也．」詩云「居常與許」，鄭玄曰「『常』或作『嘗』，</line>
<line xml:id='SHIJI_ZHSJ_75-2358a.15'>　　　　在薛之南」．孟嘗邑于薛城也．　索隱按：孟嘗襲父封薛，而號曰孟嘗君，此云謚，非也．孟，字也；嘗，邑</line>
</surface>
<surface xml:id='SHIJI_ZHSJ_75-2359a-z'>
<pb ed='ZHSJ' n='75-2359a' xml:id='SHIJI_ZHSJ_75-2359a'/><line xml:id='SHIJI_ZHSJ_75-2359a.01'>　　　　名．詩云「居常與許」，鄭箋云「『常』或作『嘗』，嘗邑在薛之旁」是也．　正義括地志云：「孟嘗君墓在徐州滕</line>
<line xml:id='SHIJI_ZHSJ_75-2359a.02'>　　　　縣五十二里．卒在齊襄王之時也．」</line>
<line xml:id='SHIJI_ZHSJ_75-2359a.03'>　　初，馮驩〔一〕聞孟嘗君好客，躡蹻而見之．〔二〕孟嘗君曰；「先生遠辱，何以教文也？」馮</line>
<line xml:id='SHIJI_ZHSJ_75-2359a.04'>驩曰：「聞君好士，以貧身歸於君．」孟嘗君置傳舍十日，〔三〕孟嘗君問傳舍長曰：「客何所</line>
<line xml:id='SHIJI_ZHSJ_75-2359a.05'>為？」答曰：「馮先生甚貧，猶有一劍耳，又蒯緱．〔四〕彈其劍而歌曰『長鋏歸來乎，食無</line>
<line xml:id='SHIJI_ZHSJ_75-2359a.06'>魚』．」孟嘗君遷之幸舍，食有魚矣．五日，又問傳舍長．答曰：「客復彈劍而歌曰『長鋏</line>
<line xml:id='SHIJI_ZHSJ_75-2359a.07'>歸來乎，出無輿』．」孟嘗君遷之代舍，出入乘輿車矣．五日，孟嘗君復問傳舍長．舍長答</line>
<line xml:id='SHIJI_ZHSJ_75-2359a.08'>曰：「先生又嘗彈劍而歌曰『長鋏歸來乎，無以為家』．」孟嘗君不悅．</line>
<line xml:id='SHIJI_ZHSJ_75-2359a.09'>〔一〕　集解音歡．復作「煖」，音許袁反．　索隱音歡．或作「諼」，音況遠反．</line>
<line xml:id='SHIJI_ZHSJ_75-2359a.10'>〔二〕　索隱蹻音脚．字亦作「繑」，又作「屩」，亦作「」．</line>
<line xml:id='SHIJI_ZHSJ_75-2359a.11'>〔三〕　索隱傳音逐緣反．按：傳舍、幸舍及代舍，並當上、中、下三等之客所舍之名耳．</line>
<line xml:id='SHIJI_ZHSJ_75-2359a.12'>〔四〕　集解蒯音苦怪反．茅之類，可為繩．言其劍把無物可裝，以小繩纏之也．緱音侯，亦作「候」，謂把劍之處．</line>
<line xml:id='SHIJI_ZHSJ_75-2359a.13'>　　　　索隱蒯，草名，音「蒯聵」之「蒯」．緱音侯，字亦作「候」，謂把劍之物．言其劍無物可裝，但以蒯繩纏之，故云</line>
<line xml:id='SHIJI_ZHSJ_75-2359a.14'>　　　　「蒯緱」．</line>
<line xml:id='SHIJI_ZHSJ_75-2359a.15'>　　居朞年，馮驩無所言．孟嘗君時相齊，封萬戶於薛．其食客三千人．邑入不足以奉</line>
</surface>
<surface xml:id='SHIJI_ZHSJ_75-2360a-z'>
<pb ed='ZHSJ' n='75-2360a' xml:id='SHIJI_ZHSJ_75-2360a'/><line xml:id='SHIJI_ZHSJ_75-2360a.01'>客，〔一〕使人出錢於薛．歲餘不入，貸錢者多不能與其息，〔二〕客奉將不給．孟嘗君憂之，問</line>
<line xml:id='SHIJI_ZHSJ_75-2360a.02'>左右：「何人可使收債於薛者？」傳舍長曰：「代舍客馮公形容狀貌甚辯，長者，無他伎〔三〕</line>
<line xml:id='SHIJI_ZHSJ_75-2360a.03'>能，宜可令收債．」孟嘗君乃進馮驩而請之曰：「賓客不知文不肖，幸臨文者三千餘人，邑入</line>
<line xml:id='SHIJI_ZHSJ_75-2360a.04'>不足以奉賓客，故出息錢於薛．薛歲不入，民頗不與其息．今客食恐不給，願先生責之．」</line>
<line xml:id='SHIJI_ZHSJ_75-2360a.05'>馮驩曰；「諾．」辭行，至薛，召取孟嘗君錢者皆會，得息錢十萬．迺多釀酒，買肥牛，召諸取</line>
<line xml:id='SHIJI_ZHSJ_75-2360a.06'>錢者，能與息者皆來，不能與息者亦來，皆持取錢之券書合之．齊為會，日殺牛置酒．酒</line>
<line xml:id='SHIJI_ZHSJ_75-2360a.07'>酣，乃持券如前合之，能與息者，與為期；貧不能與息者，取其券而燒之．曰：「孟嘗君所以</line>
<line xml:id='SHIJI_ZHSJ_75-2360a.08'>貸錢者，為民之無者以為本業也；所以求息者，為無以奉客也．今富給者以要期，貧窮者</line>
<line xml:id='SHIJI_ZHSJ_75-2360a.09'>燔券書以捐之．諸君彊飲食．有君如此，豈可負哉！」坐者皆起，再拜．</line>
<line xml:id='SHIJI_ZHSJ_75-2360a.10'>〔一〕　正義奉，符用反．</line>
<line xml:id='SHIJI_ZHSJ_75-2360a.11'>〔二〕　索隱按：與猶還也．息猶利也．</line>
<line xml:id='SHIJI_ZHSJ_75-2360a.12'>〔三〕　集解亦作「技」．</line>
<line xml:id='SHIJI_ZHSJ_75-2360a.13'>　　孟嘗君聞馮驩燒券書，怒而使使召驩．驩至，孟嘗君曰：「文食客三千人，故貸錢於薛．</line>
<line xml:id='SHIJI_ZHSJ_75-2360a.14'>文奉邑少，〔一〕而民尚多不以時與其息，客食恐不足，故請先生收責之．聞先生得錢，即以</line>
<line xml:id='SHIJI_ZHSJ_75-2360a.15'>多具牛酒而燒券書，何？」馮驩曰：「然．不多具牛酒即不能畢會，無以知其有餘不足．有</line>
</surface>
<surface xml:id='SHIJI_ZHSJ_75-2361a-z'>
<pb ed='ZHSJ' n='75-2361a' xml:id='SHIJI_ZHSJ_75-2361a'/><line xml:id='SHIJI_ZHSJ_75-2361a.01'>餘者，為要期．不足者，雖守而責之十年，息愈多，急，即以逃亡自捐之．若急，終無以償，</line>
<line xml:id='SHIJI_ZHSJ_75-2361a.02'>上則為君好利不愛士民，下則有離上抵負之名，非所以厲士民彰君聲也．焚無用虛債之</line>
<line xml:id='SHIJI_ZHSJ_75-2361a.03'>券，捐不可得之虛計，令薛民親君而彰君之善聲也，君有何疑焉！」孟嘗君乃拊手而謝之．</line>
<line xml:id='SHIJI_ZHSJ_75-2361a.04'>〔一〕　索隱言文之奉邑少，故令出息於薛．</line>
<line xml:id='SHIJI_ZHSJ_75-2361a.05'>　　齊王惑於秦、楚之毀，以為孟嘗君名高其主而擅齊國之權，遂廢孟嘗君．諸客見孟嘗</line>
<line xml:id='SHIJI_ZHSJ_75-2361a.06'>君廢，皆去．馮驩曰：「借臣車一乘，可以入秦者，必令君重於國而奉邑益廣，可乎？」孟嘗</line>
<line xml:id='SHIJI_ZHSJ_75-2361a.07'>君乃約車幣而遣之．馮驩乃西說秦王曰：「天下之游士馮軾結靷西入秦者，無不欲彊秦而</line>
<line xml:id='SHIJI_ZHSJ_75-2361a.08'>弱齊；馮軾結靷東入齊者，無不欲彊齊而弱秦．此雄雌之國也，勢不兩立為雄，雄者得天</line>
<line xml:id='SHIJI_ZHSJ_75-2361a.09'>下矣．」秦王跽而問之曰：「何以使秦無為雌而可？」馮驩曰：「王亦知齊之廢孟嘗君乎？」</line>
<line xml:id='SHIJI_ZHSJ_75-2361a.10'>秦王曰：「聞之．」馮驩曰：「使齊重於天下者，孟嘗君也．今齊王以毀廢之，其心怨，必背</line>
<line xml:id='SHIJI_ZHSJ_75-2361a.11'>齊；背齊入秦，則齊國之情，人事之誠，盡委之秦，齊地可得也，豈直為雄也！君急使使載</line>
<line xml:id='SHIJI_ZHSJ_75-2361a.12'>幣陰迎孟嘗君，不可失時也．如有齊覺悟，復用孟嘗君，則雌雄之所在未可知也．」秦王大</line>
<line xml:id='SHIJI_ZHSJ_75-2361a.13'>悅，迺遣車十乘黃金百鎰以迎孟嘗君．馮驩辭以先行，至齊，說齊王曰：「天下之游士馮軾</line>
<line xml:id='SHIJI_ZHSJ_75-2361a.14'>結靷東入齊者，無不欲彊齊而弱秦者；馮軾結靷西入秦者，無不欲彊秦而弱齊者．夫秦齊</line>
<line xml:id='SHIJI_ZHSJ_75-2361a.15'>雄雌之國，秦彊則齊弱矣，此勢不兩雄．今臣竊聞秦遣使車十乘載黃金百鎰以迎孟嘗君．</line>
</surface>
<surface xml:id='SHIJI_ZHSJ_75-2362a-z'>
<pb ed='ZHSJ' n='75-2362a' xml:id='SHIJI_ZHSJ_75-2362a'/><line xml:id='SHIJI_ZHSJ_75-2362a.01'>孟嘗君不西則已，西入相秦則天下歸之，秦為雄而齊為雌，雌則臨淄、即墨危矣．王何不先</line>
<line xml:id='SHIJI_ZHSJ_75-2362a.02'>秦使之未到，復孟嘗君，而益與之邑以謝之？孟嘗君必喜而受之．秦雖彊國，豈可以請人</line>
<line xml:id='SHIJI_ZHSJ_75-2362a.03'>相而迎之哉！折秦之謀，而絕其霸彊之略．」齊王曰：「善．」乃使人至境候秦使．秦使車</line>
<line xml:id='SHIJI_ZHSJ_75-2362a.04'>適入齊境，使還馳告之，王召孟嘗君而復其相位，而與其故邑之地，又益以千戶．秦之使者</line>
<line xml:id='SHIJI_ZHSJ_75-2362a.05'>聞孟嘗君復相齊，還車而去矣．</line>
<line xml:id='SHIJI_ZHSJ_75-2362a.06'>　　自齊王毀廢孟嘗君，諸客皆去．後召而復之，馮驩迎之．未到，孟嘗君太息歎曰：「文常</line>
<line xml:id='SHIJI_ZHSJ_75-2362a.07'>好客，遇客無所敢失，食客三千有餘人，先生所知也．客見文一日廢，皆背文而去，莫顧文</line>
<line xml:id='SHIJI_ZHSJ_75-2362a.08'>者．今賴先生得復其位，客亦有何面目復見文乎？如復見文者，必唾其面而大辱之．」馮</line>
<line xml:id='SHIJI_ZHSJ_75-2362a.09'>驩結轡下拜．孟嘗君下車接之，曰：「先生為客謝乎？」馮驩曰：「非為客謝也，為君之言</line>
<line xml:id='SHIJI_ZHSJ_75-2362a.10'>失．夫物有必至，事有固然，君知之乎？」孟嘗君曰：「愚不知所謂也．」曰：「生者必有</line>
<line xml:id='SHIJI_ZHSJ_75-2362a.11'>死，物之必至也；富貴多士，貧賤寡友，事之固然也．君獨不見夫（<note>朝</note>）趣市【朝】者乎？〔一〕</line>
<line xml:id='SHIJI_ZHSJ_75-2362a.12'>明旦，側肩爭門而入；日暮之後，過市朝者掉臂而不顧．〔二〕非好朝而惡暮，所期物忘其</line>
<line xml:id='SHIJI_ZHSJ_75-2362a.13'>中．〔三〕今君失位，賓客皆去，不足以怨士而徒絕賓客之路．願君遇客如故．」孟嘗君再拜</line>
<line xml:id='SHIJI_ZHSJ_75-2362a.14'>曰：「敬從命矣．聞先生之言，敢不奉教焉．」</line>
<line xml:id='SHIJI_ZHSJ_75-2362a.15'>〔一〕　索隱趣音娶．趣，向也．</line>
</surface>
<surface xml:id='SHIJI_ZHSJ_75-2363a-z'>
<pb ed='ZHSJ' n='75-2363a' xml:id='SHIJI_ZHSJ_75-2363a'/><line xml:id='SHIJI_ZHSJ_75-2363a.01'>〔二〕　索隱過音光臥反．朝音潮．謂市之行位有如朝列，因言市朝耳．</line>
<line xml:id='SHIJI_ZHSJ_75-2363a.02'>〔三〕　索隱按：期物謂入市心中所期之物利，故平明側肩爭門而入，今日暮，所期忘其中．忘者，無也．其中，市朝</line>
<line xml:id='SHIJI_ZHSJ_75-2363a.03'>　　　　之中．言日暮物盡，故掉臂不顧也．</line>
<line xml:id='SHIJI_ZHSJ_75-2363a.04'>　　太史公曰：吾嘗過薛，其俗閭里率多暴桀子弟，與鄒、魯殊．問其故，曰：「孟嘗君招致</line>
<line xml:id='SHIJI_ZHSJ_75-2363a.05'>天下任俠，姦人入薛中蓋六萬餘家矣．」世之傳孟嘗君好客自喜，名不虛矣．</line>
<line xml:id='SHIJI_ZHSJ_75-2363a.06'>【索隱述贊】靖郭之子，威王之孫．既彊其國，實高其門．好客喜士，見重平原．雞鳴狗盜，魏子、馮</line>
<line xml:id='SHIJI_ZHSJ_75-2363a.07'>煖．如何承睫，薛縣徒存！</line>
</surface>
<surface xml:id='SHIJI_ZHSJ_75-2364a-z'>
<pb ed='ZHSJ' n='75-2364a' xml:id='SHIJI_ZHSJ_75-2364a'/></surface>
</surfaceGrp>
