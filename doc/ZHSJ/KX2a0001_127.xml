<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_127'>
<surface type='dummy'></surface>
<surface xml:id='KX2a0001_ZHSJ_127-3215a-z'>
<pb ed='ZHSJ' n='127-3215a' xml:id='KX2a0001_ZHSJ_127-3215a'/><line xml:id='KX2a0001_ZHSJ_127-3215a.01'>史記卷一百二十七</line>
<line xml:id='KX2a0001_ZHSJ_127-3215a.02'>　　日者列傳第六十七</line>
<line xml:id='KX2a0001_ZHSJ_127-3215a.03'>　　　　集解墨子曰：「墨子北之齊，遇日者．日者曰：『帝以今日殺黑龍於北方，而先生之色黑，不可以北．』墨子不</line>
<line xml:id='KX2a0001_ZHSJ_127-3215a.04'>　　　　聽，遂北，至淄水．墨子不遂而反焉．日者曰：『我謂先生不可以北．』」然則古人占候卜筮，通謂之「日者」．墨</line>
<line xml:id='KX2a0001_ZHSJ_127-3215a.05'>　　　　子亦云，非但史記也．　索隱案：名卜筮曰「日者」以墨，所以卜筮占候時日通名「日者」故也．</line>
<line xml:id='KX2a0001_ZHSJ_127-3215a.06'>　　自古受命而王，王者之興何嘗不以卜筮決於天命哉！其於周尤甚，及秦可見．代王之</line>
<line xml:id='KX2a0001_ZHSJ_127-3215a.07'>入，任於卜者．太卜之起，由漢興而有．〔一〕</line>
<line xml:id='KX2a0001_ZHSJ_127-3215a.08'>〔一〕　索隱案：周禮有太卜之官．此云由漢興者，謂漢自文帝卜大橫之後，其卜官更興盛焉．</line>
<line xml:id='KX2a0001_ZHSJ_127-3215a.09'>　　司馬季主者，楚人也．〔一〕卜於長安東市．</line>
<line xml:id='KX2a0001_ZHSJ_127-3215a.10'>〔一〕　索隱按：云楚人而太史公不序其系，蓋楚相司馬子期､子反後，羋姓也．季主見列仙傳．</line>
<line xml:id='KX2a0001_ZHSJ_127-3215a.11'>　　宋忠為中大夫，賈誼為博士，同日俱出洗沐，〔一〕相從論議，誦易先王聖人之道術，究徧</line>
<line xml:id='KX2a0001_ZHSJ_127-3215a.12'>人情，相視而歎．賈誼曰：「吾聞古之聖人，不居朝廷，必在卜醫之中．今吾已見三公九卿</line>
</surface>
<surface xml:id='KX2a0001_ZHSJ_127-3216a-z'>
<pb ed='ZHSJ' n='127-3216a' xml:id='KX2a0001_ZHSJ_127-3216a'/><line xml:id='KX2a0001_ZHSJ_127-3216a.01'>朝士大夫，皆可知矣．試之卜數中以觀采．」〔二〕二人即同輿而之市，游於卜肆中．天新雨，道</line>
<line xml:id='KX2a0001_ZHSJ_127-3216a.02'>少人，司馬季主閒坐，弟子三四人侍，方辯天地之道，日月之運，陰陽吉凶之本．二大夫再</line>
<line xml:id='KX2a0001_ZHSJ_127-3216a.03'>拜謁．司馬季主視其狀貌，如類有知者，即禮之，使弟子延之坐．坐定，司馬季主復理前</line>
<line xml:id='KX2a0001_ZHSJ_127-3216a.04'>語，分別天地之終始，日月星辰之紀，差次仁義之際，列吉凶之符，語數千言，莫不順理．</line>
<line xml:id='KX2a0001_ZHSJ_127-3216a.05'>〔一〕　正義漢官五日一假洗沐也．</line>
<line xml:id='KX2a0001_ZHSJ_127-3216a.06'>〔二〕　索隱卜數猶術數也．音所具反．劉氏云「數，筮也」，亦通．筮必【用】易（用）大衍之數者也．</line>
<line xml:id='KX2a0001_ZHSJ_127-3216a.07'>　　宋忠､賈誼瞿然而悟，獵纓正襟〔一〕危坐，〔二〕曰：「吾望先生之狀，聽先生之辭，小子竊</line>
<line xml:id='KX2a0001_ZHSJ_127-3216a.08'>觀於世，未嘗見也．今何居之卑，何行之汙？」〔三〕</line>
<line xml:id='KX2a0001_ZHSJ_127-3216a.09'>〔一〕　索隱獵猶攬也．攬其冠纓而正其衣襟，謂變而自飾也．</line>
<line xml:id='KX2a0001_ZHSJ_127-3216a.10'>〔二〕　索隱免坐．謂俯俛為敬．</line>
<line xml:id='KX2a0001_ZHSJ_127-3216a.11'>〔三〕　索隱音烏故反．</line>
<line xml:id='KX2a0001_ZHSJ_127-3216a.12'>　　司馬季主捧腹大笑曰：「觀大夫類有道術者，今何言之陋也，何辭之野也！今夫子所賢</line>
<line xml:id='KX2a0001_ZHSJ_127-3216a.13'>者何也？所高者誰也？今何以卑汙長者？」</line>
<line xml:id='KX2a0001_ZHSJ_127-3216a.14'>　　二君曰：「尊官厚祿，世之所高也，賢才處之．今所處非其地，故謂之卑．言不信，行不</line>
<line xml:id='KX2a0001_ZHSJ_127-3216a.15'>驗，取不當，故謂之汙．夫卜筮者，世俗之所賤簡也．世皆言曰：『夫卜者多言誇嚴以得人</line>
</surface>
<surface xml:id='KX2a0001_ZHSJ_127-3217a-z'>
<pb ed='ZHSJ' n='127-3217a' xml:id='KX2a0001_ZHSJ_127-3217a'/><line xml:id='KX2a0001_ZHSJ_127-3217a.01'>情，〔一〕虛高人祿命以說人志，擅言禍災以傷人心，矯言鬼神以盡人財，厚求拜謝以私於</line>
<line xml:id='KX2a0001_ZHSJ_127-3217a.02'>己．』此吾之所恥，故謂之卑汙也．」</line>
<line xml:id='KX2a0001_ZHSJ_127-3217a.03'>〔一〕　索隱謂卜者自矜誇而莊嚴，說禍以誑人也．</line>
<line xml:id='KX2a0001_ZHSJ_127-3217a.04'>　　司馬季主曰：「公且安坐．公見夫被髮童子乎？日月照之則行，不照則止，問之日月疵</line>
<line xml:id='KX2a0001_ZHSJ_127-3217a.05'>瑕吉凶，則不能理．由是觀之，能知別賢與不肖者寡矣．</line>
<line xml:id='KX2a0001_ZHSJ_127-3217a.06'>　　「賢之行也，直道以正諫，三諫不聽則退．其譽人也不望其報，惡人也不顧其怨，以便國</line>
<line xml:id='KX2a0001_ZHSJ_127-3217a.07'>家利衆為務．故官非其任不處也，祿非其功不受也；見人不正，雖貴不敬也；見人有污，</line>
<line xml:id='KX2a0001_ZHSJ_127-3217a.08'>雖尊不下也；得不為喜，去不為恨；非其罪也，雖累辱而不愧也．</line>
<line xml:id='KX2a0001_ZHSJ_127-3217a.09'>　　「今公所謂賢者，皆可為羞矣．卑疵〔一〕而前，孅趨〔二〕而言；相引以勢，相導以利；比</line>
<line xml:id='KX2a0001_ZHSJ_127-3217a.10'>周賓正，〔三〕以求尊譽，以受公奉；事私利，枉主法，獵農民；以官為威，以法為機，求利逆</line>
<line xml:id='KX2a0001_ZHSJ_127-3217a.11'>暴：譬無異於操白刃劫人者也．初試官時，倍力為巧詐，飾虛功執空文以主上，用居上</line>
<line xml:id='KX2a0001_ZHSJ_127-3217a.12'>為右；試官不讓賢陳功，見偽增實，以無為有，以少為多，以求便勢尊位；食飲驅馳，從姬</line>
<line xml:id='KX2a0001_ZHSJ_127-3217a.13'>歌兒，不顧於親，犯法害民，虛公家：此夫為盜不操矛弧者也，攻而不用弦刃者也，欺父母未</line>
<line xml:id='KX2a0001_ZHSJ_127-3217a.14'>有罪而弒君未伐者也．何以為高賢才乎？</line>
<line xml:id='KX2a0001_ZHSJ_127-3217a.15'>〔一〕　索隱疵音貲．</line>
</surface>
<surface xml:id='KX2a0001_ZHSJ_127-3218a-z'>
<pb ed='ZHSJ' n='127-3218a' xml:id='KX2a0001_ZHSJ_127-3218a'/><line xml:id='KX2a0001_ZHSJ_127-3218a.01'>〔二〕　索隱孅音纖．纖趍猶足恭也．</line>
<line xml:id='KX2a0001_ZHSJ_127-3218a.02'>〔三〕　集解徐廣曰：「客旅謂之賓，人求長官謂之正．」</line>
<line xml:id='KX2a0001_ZHSJ_127-3218a.03'>　　「盜賊發不能禁，夷貊不服不能攝，姦邪起不能塞，官秏亂不能治，四時不和不能調，歲</line>
<line xml:id='KX2a0001_ZHSJ_127-3218a.04'>穀不孰不能適．〔一〕才賢不為，是不忠也；才不賢而託官位，利上奉，妨賢者處，是竊位</line>
<line xml:id='KX2a0001_ZHSJ_127-3218a.05'>也；〔二〕有人者進，有財者禮，是偽也．子獨不見鴟梟之與鳳皇翔乎？蘭芷芎藭[⿱𠫓廾]於廣野，</line>
<line xml:id='KX2a0001_ZHSJ_127-3218a.06'>蒿蕭成林，使君子退而不顯衆，公等是也．</line>
<line xml:id='KX2a0001_ZHSJ_127-3218a.07'>〔一〕　索隱音釋．適猶調也．</line>
<line xml:id='KX2a0001_ZHSJ_127-3218a.08'>〔二〕　索隱奉音扶用反．</line>
<line xml:id='KX2a0001_ZHSJ_127-3218a.09'>　　「述而不作，君子義也．今夫卜者，必法天地，象四時，順於仁義，分策定卦，旋式正</line>
<line xml:id='KX2a0001_ZHSJ_127-3218a.10'>，〔一〕然後言天地之利害，事之成敗．昔先王之定國家，必先龜策日月，而後乃敢代；正</line>
<line xml:id='KX2a0001_ZHSJ_127-3218a.11'>時日，乃後入家；產子必先占吉凶，後乃有之．〔二〕自伏羲作八卦，周文王演三百八十四爻</line>
<line xml:id='KX2a0001_ZHSJ_127-3218a.12'>而天下治．越王句踐放文王八卦〔三〕以破敵國，霸天下．由是言之，卜筮有何負哉！</line>
<line xml:id='KX2a0001_ZHSJ_127-3218a.13'>〔一〕　集解徐廣曰：「式音栻．」　索隱按：式即栻也．旋，轉也．栻之形上圓象天，下方法地，用之則轉天綱加地</line>
<line xml:id='KX2a0001_ZHSJ_127-3218a.14'>　　　　之辰，故云旋式．者，筮之狀．正，蓋謂卜以作卦也．</line>
<line xml:id='KX2a0001_ZHSJ_127-3218a.15'>〔二〕　索隱謂若卜之不祥，則式不收也．卜吉而後有，故云「有之」．</line>
<line xml:id='KX2a0001_ZHSJ_127-3218a.16'>〔三〕　索隱放音方往反．</line>
</surface>
<surface xml:id='KX2a0001_ZHSJ_127-3219a-z'>
<pb ed='ZHSJ' n='127-3219a' xml:id='KX2a0001_ZHSJ_127-3219a'/><line xml:id='KX2a0001_ZHSJ_127-3219a.01'>　　「且夫卜筮者，埽除設坐，正其冠帶，然後乃言事，此有禮也．言而鬼神或以饗，忠臣以</line>
<line xml:id='KX2a0001_ZHSJ_127-3219a.02'>事其上，孝子以養其親，慈父以畜其子，此有德者也．而以義置數十百錢，病者或以愈，且</line>
<line xml:id='KX2a0001_ZHSJ_127-3219a.03'>死或以生，患或以免，事或以成，嫁子娶婦或以養生：此之為德，豈直數十百錢哉！此夫老</line>
<line xml:id='KX2a0001_ZHSJ_127-3219a.04'>子所謂『上德不德，是以有德』．今夫卜筮者利大而謝少，老子之云豈異於是乎？</line>
<line xml:id='KX2a0001_ZHSJ_127-3219a.05'>　　「莊子曰：『君子內無飢寒之患，外無劫奪之憂，居上而敬，居下不為害，君子之道也．』</line>
<line xml:id='KX2a0001_ZHSJ_127-3219a.06'>今夫卜筮者之為業也，積之無委聚，藏之不用府庫，徙之不用輜車，負裝之不重，止而用之</line>
<line xml:id='KX2a0001_ZHSJ_127-3219a.07'>無盡索之時．持不盡索之物，游於無窮之世，雖莊氏之行未能增於是也，子何故而云不可</line>
<line xml:id='KX2a0001_ZHSJ_127-3219a.08'>卜哉？天不足西北，星辰西北移；地不足東南，以海為池；日中必移，月滿必虧；先王之</line>
<line xml:id='KX2a0001_ZHSJ_127-3219a.09'>道，乍存乍亡．公責卜者言必信，不亦惑乎！</line>
<line xml:id='KX2a0001_ZHSJ_127-3219a.10'>　　「公見夫談士辯人乎？慮事定計，必是人也，然不能以一言說人主意，故言必稱先王，</line>
<line xml:id='KX2a0001_ZHSJ_127-3219a.11'>語必道上古；慮事定計，飾先王之成功，語其敗害，以恐喜人主之志，以求其欲．多言誇</line>
<line xml:id='KX2a0001_ZHSJ_127-3219a.12'>嚴，〔一〕莫大於此矣．然欲彊國成功，盡忠於上，非此不立．今夫卜者，導惑教愚也．夫愚</line>
<line xml:id='KX2a0001_ZHSJ_127-3219a.13'>惑之人，豈能以一言而知之哉！言不厭多．</line>
<line xml:id='KX2a0001_ZHSJ_127-3219a.14'>〔一〕　集解徐廣曰：「一作『險』．」</line>
<line xml:id='KX2a0001_ZHSJ_127-3219a.15'>　　「故騏驥不能與罷驢為駟，而鳳皇不與燕雀為羣，而賢者亦不與不肖者同列．故君子</line>
</surface>
<surface xml:id='KX2a0001_ZHSJ_127-3220a-z'>
<pb ed='ZHSJ' n='127-3220a' xml:id='KX2a0001_ZHSJ_127-3220a'/><line xml:id='KX2a0001_ZHSJ_127-3220a.01'>處卑隱以辟衆，自匿以辟倫，微見德順以除羣害，以明天性，助上養下，多其功利，不求尊</line>
<line xml:id='KX2a0001_ZHSJ_127-3220a.02'>譽．公之等喁喁者也，何知長者之道乎！」</line>
<line xml:id='KX2a0001_ZHSJ_127-3220a.03'>　　宋忠､賈誼忽而自失，芒乎無色，〔一〕悵然噤〔二〕口不能言．於是攝衣而起，再拜而辭．</line>
<line xml:id='KX2a0001_ZHSJ_127-3220a.04'>行洋洋也，出門僅能自上車，伏軾低頭，卒不能出氣．</line>
<line xml:id='KX2a0001_ZHSJ_127-3220a.05'>〔一〕　索隱芒音莫郎反．</line>
<line xml:id='KX2a0001_ZHSJ_127-3220a.06'>〔二〕　索隱悵音暢．噤音禁．劉氏音其錦反．</line>
<line xml:id='KX2a0001_ZHSJ_127-3220a.07'>　　居三日，宋忠見賈誼於殿門外，乃相引屏語相謂自歎曰：「道高益安，勢高益危．居赫</line>
<line xml:id='KX2a0001_ZHSJ_127-3220a.08'>赫之勢，失身且有日矣．夫卜而有不審，不見奪糈；〔一〕為人主計而不審，身無所處．〔二〕此</line>
<line xml:id='KX2a0001_ZHSJ_127-3220a.09'>相去遠矣，猶天冠地屨也．此老子之所謂『無名者萬物之始』也．天地曠曠，物之熙熙，或</line>
<line xml:id='KX2a0001_ZHSJ_127-3220a.10'>安或危，莫知居之．我與若，何足預彼哉！彼久而愈安，雖曾氏之義〔三〕未有以異也．」</line>
<line xml:id='KX2a0001_ZHSJ_127-3220a.11'>〔一〕　集解徐廣曰：「音所．」駰案：離騷經曰「懷椒糈而要之」，王逸云「糈，精米，所以享神」．　索隱糈音所．糈</line>
<line xml:id='KX2a0001_ZHSJ_127-3220a.12'>　　　　者，卜求神之米也．</line>
<line xml:id='KX2a0001_ZHSJ_127-3220a.13'>〔二〕　索隱言卜之不中，乃不見奪其糈米．若為人主計不審，則身無所處也．</line>
<line xml:id='KX2a0001_ZHSJ_127-3220a.14'>〔三〕　集解徐廣曰：「曾，一作『莊』．」</line>
<line xml:id='KX2a0001_ZHSJ_127-3220a.15'>　　久之，宋忠使匈奴，不至而還，抵罪．而賈誼為梁懷王傅，王墮馬薨，誼不食，毒恨而死．</line>
</surface>
<surface xml:id='KX2a0001_ZHSJ_127-3221a-z'>
<pb ed='ZHSJ' n='127-3221a' xml:id='KX2a0001_ZHSJ_127-3221a'/><line xml:id='KX2a0001_ZHSJ_127-3221a.01'>此務華絕根者也．〔一〕</line>
<line xml:id='KX2a0001_ZHSJ_127-3221a.02'>〔一〕　索隱言宋忠､賈誼皆務華而喪其身，是絕其根本也．</line>
<line xml:id='KX2a0001_ZHSJ_127-3221a.03'>　　太史公曰：古者卜人所以不載者，多不見于篇．及至司馬季主，余志而著之．</line>
<line xml:id='KX2a0001_ZHSJ_127-3221a.04'>　　　　褚先生曰：臣為郎時，游觀長安中，見卜筮之賢大夫，觀其起居行步，坐起自動，誓</line>
<line xml:id='KX2a0001_ZHSJ_127-3221a.05'>　　正其衣冠而當鄉人也，有君子之風．見性好解婦來卜，對之顏色嚴振，未嘗見齒而笑</line>
<line xml:id='KX2a0001_ZHSJ_127-3221a.06'>　　也．從古以來，賢者避世，有居止舞澤者，有居民閒閉口不言，有隱居卜筮閒以全身</line>
<line xml:id='KX2a0001_ZHSJ_127-3221a.07'>　　者．夫司馬季主者，楚賢大夫，游學長安，通易經，術黃帝､老子，博聞遠見．觀其對二</line>
<line xml:id='KX2a0001_ZHSJ_127-3221a.08'>　　大夫貴人之談言，稱引古明王聖人道，固非淺聞小數之能．及卜筮立名聲千里者，各</line>
<line xml:id='KX2a0001_ZHSJ_127-3221a.09'>　　往往而在．傳曰：「富為上，貴次之；既貴各各學一伎能立其身．」黃直，大夫也；陳</line>
<line xml:id='KX2a0001_ZHSJ_127-3221a.10'>　　君夫，婦人也：以相馬立名天下．齊張仲､曲成侯以善擊刺學用劍，立名天下．留長孺</line>
<line xml:id='KX2a0001_ZHSJ_127-3221a.11'>　　以相彘立名．滎陽褚氏以相牛立名．能以伎能立名者甚多，皆有高世絕人之風，何可</line>
<line xml:id='KX2a0001_ZHSJ_127-3221a.12'>　　勝言．故曰：「非其地，樹之不生；非其意，教之不成．」夫家之教子孫，當視其所以好，</line>
<line xml:id='KX2a0001_ZHSJ_127-3221a.13'>　　好含苟生活之道，因而成之．故曰：「制宅命子，足以觀士；子有處所，可謂賢人．」</line>
</surface>
<surface xml:id='KX2a0001_ZHSJ_127-3222a-z'>
<pb ed='ZHSJ' n='127-3222a' xml:id='KX2a0001_ZHSJ_127-3222a'/><line xml:id='KX2a0001_ZHSJ_127-3222a.01'>　　　　臣為郎時，與太卜待詔為郎者同署，言曰：「孝武帝時，聚會占家問之，某日可取婦</line>
<line xml:id='KX2a0001_ZHSJ_127-3222a.02'>　　乎？五行家曰可，堪輿家曰不可，建除家曰不吉，叢辰家曰大凶，曆家曰小凶，天人家</line>
<line xml:id='KX2a0001_ZHSJ_127-3222a.03'>　　曰小吉，太一家曰大吉．辯訟不決，以狀聞．制曰：『避諸死忌，以五行為主．』」人取於</line>
<line xml:id='KX2a0001_ZHSJ_127-3222a.04'>　　五行者也．</line>
<line xml:id='KX2a0001_ZHSJ_127-3222a.05'>【索隱述贊】日者之名，有自來矣．吉凶占候，著於墨子．齊楚異法，書亡罕紀．後人斯繼，季主獨美．</line>
<line xml:id='KX2a0001_ZHSJ_127-3222a.06'>取免暴秦，此焉終否．</line>
</surface>
</surfaceGrp>
