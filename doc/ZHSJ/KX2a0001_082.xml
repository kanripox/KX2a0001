<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_082'>
<surface type='dummy'></surface>
<surface xml:id='SHIJI_ZHSJ_82-2453a-z'>
<pb ed='ZHSJ' n='82-2453a' xml:id='SHIJI_ZHSJ_82-2453a'/><line xml:id='SHIJI_ZHSJ_82-2453a.01'>史記卷八十二</line>
<line xml:id='SHIJI_ZHSJ_82-2453a.02'>　　田單列傳第二十二</line>
<line xml:id='SHIJI_ZHSJ_82-2453a.03'>　　田單者，〔一〕齊諸田疏屬也．湣王時，單為臨菑市掾，不見知．及燕使樂毅伐破齊，齊</line>
<line xml:id='SHIJI_ZHSJ_82-2453a.04'>湣王出奔，已而保莒城．燕師長驅平齊，而田單走安平，〔二〕令其宗人盡斷其車軸末〔三〕而</line>
<line xml:id='SHIJI_ZHSJ_82-2453a.05'>傅鐵籠．〔四〕已而燕軍攻安平，城壞，齊人走，爭塗，以轊折車敗，〔五〕為燕所虜，唯田單宗人</line>
<line xml:id='SHIJI_ZHSJ_82-2453a.06'>以鐵籠故得脫，東保即墨．燕既盡降齊城，唯獨莒、即墨不下．燕軍聞齊王在莒，并兵攻</line>
<line xml:id='SHIJI_ZHSJ_82-2453a.07'>之．淖齒〔六〕既殺湣王於莒，因堅守，距燕軍，數年不下．燕引兵東圍即墨，即墨大夫出與</line>
<line xml:id='SHIJI_ZHSJ_82-2453a.08'>戰，敗死．城中相與推田單，曰：「安平之戰，田單宗人以鐵籠得全，習兵．」立以為將軍，以</line>
<line xml:id='SHIJI_ZHSJ_82-2453a.09'>即墨距燕．</line>
<line xml:id='SHIJI_ZHSJ_82-2453a.10'>〔一〕　索隱單音丹．</line>
<line xml:id='SHIJI_ZHSJ_82-2453a.11'>〔二〕　集解徐廣曰：「今之東安平也，在青州臨菑縣東十九里．古紀之酅邑，齊改為安平，秦滅齊，改為東安平縣，屬</line>
<line xml:id='SHIJI_ZHSJ_82-2453a.12'>　　　　齊郡，以定州有安平，故加『東』字．」　索隱按：地理志東安平屬淄川國也．</line>
</surface>
<surface xml:id='SHIJI_ZHSJ_82-2454a-z'>
<pb ed='ZHSJ' n='82-2454a' xml:id='SHIJI_ZHSJ_82-2454a'/><line xml:id='SHIJI_ZHSJ_82-2454a.01'>〔三〕　索隱斷音都緩反．斷其軸，恐長相撥也．以鐵裹軸頭，堅而易進也．</line>
<line xml:id='SHIJI_ZHSJ_82-2454a.02'>〔四〕　集解徐廣曰：「傅音附．」　索隱傅音附．按：截其軸與轂齊，以鐵鍱附軸末，施轄於鐵中以制轂也．又方言</line>
<line xml:id='SHIJI_ZHSJ_82-2454a.03'>　　　　曰「車轊，齊謂之籠」．郭璞云「車軸也」．</line>
<line xml:id='SHIJI_ZHSJ_82-2454a.04'>〔五〕　集解徐廣曰：「轊，車軸頭也．音衞．」</line>
<line xml:id='SHIJI_ZHSJ_82-2454a.05'>〔六〕　集解徐廣曰：「多作『悼齒』也．」</line>
<line xml:id='SHIJI_ZHSJ_82-2454a.06'>　　頃之，燕昭王卒，惠王立，與樂毅有隙．田單聞之，乃縱反閒於燕，宣言曰：「齊王已死，</line>
<line xml:id='SHIJI_ZHSJ_82-2454a.07'>城之不拔者二耳．樂毅畏誅而不敢歸，以伐齊為名，實欲連兵南面而王齊．齊人未附，故</line>
<line xml:id='SHIJI_ZHSJ_82-2454a.08'>且緩攻即墨以待其事．齊人所懼，唯恐他將之來，即墨殘矣．」燕王以為然，使騎劫代樂毅．</line>
<line xml:id='SHIJI_ZHSJ_82-2454a.09'>　　樂毅因歸趙，燕人士卒忿．而田單乃令城中人食必祭其先祖於庭，飛鳥悉翔舞城中下</line>
<line xml:id='SHIJI_ZHSJ_82-2454a.10'>食．燕人怪之．田單因宣言曰：「神來下教我．」乃令城中人曰：「當有神人為我師．」有一</line>
<line xml:id='SHIJI_ZHSJ_82-2454a.11'>卒曰：「臣可以為師乎？」因反走．田單乃起，引還，東鄉坐，師事之．卒曰：「臣欺君，誠無</line>
<line xml:id='SHIJI_ZHSJ_82-2454a.12'>能也．」田單曰：「子勿言也！」因師之．每出約束，必稱神師．乃宣言曰：「吾唯懼燕軍之</line>
<line xml:id='SHIJI_ZHSJ_82-2454a.13'>劓所得齊卒，置之前行，〔一〕與我戰，即墨敗矣．」燕人聞之，如其言．城中人見齊諸降者盡</line>
<line xml:id='SHIJI_ZHSJ_82-2454a.14'>劓，皆怒，堅守，唯恐見得．單又縱反閒曰：「吾懼燕人掘吾城外冢墓，僇先人，可為寒心．」</line>
<line xml:id='SHIJI_ZHSJ_82-2454a.15'>燕軍盡掘壟墓，燒死人．即墨人從城上望見，皆涕泣，俱欲出戰，怒自十倍．</line>
</surface>
<surface xml:id='SHIJI_ZHSJ_82-2455a-z'>
<pb ed='ZHSJ' n='82-2455a' xml:id='SHIJI_ZHSJ_82-2455a'/><line xml:id='SHIJI_ZHSJ_82-2455a.01'>〔一〕　正義胡郎反．</line>
<line xml:id='SHIJI_ZHSJ_82-2455a.02'>　　田單知士卒之可用，乃身操版插，〔一〕與士卒分功，妻妾編於行伍之閒，盡散飲食饗士．</line>
<line xml:id='SHIJI_ZHSJ_82-2455a.03'>令甲卒皆伏，使老弱女子乘城，遣使約降於燕，燕軍皆呼萬歲．田單又收民金，得千溢，令</line>
<line xml:id='SHIJI_ZHSJ_82-2455a.04'>即墨富豪遺燕將，曰：「即墨即降，願無虜掠吾族家妻妾，令安堵．」燕將大喜，許之．燕軍</line>
<line xml:id='SHIJI_ZHSJ_82-2455a.05'>由此益懈．</line>
<line xml:id='SHIJI_ZHSJ_82-2455a.06'>〔一〕　索隱操音七高反．插音初洽反．　正義古之軍行，常負版插也．</line>
<line xml:id='SHIJI_ZHSJ_82-2455a.07'>　　田單乃收城中得千餘牛，為絳繒衣，畫以五彩龍文，束兵刃於其角，而灌脂束葦於尾，</line>
<line xml:id='SHIJI_ZHSJ_82-2455a.08'>燒其端．鑿城數十穴，夜縱牛，壯士五千人隨其後．牛尾熱，怒而奔燕軍，燕軍夜大驚．牛</line>
<line xml:id='SHIJI_ZHSJ_82-2455a.09'>尾炬火光明炫燿，燕軍視之皆龍文，所觸盡死傷．五千人因銜枚擊之，而城中鼓譟從之，老</line>
<line xml:id='SHIJI_ZHSJ_82-2455a.10'>弱皆擊銅器為聲，聲動天地．燕軍大駭，敗走．齊人遂夷殺其將騎劫．燕軍擾亂奔走，齊</line>
<line xml:id='SHIJI_ZHSJ_82-2455a.11'>人追亡逐北，所過城邑皆畔燕而歸田單，兵日益多，乘勝，燕日敗亡，卒至河上，〔一〕而齊七</line>
<line xml:id='SHIJI_ZHSJ_82-2455a.12'>十餘城皆復為齊．乃迎襄王於莒，入臨菑而聽政．</line>
<line xml:id='SHIJI_ZHSJ_82-2455a.13'>〔一〕　索隱河上即齊之北界，近河東，齊之舊地．</line>
<line xml:id='SHIJI_ZHSJ_82-2455a.14'>　　襄王封田單，號曰安平君．〔一〕</line>
<line xml:id='SHIJI_ZHSJ_82-2455a.15'>〔一〕　索隱以單初起安平，故以為號．</line>
</surface>
<surface xml:id='SHIJI_ZHSJ_82-2456a-z'>
<pb ed='ZHSJ' n='82-2456a' xml:id='SHIJI_ZHSJ_82-2456a'/><line xml:id='SHIJI_ZHSJ_82-2456a.02'>　　太史公曰：兵以正合，以奇勝．〔一〕善之者，〔二〕出奇無窮．〔三〕奇正還相生，〔四〕如環之</line>
<line xml:id='SHIJI_ZHSJ_82-2456a.03'>無端．〔五〕夫始如處女，〔六〕適人開戶；〔七〕後如脫兔，適不及距：〔八〕其田單之謂邪！</line>
<line xml:id='SHIJI_ZHSJ_82-2456a.04'>〔一〕　集解魏武帝曰：「先出合戰為正，後出為奇也．正者當敵，奇兵擊不備．」　索隱按：奇謂權詐也．注引魏</line>
<line xml:id='SHIJI_ZHSJ_82-2456a.05'>　　　　武，蓋亦軍令也．</line>
<line xml:id='SHIJI_ZHSJ_82-2456a.06'>〔二〕　索隱兵不厭詐，故云「善之」．</line>
<line xml:id='SHIJI_ZHSJ_82-2456a.07'>〔三〕　索隱謂權變多也．</line>
<line xml:id='SHIJI_ZHSJ_82-2456a.08'>〔四〕　正義猶當合也．言正兵當陣，張左右翼掩其不備，則奇正合敗敵也．</line>
<line xml:id='SHIJI_ZHSJ_82-2456a.09'>〔五〕　索隱言用兵之術，或用正法，或用奇計，使前敵不可測量，如尋環中不知端際也．</line>
<line xml:id='SHIJI_ZHSJ_82-2456a.10'>〔六〕　索隱言兵之始，如處女之軟弱也．</line>
<line xml:id='SHIJI_ZHSJ_82-2456a.11'>〔七〕　集解徐廣曰：「適音敵．」　索隱適音敵．若我如處女之弱，則敵人輕侮，開戶不為備也．　正義敵人謂燕</line>
<line xml:id='SHIJI_ZHSJ_82-2456a.12'>　　　　軍也．言燕軍被田單反閒，易將及劓卒燒壟墓，而令齊卒甚怒，是敵人為單開門戶也．</line>
<line xml:id='SHIJI_ZHSJ_82-2456a.13'>〔八〕　集解魏武帝曰：「如女示弱，脫兔往疾也．」　索隱言克敵之後，卷甲而趨，如兔之得脫而走疾也．敵不及距</line>
<line xml:id='SHIJI_ZHSJ_82-2456a.14'>　　　　者，若脫兔忽過，而敵忘其所距也．</line>
<line xml:id='SHIJI_ZHSJ_82-2456a.15'>　　初，淖齒之殺湣王也，莒人求湣王子法章，得之太史嬓之家，〔一〕為人灌園．嬓女憐而</line>
</surface>
<surface xml:id='SHIJI_ZHSJ_82-2457a-z'>
<pb ed='ZHSJ' n='82-2457a' xml:id='SHIJI_ZHSJ_82-2457a'/><line xml:id='SHIJI_ZHSJ_82-2457a.01'>善遇之．後法章私以情告女，女遂與通．及莒人共立法章為齊王，以莒距燕，而太史氏女</line>
<line xml:id='SHIJI_ZHSJ_82-2457a.02'>遂為后，所謂「君王后」也．</line>
<line xml:id='SHIJI_ZHSJ_82-2457a.03'>〔一〕　正義嬓音皎．</line>
<line xml:id='SHIJI_ZHSJ_82-2457a.04'>　　燕之初入齊，聞畫邑人王蠋賢，〔一〕令軍中曰「環畫邑三十里無入」，以王蠋之故．已</line>
<line xml:id='SHIJI_ZHSJ_82-2457a.05'>而使人謂蠋曰：「齊人多高子之義，吾以子為將，封子萬家．」蠋固謝．燕人曰：「子不聽，</line>
<line xml:id='SHIJI_ZHSJ_82-2457a.06'>吾引三軍而屠畫邑．」王蠋曰：「忠臣不事二君，貞女不更二夫．齊王不聽吾諫，故退而耕</line>
<line xml:id='SHIJI_ZHSJ_82-2457a.07'>於野．國既破亡，吾不能存；今又劫之以兵為君將，是助桀為暴也．與其生而無義，固不</line>
<line xml:id='SHIJI_ZHSJ_82-2457a.08'>如烹！」遂經其頸〔二〕於樹枝，自奮絕脰而死．〔三〕齊亡大夫聞之，曰：「王蠋，布衣也，義不</line>
<line xml:id='SHIJI_ZHSJ_82-2457a.09'>北面於燕，況在位食祿者乎！」乃相聚如莒，求諸子，立為襄王．</line>
<line xml:id='SHIJI_ZHSJ_82-2457a.10'>〔一〕　集解劉熙曰：「齊西南近邑．畫音獲．」　索隱畫，一音獲，又音胡卦反．劉熙云：「齊西南近邑．」蠋音觸，又</line>
<line xml:id='SHIJI_ZHSJ_82-2457a.11'>　　　　音歜．　正義括地志云：「戟里城在臨淄西北三十里，春秋時棘邑，又云澅邑．」蠋所居即此邑，因澅水為名也．</line>
<line xml:id='SHIJI_ZHSJ_82-2457a.12'>〔二〕　索隱按：經猶繫也．</line>
<line xml:id='SHIJI_ZHSJ_82-2457a.13'>〔三〕　索隱何休云：「脰，頸，齊語也．音豆．」</line>
<line xml:id='SHIJI_ZHSJ_82-2457a.14'>【索隱述贊】軍法以正，實尚奇兵．斷軸自免，反閒先行．羣鳥或衆，五牛揚旌．卒破騎劫，皆復齊城．</line>
<line xml:id='SHIJI_ZHSJ_82-2457a.15'>襄王嗣位，乃封安平．</line>
</surface>
<surface xml:id='SHIJI_ZHSJ_82-2458a-z'>
<pb ed='ZHSJ' n='82-2458a' xml:id='SHIJI_ZHSJ_82-2458a'/></surface>
</surfaceGrp>
