<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_062'>
<surface type='dummy'></surface>
<surface xml:id='SHIJI_ZHSJ_62-2131a-z'>
<pb ed='ZHSJ' n='62-2131a' xml:id='SHIJI_ZHSJ_62-2131a'/><line xml:id='SHIJI_ZHSJ_62-2131a.01'>史記卷六十二</line>
<line xml:id='SHIJI_ZHSJ_62-2131a.02'>　　管晏列傳第二</line>
<line xml:id='SHIJI_ZHSJ_62-2131a.03'>　　管仲夷吾者，潁上人也．〔一〕少時常與鮑叔牙游，鮑叔知其賢．管仲貧困，常欺鮑叔，〔二〕</line>
<line xml:id='SHIJI_ZHSJ_62-2131a.04'>鮑叔終善遇之，不以為言．已而鮑叔事齊公子小白，管仲事公子糾．及小白立為桓公，公</line>
<line xml:id='SHIJI_ZHSJ_62-2131a.05'>子糾死，管仲囚焉．鮑叔遂進管仲．〔三〕管仲既用，任政於齊，〔四〕齊桓公以霸，九合諸侯，一</line>
<line xml:id='SHIJI_ZHSJ_62-2131a.06'>匡天下，管仲之謀也．</line>
<line xml:id='SHIJI_ZHSJ_62-2131a.07'>〔一〕　索隱潁，水名．地理志潁水出陽城．漢有潁陽､臨潁二縣，今亦有潁上縣．　正義韋昭云：「夷吾，姬姓之</line>
<line xml:id='SHIJI_ZHSJ_62-2131a.08'>　　　　後，管嚴之子敬仲也．」</line>
<line xml:id='SHIJI_ZHSJ_62-2131a.09'>〔二〕　索隱呂氏春秋：「管仲與鮑叔同賈南陽，及分財利，而管仲嘗欺鮑叔，多自取．鮑叔知其有母而貧，不以為貪也．」</line>
<line xml:id='SHIJI_ZHSJ_62-2131a.10'>〔三〕　正義齊世家云：「鮑叔牙曰：『君將治齊，則高傒與叔牙足矣．君且欲霸王，非管夷吾不可．夷吾所居國國重，</line>
<line xml:id='SHIJI_ZHSJ_62-2131a.11'>　　　　不可失也．』於是桓公從之．」韋昭云：「鮑叔，齊大夫，姒姓之後，鮑叔之子叔牙也．」</line>
<line xml:id='SHIJI_ZHSJ_62-2131a.12'>〔四〕　正義管子云：「相齊以九惠之教，一曰老，二曰慈，三曰孤，四曰疾，五曰獨，六曰病，七曰通，八曰賑，九曰絕也．」</line>
<line xml:id='SHIJI_ZHSJ_62-2131a.13'>　　管仲曰：「吾始困時，嘗與鮑叔賈，〔一〕分財利多自與，鮑叔不以我為貪，知我貧也．吾</line>
</surface>
<surface xml:id='SHIJI_ZHSJ_62-2132a-z'>
<pb ed='ZHSJ' n='62-2132a' xml:id='SHIJI_ZHSJ_62-2132a'/><line xml:id='SHIJI_ZHSJ_62-2132a.01'>嘗為鮑叔謀事而更窮困，鮑叔不以我為愚，知時有利不利也．吾嘗三仕三見逐於君，鮑叔</line>
<line xml:id='SHIJI_ZHSJ_62-2132a.02'>不以我為不肖，知我不遭時也．吾嘗三戰三走，鮑叔不以我怯，知我有老母也．公子糾</line>
<line xml:id='SHIJI_ZHSJ_62-2132a.03'>敗，召忽死之，吾幽囚受辱，鮑叔不以我為無恥，知我不羞小節而恥功名不顯于天下也．生</line>
<line xml:id='SHIJI_ZHSJ_62-2132a.04'>我者父母，知我者鮑子也．」</line>
<line xml:id='SHIJI_ZHSJ_62-2132a.05'>〔一〕　正義音古．</line>
<line xml:id='SHIJI_ZHSJ_62-2132a.06'>　　鮑叔既進管仲，以身下之．子孫世祿於齊，有封邑者十餘世，〔一〕常為名大夫．天下不</line>
<line xml:id='SHIJI_ZHSJ_62-2132a.07'>多管仲之賢而多鮑叔能知人也．</line>
<line xml:id='SHIJI_ZHSJ_62-2132a.08'>〔一〕　索隱按：系本云「莊仲山產敬仲夷吾，夷吾產武子鳴，鳴產桓子啟方，啟方產成子孺，孺產莊子盧，盧產悼子其</line>
<line xml:id='SHIJI_ZHSJ_62-2132a.09'>　　　　夷，其夷產襄子武，武產景子耐涉，耐涉產微，凡十代」．系譜同．</line>
<line xml:id='SHIJI_ZHSJ_62-2132a.10'>　　管仲既任政相齊，〔一〕以區區之齊在海濱，〔二〕通貨積財，富國彊兵，與俗同好惡．故其</line>
<line xml:id='SHIJI_ZHSJ_62-2132a.11'>稱曰：〔三〕「倉廩實而知禮節，衣食足而知榮辱，上服度則六親固．〔四〕四維不張，國乃滅</line>
<line xml:id='SHIJI_ZHSJ_62-2132a.12'>亡．〔五〕下令如流水之原，令順民心．」故論卑而易行．〔六〕俗之所欲，因而予之；俗之所否，</line>
<line xml:id='SHIJI_ZHSJ_62-2132a.13'>因而去之．</line>
<line xml:id='SHIJI_ZHSJ_62-2132a.14'>〔一〕　正義國語云：「齊桓公使鮑叔為相，辭曰：『臣之不若夷吾者五：寬和惠民，不若也；治國家不失其柄，不若也；</line>
</surface>
<surface xml:id='SHIJI_ZHSJ_62-2133a-z'>
<pb ed='ZHSJ' n='62-2133a' xml:id='SHIJI_ZHSJ_62-2133a'/><line xml:id='SHIJI_ZHSJ_62-2133a.01'>　　　　忠惠可結於百姓，不若也；制禮義可法於四方，不若也；執枹鼓立於軍門，使百姓皆加勇，不若也．』」</line>
<line xml:id='SHIJI_ZHSJ_62-2133a.02'>〔二〕　正義齊國東濱海也．</line>
<line xml:id='SHIJI_ZHSJ_62-2133a.03'>〔三〕　索隱是夷吾著書所稱管子者，其書有此言，故略舉其要．</line>
<line xml:id='SHIJI_ZHSJ_62-2133a.04'>〔四〕　正義上之服御物有制度，則六親堅固也．六親謂外祖父母一，父母二，姊妹三，妻兄弟之子四，從母之子五，女</line>
<line xml:id='SHIJI_ZHSJ_62-2133a.05'>　　　　之子六也．王弼云「父､母､兄､弟､妻､子也」．</line>
<line xml:id='SHIJI_ZHSJ_62-2133a.06'>〔五〕　集解管子曰：「四維，一曰禮，二曰義，三曰廉，四曰恥．」</line>
<line xml:id='SHIJI_ZHSJ_62-2133a.07'>〔六〕　正義言為政令卑下鮮少，而百姓易作行也．</line>
<line xml:id='SHIJI_ZHSJ_62-2133a.08'>　　其為政也，善因禍而為福，轉敗而為功．貴輕重，〔一〕慎權衡．〔二〕桓公實怒少姬，〔三〕南</line>
<line xml:id='SHIJI_ZHSJ_62-2133a.09'>襲蔡，管仲因而伐楚，責包茅不入貢於周室．桓公實北征山戎，而管仲因而令燕修召公之</line>
<line xml:id='SHIJI_ZHSJ_62-2133a.10'>政．於柯之會，〔四〕桓公欲背曹沫之約，〔五〕管仲因而信之，〔六〕諸侯由是歸齊．故曰：「知與</line>
<line xml:id='SHIJI_ZHSJ_62-2133a.11'>之為取，政之寶也．」〔七〕</line>
<line xml:id='SHIJI_ZHSJ_62-2133a.12'>〔一〕　索隱輕重謂錢也．今管子有輕重篇．</line>
<line xml:id='SHIJI_ZHSJ_62-2133a.13'>〔二〕　正義輕重謂恥辱也，權衡謂得失也．有恥辱甚貴重之，有得失甚戒慎之．</line>
<line xml:id='SHIJI_ZHSJ_62-2133a.14'>〔三〕　索隱按：謂怒蕩舟之姬，歸而未絕，蔡人嫁之．</line>
<line xml:id='SHIJI_ZHSJ_62-2133a.15'>〔四〕　正義今齊州東阿也．</line>
<line xml:id='SHIJI_ZHSJ_62-2133a.16'>〔五〕　索隱沫音昧，亦音末．左傳作「曹劌」．　正義沫，莫葛反．</line>
</surface>
<surface xml:id='SHIJI_ZHSJ_62-2134a-z'>
<pb ed='ZHSJ' n='62-2134a' xml:id='SHIJI_ZHSJ_62-2134a'/><line xml:id='SHIJI_ZHSJ_62-2134a.01'>〔六〕　正義以劫許之，歸魯侵地．</line>
<line xml:id='SHIJI_ZHSJ_62-2134a.02'>〔七〕　索隱老子曰「將欲取之，必固與之」，是知此為政之所寶也．</line>
<line xml:id='SHIJI_ZHSJ_62-2134a.03'>　　管仲富擬於公室，有三歸､反坫，〔一〕齊人不以為侈．管仲卒，〔二〕齊國遵其政，常彊於</line>
<line xml:id='SHIJI_ZHSJ_62-2134a.04'>諸侯．後百餘年而有晏子焉．</line>
<line xml:id='SHIJI_ZHSJ_62-2134a.05'>〔一〕　正義三歸，三姓女也．婦人謂嫁曰歸．</line>
<line xml:id='SHIJI_ZHSJ_62-2134a.06'>〔二〕　正義括地志云：「管仲冢在青州臨淄縣南二十一里牛山之阿．說苑云『齊桓公使管仲治國，管仲對曰：「賤不能</line>
<line xml:id='SHIJI_ZHSJ_62-2134a.07'>　　　　臨貴．」桓公以為上卿，而國不治，曰：「何故？」管仲對曰：「貧不能使富．」桓公賜之齊巿租，而國不治．桓公</line>
<line xml:id='SHIJI_ZHSJ_62-2134a.08'>　　　　曰：「何故？」對曰：「疏不能制近．」桓公立以為仲父，齊國大安，而遂霸天下．』孔子曰：『管仲之賢而不得此三</line>
<line xml:id='SHIJI_ZHSJ_62-2134a.09'>　　　　權者，亦不能使其君南面而稱伯．』」</line>
<line xml:id='SHIJI_ZHSJ_62-2134a.10'>　　晏平仲嬰者，萊之夷維人也．〔一〕事齊靈公､莊公､景公，〔二〕以節儉力行重於齊．既相</line>
<line xml:id='SHIJI_ZHSJ_62-2134a.11'>齊，食不重肉，妾不衣帛．其在朝，君語及之，即危言；〔三〕語不及之，即危行．〔四〕國有道，</line>
<line xml:id='SHIJI_ZHSJ_62-2134a.12'>即順命；無道，即衡命．〔五〕以此三世顯名於諸侯．</line>
<line xml:id='SHIJI_ZHSJ_62-2134a.13'>〔一〕　集解劉向別錄曰：「萊者，今東萊地也．」　索隱名嬰，平謚，仲字．父桓子名弱也．　正義晏氏齊記云齊</line>
<line xml:id='SHIJI_ZHSJ_62-2134a.14'>　　　　城三百里有夷安，即晏平仲之邑．漢為夷安縣，屬高密國．應劭云故萊夷維邑．</line>
<line xml:id='SHIJI_ZHSJ_62-2134a.15'>〔二〕　索隱按：系家及系本靈公名環，莊公名光，景公名杵臼也．</line>
</surface>
<surface xml:id='SHIJI_ZHSJ_62-2135a-z'>
<pb ed='ZHSJ' n='62-2135a' xml:id='SHIJI_ZHSJ_62-2135a'/><line xml:id='SHIJI_ZHSJ_62-2135a.01'>〔三〕　正義謂己謙讓，非云功能．</line>
<line xml:id='SHIJI_ZHSJ_62-2135a.02'>〔四〕　正義行，下孟反．謂君不知己，增脩業行，畏責及也．</line>
<line xml:id='SHIJI_ZHSJ_62-2135a.03'>〔五〕　正義衡，秤也．謂國無道制秤量之，可行即行．</line>
<line xml:id='SHIJI_ZHSJ_62-2135a.04'>　　越石父賢，在縲紲中．〔一〕晏子出，遭之塗，解左驂贖之，載歸．弗謝，入閨．久之，越石</line>
<line xml:id='SHIJI_ZHSJ_62-2135a.05'>父請絕．晏子戄然，〔二〕攝衣冠謝曰：「嬰雖不仁，免子於戹，何子求絕之速也？」石父曰：</line>
<line xml:id='SHIJI_ZHSJ_62-2135a.06'>「不然．吾聞君子詘於不知己而信於知己者．〔三〕方吾在縲紲中，彼不知我也．夫子既已感</line>
<line xml:id='SHIJI_ZHSJ_62-2135a.07'>寤而贖我，是知己；知己而無禮，固不如在縲紲之中．」晏子於是延入為上客．</line>
<line xml:id='SHIJI_ZHSJ_62-2135a.08'>〔一〕　正義縲音力追反．縲，黑索也．紲，繫也．晏子春秋云：「晏子之晉，至中牟，覩獘冠反裘負薪，息於途側．晏</line>
<line xml:id='SHIJI_ZHSJ_62-2135a.09'>　　　　子問曰：『何者？』對曰：『我石父也．苟免飢凍，為人臣僕．』晏子解左驂贖之，載與俱歸．」按：與此文小異也．</line>
<line xml:id='SHIJI_ZHSJ_62-2135a.10'>〔二〕　正義戄，牀縛反．</line>
<line xml:id='SHIJI_ZHSJ_62-2135a.11'>〔三〕　索隱信讀曰申，古周禮皆然也．申於知己謂以彼知我而我志獲申．</line>
<line xml:id='SHIJI_ZHSJ_62-2135a.12'>　　晏子為齊相，出，其御之妻從門閒而闚其夫．其夫為相御，擁大蓋，策駟馬，意氣揚揚</line>
<line xml:id='SHIJI_ZHSJ_62-2135a.13'>甚自得也．既而歸，其妻請去．夫問其故．妻曰：「晏子長不滿六尺，身相齊國，名顯諸侯．</line>
<line xml:id='SHIJI_ZHSJ_62-2135a.14'>今者妾觀其出，志念深矣，常有以自下者．今子長八尺，乃為人僕御，然子之意自以為足，</line>
<line xml:id='SHIJI_ZHSJ_62-2135a.15'>妾是以求去也．」其後夫自抑損．晏子怪而問之，御以實對．晏子薦以為大夫．〔一〕</line>
<line xml:id='SHIJI_ZHSJ_62-2135a.16'>〔一〕　集解皇覽曰：「晏子冢在臨菑城南淄水南桓公冢西北．」　正義注皇覽云：「晏子冢在臨淄城南菑水南桓公冢</line>
</surface>
<surface xml:id='SHIJI_ZHSJ_62-2136a-z'>
<pb ed='ZHSJ' n='62-2136a' xml:id='SHIJI_ZHSJ_62-2136a'/><line xml:id='SHIJI_ZHSJ_62-2136a.01'>　　　　西北．」括地志云：「齊桓公墓在青州臨淄縣東南二十三里鼎足上．」又云：「齊晏嬰冢在齊子城北門外．晏子云</line>
<line xml:id='SHIJI_ZHSJ_62-2136a.02'>　　　　『吾生近市，死豈易吾志』．乃葬故宅後，人名曰清節里．」按：恐皇覽誤，乃管仲冢也．</line>
<line xml:id='SHIJI_ZHSJ_62-2136a.03'>　　太史公曰：吾讀管氏牧民､山高､乘馬､輕重､九府，〔一〕及晏子春秋，〔二〕詳哉其言之</line>
<line xml:id='SHIJI_ZHSJ_62-2136a.04'>也．既見其著書，欲觀其行事，故次其傳．至其書，世多有之，是以不論，論其軼事．〔三〕</line>
<line xml:id='SHIJI_ZHSJ_62-2136a.05'>〔一〕　集解劉向別錄曰：「九府書民閒無有．山高一名形勢．」　索隱皆管氏所著書篇名也．按：九府，蓋錢之府</line>
<line xml:id='SHIJI_ZHSJ_62-2136a.06'>　　　　藏，其書論鑄錢之輕重，故云輕重九府．餘如別錄之說．　正義七略云管子十八篇，在法家．</line>
<line xml:id='SHIJI_ZHSJ_62-2136a.07'>〔二〕　索隱按：嬰所著書名晏子春秋．今其書有七篇，故下云「其書世多有」也．　正義七略云晏子春秋七篇，在</line>
<line xml:id='SHIJI_ZHSJ_62-2136a.08'>　　　　儒家．</line>
<line xml:id='SHIJI_ZHSJ_62-2136a.09'>〔三〕　正義軼音逸．</line>
<line xml:id='SHIJI_ZHSJ_62-2136a.10'>　　管仲世所謂賢臣，然孔子小之．豈以為周道衰微，桓公既賢，而不勉之至王，乃稱霸</line>
<line xml:id='SHIJI_ZHSJ_62-2136a.11'>哉？〔一〕語曰「將順其美，匡救其惡，故上下能相親也」．〔二〕豈管仲之謂乎？</line>
<line xml:id='SHIJI_ZHSJ_62-2136a.12'>〔一〕　正義言管仲世所謂賢臣，孔子所以小之者，蓋以為周道衰，桓公賢主，管仲何不勸勉輔弼至於帝王，乃自稱霸</line>
<line xml:id='SHIJI_ZHSJ_62-2136a.13'>　　　　主哉？故孔子小之云．蓋為前疑夫子小管仲為此．</line>
<line xml:id='SHIJI_ZHSJ_62-2136a.14'>〔二〕　正義言管仲相齊，順百姓之美，匡救國家之惡，令君臣百姓相親者，是管之能也．</line>
<line xml:id='SHIJI_ZHSJ_62-2136a.15'>　　方晏子伏莊公尸哭之，成禮然後去，〔一〕豈所謂「見義不為無勇」者邪？至其諫說，犯君</line>
</surface>
<surface xml:id='SHIJI_ZHSJ_62-2137a-z'>
<pb ed='ZHSJ' n='62-2137a' xml:id='SHIJI_ZHSJ_62-2137a'/><line xml:id='SHIJI_ZHSJ_62-2137a.01'>之顏，此所謂「進思盡忠，退思補過」者哉！假令晏子而在，余雖為之執鞭，所忻慕焉．〔二〕</line>
<line xml:id='SHIJI_ZHSJ_62-2137a.02'>〔一〕　索隱按：左傳崔杼弒莊公，晏嬰入，枕莊公尸股而哭之，成禮而出，崔杼欲殺之是也．</line>
<line xml:id='SHIJI_ZHSJ_62-2137a.03'>〔二〕　索隱太史公之羨慕仰企平仲之行，假令晏生在世，己雖與之為僕隸，為之執鞭，亦所忻慕．其好賢樂善如此．</line>
<line xml:id='SHIJI_ZHSJ_62-2137a.04'>　　　　賢哉良史，可以示人臣之炯戒也．</line>
<line xml:id='SHIJI_ZHSJ_62-2137a.05'>【索隱述贊】夷吾成霸，平仲稱賢．粟乃實廩，豆不掩肩．轉禍為福，危言獲全．孔賴左衽，史忻執鞭．</line>
<line xml:id='SHIJI_ZHSJ_62-2137a.06'>成禮而去，人望存焉．</line>
</surface>
<surface xml:id='SHIJI_ZHSJ_62-2138a-z'>
<pb ed='ZHSJ' n='62-2138a' xml:id='SHIJI_ZHSJ_62-2138a'/></surface>
</surfaceGrp>
