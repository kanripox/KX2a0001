<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_080'>
<surface type='dummy'></surface>
<surface xml:id='KX2a0001_ZHSJ_80-2427a-z'>
<pb ed='ZHSJ' n='80-2427a' xml:id='KX2a0001_ZHSJ_80-2427a'/><line xml:id='KX2a0001_ZHSJ_80-2427a.01'>史記卷八十</line>
<line xml:id='KX2a0001_ZHSJ_80-2427a.02'>　　樂毅列傳第二十</line>
<line xml:id='KX2a0001_ZHSJ_80-2427a.03'>　　樂毅者，其先祖曰樂羊．樂羊為魏文侯將，伐取中山，〔一〕魏文侯封樂羊以靈壽．〔二〕樂</line>
<line xml:id='KX2a0001_ZHSJ_80-2427a.04'>羊死，葬於靈壽，其後子孫因家焉．中山復國，至趙武靈王時復滅中山，〔三〕而樂氏後有樂</line>
<line xml:id='KX2a0001_ZHSJ_80-2427a.05'>毅．</line>
<line xml:id='KX2a0001_ZHSJ_80-2427a.06'>〔一〕　正義今定州．</line>
<line xml:id='KX2a0001_ZHSJ_80-2427a.07'>〔二〕　集解徐廣曰：「屬常山．」　索隱地理志常山有靈壽縣，中山桓公所都也．　正義今鎮州靈壽．</line>
<line xml:id='KX2a0001_ZHSJ_80-2427a.08'>〔三〕　索隱中山，魏雖滅之，尚不絕祀，故後更復國，至趙武靈王又滅之也．</line>
<line xml:id='KX2a0001_ZHSJ_80-2427a.09'>　　樂毅賢，好兵，趙人舉之．及武靈王有沙丘之亂，〔一〕乃去趙適魏．聞燕昭王以子之之</line>
<line xml:id='KX2a0001_ZHSJ_80-2427a.10'>亂而齊大敗燕，燕昭王怨齊，未嘗一日而忘報齊也．燕國小，辟遠，力不能制，於是屈身下</line>
<line xml:id='KX2a0001_ZHSJ_80-2427a.11'>士，先禮郭隗〔二〕以招賢者．樂毅於是為魏昭王使於燕，燕王以客禮待之．樂毅辭讓，遂委</line>
<line xml:id='KX2a0001_ZHSJ_80-2427a.12'>質為臣，燕昭王以為亞卿，久之．</line>
</surface>
<surface xml:id='KX2a0001_ZHSJ_80-2428a-z'>
<pb ed='ZHSJ' n='80-2428a' xml:id='KX2a0001_ZHSJ_80-2428a'/><line xml:id='KX2a0001_ZHSJ_80-2428a.01'>〔一〕　集解徐廣曰：「趙有沙丘宮，近鉅鹿．」</line>
<line xml:id='KX2a0001_ZHSJ_80-2428a.02'>〔二〕　正義說苑云：「燕昭王問於隗曰：『寡人地狹民寡，齊人取薊八城，匈奴驅馳樓煩之下．以孤之不肖，得承宗</line>
<line xml:id='KX2a0001_ZHSJ_80-2428a.03'>　　　　廟，恐社稷危，存之有道乎？』隗曰：『帝者之臣，其名臣，其實師；王者之臣，其名臣，其實友；霸者之臣，其名</line>
<line xml:id='KX2a0001_ZHSJ_80-2428a.04'>　　　　臣，其實僕；危困國之臣，其名臣，其實虜．今王將自東面目指氣使以求臣，則厮役之才至矣；南面聽朝，不失</line>
<line xml:id='KX2a0001_ZHSJ_80-2428a.05'>　　　　揖讓之理以求臣，則人臣之才至矣；北面等禮，不乘之以勢以求臣，則朋友之才至矣；西面逡巡以求臣，則師傅</line>
<line xml:id='KX2a0001_ZHSJ_80-2428a.06'>　　　　之才至矣．誠欲與王霸同道，隗請為天下之士開路．』於是常置隗為上客．」</line>
<line xml:id='KX2a0001_ZHSJ_80-2428a.07'>　　當是時，齊湣王彊，南敗楚相唐眛〔一〕於重丘，〔二〕西摧三晉於觀津，〔三〕遂與三晉擊秦，</line>
<line xml:id='KX2a0001_ZHSJ_80-2428a.08'>助趙滅中山，破宋，廣地千餘里．與秦昭王爭重為帝，已而復歸之．諸侯皆欲背秦而服於</line>
<line xml:id='KX2a0001_ZHSJ_80-2428a.09'>齊．湣王自矜，百姓弗堪．於是燕昭王問伐齊之事．樂毅對曰：「齊，霸國之餘業也，地大</line>
<line xml:id='KX2a0001_ZHSJ_80-2428a.10'>人衆，未易獨攻也．王必欲伐之，莫如與趙及楚､魏．」於是使樂毅約趙惠文王，別使連楚､</line>
<line xml:id='KX2a0001_ZHSJ_80-2428a.11'>魏，令趙嚪說秦〔四〕以伐齊之利．諸侯害齊湣王之驕暴，皆爭合從與燕伐齊．樂毅還報，燕</line>
<line xml:id='KX2a0001_ZHSJ_80-2428a.12'>昭王悉起兵，使樂毅為上將軍，趙惠文王以相國印授樂毅．樂毅於是并護〔五〕趙､楚､韓､</line>
<line xml:id='KX2a0001_ZHSJ_80-2428a.13'>魏､燕之兵以伐齊，破之濟西．諸侯兵罷歸，而燕軍樂毅獨追，至于臨菑．齊湣王之敗濟</line>
<line xml:id='KX2a0001_ZHSJ_80-2428a.14'>西，亡走，保於莒．樂毅獨留徇齊，齊皆城守．樂毅攻入臨菑，盡取齊寶財物祭器輸之燕．</line>
</surface>
<surface xml:id='KX2a0001_ZHSJ_80-2429a-z'>
<pb ed='ZHSJ' n='80-2429a' xml:id='KX2a0001_ZHSJ_80-2429a'/><line xml:id='KX2a0001_ZHSJ_80-2429a.01'>燕昭王大說，親至濟上勞軍，行賞饗士，封樂毅於昌國，〔六〕號為昌國君．於是燕昭王收齊</line>
<line xml:id='KX2a0001_ZHSJ_80-2429a.02'>鹵獲以歸，而使樂毅復以兵平齊城之不下者．</line>
<line xml:id='KX2a0001_ZHSJ_80-2429a.03'>〔一〕　索隱莫葛反．</line>
<line xml:id='KX2a0001_ZHSJ_80-2429a.04'>〔二〕　索隱地理志縣名，屬平原．　正義在冀州城武縣界．</line>
<line xml:id='KX2a0001_ZHSJ_80-2429a.05'>〔三〕　索隱地理志觀津，縣名，屬信都，漢初屬清河也．　正義在冀州武邑縣東南二十五里．</line>
<line xml:id='KX2a0001_ZHSJ_80-2429a.06'>〔四〕　集解徐廣曰：「嚪，進說之意．」　索隱嚪音田濫反，字與「啗」字同也．</line>
<line xml:id='KX2a0001_ZHSJ_80-2429a.07'>〔五〕　索隱護謂總領之也．</line>
<line xml:id='KX2a0001_ZHSJ_80-2429a.08'>〔六〕　集解徐廣曰：「屬齊．」　索隱地理志縣名，屬齊郡．　正義故昌城在淄州淄川縣東北四十里也．</line>
<line xml:id='KX2a0001_ZHSJ_80-2429a.09'>　　樂毅留徇齊五歲，下齊七十餘城，皆為郡縣以屬燕，唯獨莒､即墨未服．〔一〕會燕昭王</line>
<line xml:id='KX2a0001_ZHSJ_80-2429a.10'>死，子立為燕惠王．惠王自為太子時嘗不快於樂毅，及即位，齊之田單聞之，乃縱反閒於</line>
<line xml:id='KX2a0001_ZHSJ_80-2429a.11'>燕，曰：「齊城不下者兩城耳．然所以不早拔者，聞樂毅與燕新王有隙，欲連兵且留齊，南面</line>
<line xml:id='KX2a0001_ZHSJ_80-2429a.12'>而王齊．齊之所患，唯恐他將之來．」於是燕惠王固已疑樂毅，得齊反閒，乃使騎劫〔二〕代</line>
<line xml:id='KX2a0001_ZHSJ_80-2429a.13'>將，而召樂毅．樂毅知燕惠王之不善代之，畏誅，遂西降趙．趙封樂毅於觀津，號曰望諸</line>
<line xml:id='KX2a0001_ZHSJ_80-2429a.14'>君．〔三〕尊寵樂毅以警動於燕､齊．</line>
<line xml:id='KX2a0001_ZHSJ_80-2429a.15'>〔一〕　正義即墨今萊州．</line>
</surface>
<surface xml:id='KX2a0001_ZHSJ_80-2430a-z'>
<pb ed='ZHSJ' n='80-2430a' xml:id='KX2a0001_ZHSJ_80-2430a'/><line xml:id='KX2a0001_ZHSJ_80-2430a.01'>〔二〕　索隱燕將姓名也．</line>
<line xml:id='KX2a0001_ZHSJ_80-2430a.02'>〔三〕　索隱望諸，澤名，在齊．蓋趙有之，故號焉．戰國策「望」作「藍」也．</line>
<line xml:id='KX2a0001_ZHSJ_80-2430a.03'>　　齊田單後與騎劫戰，果設詐誑燕軍，遂破騎劫於即墨下，而轉戰逐燕，北至河上，〔一〕盡</line>
<line xml:id='KX2a0001_ZHSJ_80-2430a.04'>復得齊城，而迎襄王於莒，入于臨菑．</line>
<line xml:id='KX2a0001_ZHSJ_80-2430a.05'>〔一〕　正義滄德二州之北河</line>
<line xml:id='KX2a0001_ZHSJ_80-2430a.06'>　　燕惠王後悔使騎劫代樂毅，以故破軍亡將失齊；又怨樂毅之降趙，恐趙用樂毅而乘燕</line>
<line xml:id='KX2a0001_ZHSJ_80-2430a.07'>之獘以伐燕．燕惠王乃使人讓樂毅，且謝之曰：「先王舉國而委將軍，將軍為燕破齊，報先</line>
<line xml:id='KX2a0001_ZHSJ_80-2430a.08'>王之讎，天下莫不震動，寡人豈敢一日而忘將軍之功哉！會先王[⿱𠫓廾]羣臣，寡人新即位，左右</line>
<line xml:id='KX2a0001_ZHSJ_80-2430a.09'>誤寡人．寡人之使騎劫代將軍，為將軍久暴露於外，故召將軍且休，計事．將軍過聽，以與</line>
<line xml:id='KX2a0001_ZHSJ_80-2430a.10'>寡人有隙，遂捐燕歸趙．將軍自為計則可矣，而亦何以報先王之所以遇將軍之意乎？」樂</line>
<line xml:id='KX2a0001_ZHSJ_80-2430a.11'>毅報遺燕惠王書曰：</line>
<line xml:id='KX2a0001_ZHSJ_80-2430a.12'>　　　　臣不佞，不能奉承王命，以順左右之心，恐傷先王之明，有害足下之義，故遁逃走</line>
<line xml:id='KX2a0001_ZHSJ_80-2430a.13'>　　趙．今足下使人數之以罪，臣恐侍御者不察先王之所以畜幸臣之理，又不白臣之所以</line>
<line xml:id='KX2a0001_ZHSJ_80-2430a.14'>　　事先王之心，故敢以書對．</line>
</surface>
<surface xml:id='KX2a0001_ZHSJ_80-2431a-z'>
<pb ed='ZHSJ' n='80-2431a' xml:id='KX2a0001_ZHSJ_80-2431a'/><line xml:id='KX2a0001_ZHSJ_80-2431a.01'>　　　　臣聞賢聖之君不以祿私親，其功多者賞之，其能當者處之．故察能而授官者，成</line>
<line xml:id='KX2a0001_ZHSJ_80-2431a.02'>　　功之君也；論行而結交者，立名之士也．臣竊觀先王之舉也，見有高世主之心，〔一〕故</line>
<line xml:id='KX2a0001_ZHSJ_80-2431a.03'>　　假節於魏，以身得察於燕．先王過舉，廁之賓客之中，立之羣臣之上，不謀父兄，〔二〕以</line>
<line xml:id='KX2a0001_ZHSJ_80-2431a.04'>　　為亞卿．臣竊不自知，自以為奉令承教，可幸無罪，故受令而不辭．</line>
<line xml:id='KX2a0001_ZHSJ_80-2431a.05'>〔一〕　正義樂毅見燕昭王有自高尊世上人主之心，故假魏節使燕．</line>
<line xml:id='KX2a0001_ZHSJ_80-2431a.06'>〔二〕　正義杜預云：「父兄，同姓羣臣也．」</line>
<line xml:id='KX2a0001_ZHSJ_80-2431a.07'>　　　　先王命之曰：「我有積怨深怒於齊，不量輕弱，而欲以齊為事．」臣曰：「夫齊，霸</line>
<line xml:id='KX2a0001_ZHSJ_80-2431a.08'>　　國之餘業而最勝之遺事也．練於兵甲，習於戰攻．王若欲伐之，必與天下圖之．與天</line>
<line xml:id='KX2a0001_ZHSJ_80-2431a.09'>　　下圖之，莫若結於趙．且又淮北､宋地，楚魏之所欲也，趙若許而約四國攻之，齊可大</line>
<line xml:id='KX2a0001_ZHSJ_80-2431a.10'>　　破也．」先王以為然，具符節南使臣於趙．顧反命，起兵擊齊．以天之道，先王之靈，</line>
<line xml:id='KX2a0001_ZHSJ_80-2431a.11'>　　河北之地隨先王而舉之濟上．〔一〕濟上之軍受命擊齊，大敗齊人．輕卒銳兵，長驅至</line>
<line xml:id='KX2a0001_ZHSJ_80-2431a.12'>　　國．齊王遁而走莒，僅以身免；珠玉財寶車甲珍器盡收入于燕．齊器設於寧臺，〔二〕</line>
<line xml:id='KX2a0001_ZHSJ_80-2431a.13'>　　大呂陳於元英，〔三〕故鼎反乎磿室，〔四〕薊丘之植植於汶篁，〔五〕自五伯已來，功未有及</line>
<line xml:id='KX2a0001_ZHSJ_80-2431a.14'>　　先王者也．先王以為慊於志，〔六〕故裂地而封之，使得比小國諸侯．臣竊不自知，自以</line>
<line xml:id='KX2a0001_ZHSJ_80-2431a.15'>　　為奉命承教，可幸無罪，是以受命不辭．</line>
</surface>
<surface xml:id='KX2a0001_ZHSJ_80-2432a-z'>
<pb ed='ZHSJ' n='80-2432a' xml:id='KX2a0001_ZHSJ_80-2432a'/><line xml:id='KX2a0001_ZHSJ_80-2432a.01'>〔一〕　正義濟上在濟水之上．</line>
<line xml:id='KX2a0001_ZHSJ_80-2432a.02'>〔二〕　索隱燕臺也．　正義括地志云：「燕元英､磿室二宮，皆燕宮，在幽州薊縣西四里寧臺之下．」</line>
<line xml:id='KX2a0001_ZHSJ_80-2432a.03'>〔三〕　索隱大呂，齊鍾名．元英，燕宮殿名也．</line>
<line xml:id='KX2a0001_ZHSJ_80-2432a.04'>〔四〕　集解徐廣曰：「磿，歷也．」　索隱燕鼎前輸於齊，今反入於磿室．磿室亦宮名，戰國策作「歷室」也．　正義</line>
<line xml:id='KX2a0001_ZHSJ_80-2432a.05'>　　　　括地志云：「歷室，燕宮名也．」高誘云：「燕噲亂，齊伐燕，殺噲，得鼎，今反歸燕故鼎．」</line>
<line xml:id='KX2a0001_ZHSJ_80-2432a.06'>〔五〕　集解徐廣曰：「竹田曰篁．謂燕之疆界移於齊之汶水．」　索隱薊丘，燕所都之地也．言燕之薊丘所植，皆植</line>
<line xml:id='KX2a0001_ZHSJ_80-2432a.07'>　　　　齊王汶上之竹也．徐注非也．　正義幽州，薊地西北隅有薊丘．又汶水源出兗州博城縣東北原山，西南入</line>
<line xml:id='KX2a0001_ZHSJ_80-2432a.08'>　　　　泲．</line>
<line xml:id='KX2a0001_ZHSJ_80-2432a.09'>〔六〕　索隱按：慊音苦簟反．作「嗛」，嗛者，常慊然而不愜其志也．</line>
<line xml:id='KX2a0001_ZHSJ_80-2432a.10'>　　　　臣聞賢聖之君，功立而不廢，故著於春秋；蚤知之士，名成而不毀，故稱於後世．</line>
<line xml:id='KX2a0001_ZHSJ_80-2432a.11'>　　若先王之報怨雪恥，夷萬乘之彊國，收八百歲之蓄積，及至[⿱𠫓廾]羣臣之日，餘教未衰，執</line>
<line xml:id='KX2a0001_ZHSJ_80-2432a.12'>　　政任事之臣，脩法令，慎庶孽，施及乎萌隸，皆可以教後世．</line>
<line xml:id='KX2a0001_ZHSJ_80-2432a.13'>　　　　臣聞之，善作者不必善成，善始者不必善終．昔伍子胥說聽於闔閭，而吳王遠迹</line>
<line xml:id='KX2a0001_ZHSJ_80-2432a.14'>　　至郢；夫差弗是也，賜之鴟夷而浮之江．吳王不寤先論之可以立功，故沈子胥而不</line>
<line xml:id='KX2a0001_ZHSJ_80-2432a.15'>　　悔；子胥不蚤見主之不同量，是以至於入江而不化．〔一〕</line>
<line xml:id='KX2a0001_ZHSJ_80-2432a.16'>〔一〕　索隱言子胥懷恨，故雖投江而神不化，猶為波濤之神也．</line>
</surface>
<surface xml:id='KX2a0001_ZHSJ_80-2433a-z'>
<pb ed='ZHSJ' n='80-2433a' xml:id='KX2a0001_ZHSJ_80-2433a'/><line xml:id='KX2a0001_ZHSJ_80-2433a.01'>　　　　夫免身立功，以明先王之迹，臣之上計也．離毀辱之誹謗，〔一〕墮先王之名，〔二〕臣</line>
<line xml:id='KX2a0001_ZHSJ_80-2433a.02'>　　之所大恐也．臨不測之罪，以幸為利，義之所不敢出也．〔三〕</line>
<line xml:id='KX2a0001_ZHSJ_80-2433a.03'>〔一〕　索隱誹音方味反．</line>
<line xml:id='KX2a0001_ZHSJ_80-2433a.04'>〔二〕　索隱墮音許規反．</line>
<line xml:id='KX2a0001_ZHSJ_80-2433a.05'>〔三〕　索隱謂既臨不測之罪，以幸免為利，今我仍義先王之恩，雖身託外國，而心亦不敢出也．</line>
<line xml:id='KX2a0001_ZHSJ_80-2433a.06'>　　　　臣聞古之君子，交絕不出惡聲；〔一〕忠臣去國，不絜其名．〔二〕臣雖不佞，〔三〕數奉</line>
<line xml:id='KX2a0001_ZHSJ_80-2433a.07'>　　教於君子矣．〔四〕恐侍御者之親左右之說，不察疏遠之行，故敢獻書以聞，唯君王之留</line>
<line xml:id='KX2a0001_ZHSJ_80-2433a.08'>　　意焉．〔五〕</line>
<line xml:id='KX2a0001_ZHSJ_80-2433a.09'>〔一〕　正義言君子之人，交絕不說己長而談彼短．</line>
<line xml:id='KX2a0001_ZHSJ_80-2433a.10'>〔二〕　索隱言忠臣去離本國，不自絜其名，云己無罪，故禮曰「大夫去其國，不說人以無罪」是也．　正義言不絜己</line>
<line xml:id='KX2a0001_ZHSJ_80-2433a.11'>　　　　名行而咎於君，若箕子不忍言殷惡是也．</line>
<line xml:id='KX2a0001_ZHSJ_80-2433a.12'>〔三〕　索隱不佞猶不才也．</line>
<line xml:id='KX2a0001_ZHSJ_80-2433a.13'>〔四〕　索隱上「數」音朔．言我已數經奉教令於君子．君子即識禮之人．謂己在外，猶云己罪，不說王之有非，故下</line>
<line xml:id='KX2a0001_ZHSJ_80-2433a.14'>　　　　云「不察疏遠之行」，斯亦忠臣之節也．</line>
<line xml:id='KX2a0001_ZHSJ_80-2433a.15'>〔五〕　集解夏侯玄曰：「觀樂生遺燕惠王書，其殆庶乎知機合道，以禮始終者與！又其喻昭王曰：『伊尹放太甲而不</line>
<line xml:id='KX2a0001_ZHSJ_80-2433a.16'>　　　　疑，太甲受放而不怨，是存大業於至公而以天下為心者也．』夫欲極道德之量，務以天下為心者，必致其主於盛</line>
</surface>
<surface xml:id='KX2a0001_ZHSJ_80-2434a-z'>
<pb ed='ZHSJ' n='80-2434a' xml:id='KX2a0001_ZHSJ_80-2434a'/><line xml:id='KX2a0001_ZHSJ_80-2434a.01'>　　　　隆，合其趣於先王，苟君臣同符，則大業定矣．于斯時也，樂生之志，千載一遇．夫千載一遇之世，亦將行千載一</line>
<line xml:id='KX2a0001_ZHSJ_80-2434a.02'>　　　　隆之道，豈其局迹當時，止於兼并而已哉！夫兼并者，非樂生之所屑；彊燕而廢道，又非樂生之所求．不屑苟</line>
<line xml:id='KX2a0001_ZHSJ_80-2434a.03'>　　　　利，心無近事，不求小成，斯意兼天下者也．則舉齊之事，所以運其機而動四海也．夫討齊以明燕王之義，此兵</line>
<line xml:id='KX2a0001_ZHSJ_80-2434a.04'>　　　　不興於為利矣．圍城而害不加於百姓，此仁心著於遐邇矣．舉國不謀其功，除暴不以威力，此至德全於天下矣．</line>
<line xml:id='KX2a0001_ZHSJ_80-2434a.05'>　　　　邁全德以率列國，則幾於湯武之事矣．樂生方恢大綱以縱二城，收民明信以待其獘，將使即墨､莒人顧仇其上，</line>
<line xml:id='KX2a0001_ZHSJ_80-2434a.06'>　　　　願釋干戈賴我，猶親善守之，智無所施之．然則求仁得仁，即墨大夫之義；仕窮則徙，微子適周之道．開彌廣之</line>
<line xml:id='KX2a0001_ZHSJ_80-2434a.07'>　　　　路，以待田單之徒；長容善之風，以申齊士之志．使夫忠者遂節，勇者義著，昭之東海，屬之華裔，我澤如春，民</line>
<line xml:id='KX2a0001_ZHSJ_80-2434a.08'>　　　　應如草，道光宇宙，賢智託心，鄰國傾慕，四海延頸，思戴燕主，仰望風聲，二城必從，則王業隆矣．雖淹留於兩</line>
<line xml:id='KX2a0001_ZHSJ_80-2434a.09'>　　　　邑，乃致速於天下也．不幸之變，世所不圖，敗於垂成，時運固然．若乃逼之以威，劫之以兵，攻取之事，求欲速之</line>
<line xml:id='KX2a0001_ZHSJ_80-2434a.10'>　　　　功，使燕齊之士流血於二城之下，奓殺傷之殘以示四海之人，是縱暴易亂以成其私，鄰國望之，其猶豺虎．既大</line>
<line xml:id='KX2a0001_ZHSJ_80-2434a.11'>　　　　墮稱兵之義，而喪濟溺之仁，且虧齊士之節，廢廉善之風，掩宏通之度，[⿱𠫓廾]王德之隆，雖二城幾於可拔，霸王之事</line>
<line xml:id='KX2a0001_ZHSJ_80-2434a.12'>　　　　逝其遠矣．然則燕雖兼齊，其與世主何以殊哉？其與鄰國可以相傾？樂生豈不知拔二城之速了哉，顧城拔而業</line>
<line xml:id='KX2a0001_ZHSJ_80-2434a.13'>　　　　乖也．豈不慮不速之致變哉，顧業乖與變同．繇是觀之，樂生之不屠二城，未可量也．」</line>
<line xml:id='KX2a0001_ZHSJ_80-2434a.14'>　　於是燕王復以樂毅子樂閒〔一〕為昌國君；而樂毅往來復通燕，燕､趙以為客卿．樂毅</line>
<line xml:id='KX2a0001_ZHSJ_80-2434a.15'>卒於趙．〔二〕</line>
<line xml:id='KX2a0001_ZHSJ_80-2434a.16'>〔一〕　索隱音紀閑反，樂毅之子也．</line>
<line xml:id='KX2a0001_ZHSJ_80-2434a.17'>〔二〕　集解張華曰：「望諸君冢在邯鄲西數里．」</line>
</surface>
<surface xml:id='KX2a0001_ZHSJ_80-2435a-z'>
<pb ed='ZHSJ' n='80-2435a' xml:id='KX2a0001_ZHSJ_80-2435a'/><line xml:id='KX2a0001_ZHSJ_80-2435a.02'>　　樂閒居燕三十餘年，燕王喜用其相栗腹之計，〔一〕欲攻趙，而問昌國君樂閒．樂閒曰：</line>
<line xml:id='KX2a0001_ZHSJ_80-2435a.03'>「趙，四戰之國也，〔二〕其民習兵，伐之不可．」燕王不聽，遂伐趙．趙使廉頗擊之，大破栗腹</line>
<line xml:id='KX2a0001_ZHSJ_80-2435a.04'>之軍於鄗，禽栗腹､樂乘．樂乘者，樂閒之宗也．於是樂閒奔趙，趙遂圍燕．燕重割地以與</line>
<line xml:id='KX2a0001_ZHSJ_80-2435a.05'>趙和，趙乃解而去．</line>
<line xml:id='KX2a0001_ZHSJ_80-2435a.06'>〔一〕　索隱栗，姓；腹，名也．漢有栗姬．</line>
<line xml:id='KX2a0001_ZHSJ_80-2435a.07'>〔二〕　索隱言趙數距四方之敵，故云「四戰之國」．　正義東鄰燕､齊，西邊秦､樓煩，南界韓､魏，北迫匈奴．</line>
<line xml:id='KX2a0001_ZHSJ_80-2435a.08'>　　燕王恨不用樂閒，樂閒既在趙，乃遺樂閒書曰：「紂之時，箕子不用，犯諫不怠，以冀其</line>
<line xml:id='KX2a0001_ZHSJ_80-2435a.09'>聽；商容不達，身祇辱焉，以冀其變．及民志不入，獄囚自出，〔一〕然後二子退隱．故紂負</line>
<line xml:id='KX2a0001_ZHSJ_80-2435a.10'>桀暴之累，二子不失忠聖之名．何者？其憂患之盡矣．今寡人雖愚，不若紂之暴也；燕民</line>
<line xml:id='KX2a0001_ZHSJ_80-2435a.11'>雖亂，不若殷民之甚也．室有語，不相盡，以告鄰里．〔二〕二者，寡人不為君取也．」〔三〕</line>
<line xml:id='KX2a0001_ZHSJ_80-2435a.12'>〔一〕　索隱民志不入謂國亂而人離心向外，故云「不入」．又獄囚自出，是政亂而士師不為守法也．</line>
<line xml:id='KX2a0001_ZHSJ_80-2435a.13'>〔二〕　正義言家室有忿爭不決，必告鄰里，今故以書相告也．</line>
<line xml:id='KX2a0001_ZHSJ_80-2435a.14'>〔三〕　正義二者，謂燕君未如紂，燕民未如殷民．復相告子反燕以疑君民之惡，是寡人不為君取之．</line>
<line xml:id='KX2a0001_ZHSJ_80-2435a.15'>　　樂閒､樂乘怨燕不聽其計，二人卒留趙．趙封樂乘為武襄君．〔一〕</line>
</surface>
<surface xml:id='KX2a0001_ZHSJ_80-2436a-z'>
<pb ed='ZHSJ' n='80-2436a' xml:id='KX2a0001_ZHSJ_80-2436a'/><line xml:id='KX2a0001_ZHSJ_80-2436a.01'>〔一〕　索隱樂乘，樂毅之宗人也．</line>
<line xml:id='KX2a0001_ZHSJ_80-2436a.02'>　　其明年，樂乘､廉頗為趙圍燕，燕重禮以和，乃解．後五歲，趙孝成王卒．襄王使樂乘</line>
<line xml:id='KX2a0001_ZHSJ_80-2436a.03'>代廉頗．廉頗攻樂乘，樂乘走，廉頗亡入魏．其後十六年而秦滅趙．</line>
<line xml:id='KX2a0001_ZHSJ_80-2436a.04'>　　其後二十餘年，高帝過趙，問：「樂毅有後世乎？」對曰：「有樂叔．」高帝封之樂卿，〔一〕</line>
<line xml:id='KX2a0001_ZHSJ_80-2436a.05'>號曰華成君．華成君，樂毅之孫也．而樂氏之族有樂瑕公､樂臣公，〔二〕趙且為秦所滅，亡</line>
<line xml:id='KX2a0001_ZHSJ_80-2436a.06'>之齊高密．樂臣公善修黃帝､老子之言，顯聞於齊，稱賢師．</line>
<line xml:id='KX2a0001_ZHSJ_80-2436a.07'>〔一〕　集解徐廣曰：「在北新城．」　正義地理志云信都有樂卿縣．</line>
<line xml:id='KX2a0001_ZHSJ_80-2436a.08'>〔二〕　集解一作「巨公」．</line>
<line xml:id='KX2a0001_ZHSJ_80-2436a.09'>　　太史公曰：始齊之蒯通及主父偃讀樂毅之報燕王書，未嘗不廢書而泣也．樂臣公學黃</line>
<line xml:id='KX2a0001_ZHSJ_80-2436a.10'>帝､老子，其本師號曰河上丈人，不知其所出．河上丈人教安期生，安期生教毛翕公，毛翕</line>
<line xml:id='KX2a0001_ZHSJ_80-2436a.11'>公教樂瑕公，樂瑕公教樂臣公，〔一〕樂臣公教蓋公．〔二〕蓋公教於齊高密､膠西，為曹相國師．</line>
<line xml:id='KX2a0001_ZHSJ_80-2436a.12'>〔一〕　索隱本亦作「巨公」也．</line>
<line xml:id='KX2a0001_ZHSJ_80-2436a.13'>〔二〕　索隱蓋音古闔反．蓋公，史不記名．</line>
</surface>
<surface xml:id='KX2a0001_ZHSJ_80-2437a-z'>
<pb ed='ZHSJ' n='80-2437a' xml:id='KX2a0001_ZHSJ_80-2437a'/><line xml:id='KX2a0001_ZHSJ_80-2437a.01'>【索隱述贊】昌國忠讜，人臣所無．連兵五國，濟西為墟．燕王受閒，空聞報書．義士慷慨，明君軾閭．</line>
<line xml:id='KX2a0001_ZHSJ_80-2437a.02'>閒､乘繼將，芳規不渝．</line>
</surface>
<surface xml:id='KX2a0001_ZHSJ_80-2438a-z'>
<pb ed='ZHSJ' n='80-2438a' xml:id='KX2a0001_ZHSJ_80-2438a'/></surface>
</surfaceGrp>
