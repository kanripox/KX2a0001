<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_112'>
<surface type='dummy'></surface>
<surface xml:id='KX2a0001_ZHSJ_112-2949a-z'>
<pb ed='ZHSJ' n='112-2949a' xml:id='KX2a0001_ZHSJ_112-2949a'/><line xml:id='KX2a0001_ZHSJ_112-2949a.01'>史記卷一百一十二</line>
<line xml:id='KX2a0001_ZHSJ_112-2949a.02'>　　平津侯主父列傳第五十二</line>
<line xml:id='KX2a0001_ZHSJ_112-2949a.03'>　　丞相公孫弘者，齊菑川國薛縣人也，〔一〕字季．少時為薛獄吏，有辠，免家貧，牧豕海</line>
<line xml:id='KX2a0001_ZHSJ_112-2949a.04'>上．年四十餘，乃學春秋雜說．養後母孝謹．</line>
<line xml:id='KX2a0001_ZHSJ_112-2949a.05'>〔一〕　索隱案：薛縣屬魯國，漢置菑川國，後割入齊也．　正義表云菑川國，文帝分齊置，都劇．括地志云：「故劇</line>
<line xml:id='KX2a0001_ZHSJ_112-2949a.06'>　　　　城在青州壽光縣南三十一里．故薛城在徐州滕縣界．地理志云薛縣屬魯國．」按：薛與劇隔兗州及太山，未詳．</line>
<line xml:id='KX2a0001_ZHSJ_112-2949a.07'>　　　　公孫弘墓又在青州北魯縣西二十里也．</line>
<line xml:id='KX2a0001_ZHSJ_112-2949a.08'>　　建元元年，天子初即位，招賢良文學之士．是時弘年六十，徵以賢良為博士．使匈奴，</line>
<line xml:id='KX2a0001_ZHSJ_112-2949a.09'>還報，不合上意，上怒，以為不能，弘迺病免歸．</line>
<line xml:id='KX2a0001_ZHSJ_112-2949a.10'>　　元光五年，有詔徵文學，菑川國復推上公孫弘．弘讓謝國人曰：「臣已嘗西應命，以不</line>
<line xml:id='KX2a0001_ZHSJ_112-2949a.11'>能罷歸，願更推選．」國人固推弘，弘至太常．太常令所徵儒士各對策，百餘人，弘第居下．</line>
<line xml:id='KX2a0001_ZHSJ_112-2949a.12'>策奏，天子擢弘對為第一．召入見，狀貌甚麗，拜為博士．是時通西南夷道，置郡，巴蜀民</line>
</surface>
<surface xml:id='KX2a0001_ZHSJ_112-2950a-z'>
<pb ed='ZHSJ' n='112-2950a' xml:id='KX2a0001_ZHSJ_112-2950a'/><line xml:id='KX2a0001_ZHSJ_112-2950a.01'>苦之，詔使弘視之．還奏事，盛毀西南夷無所用，上不聽．</line>
<line xml:id='KX2a0001_ZHSJ_112-2950a.02'>　　弘為人恢奇多聞，常稱以為人主病不廣大，人臣病不儉節．弘為布被，食不重肉．後</line>
<line xml:id='KX2a0001_ZHSJ_112-2950a.03'>母死，服喪三年．每朝會議，開陳其端，令人主自擇，不肯面折庭爭．於是天子察其行敦</line>
<line xml:id='KX2a0001_ZHSJ_112-2950a.04'>厚，辯論有餘，習文法吏事，而又緣飾以儒術，〔一〕上大說之．二歲中，〔二〕至左內史．弘奏</line>
<line xml:id='KX2a0001_ZHSJ_112-2950a.05'>事，有不可，不庭辯之．嘗與主爵都尉汲黯請閒，汲黯先發之，弘推其後，天子常說，所言皆</line>
<line xml:id='KX2a0001_ZHSJ_112-2950a.06'>聽，以此日益親貴．嘗與公卿約議，至上前，皆倍其約以順上旨．汲黯庭詰弘曰：「齊人多</line>
<line xml:id='KX2a0001_ZHSJ_112-2950a.07'>詐而無情實，始與臣等建此議，今皆倍之，不忠．」上問弘．弘謝曰：「夫知臣者以臣為忠，</line>
<line xml:id='KX2a0001_ZHSJ_112-2950a.08'>不知臣者以臣為不忠．」上然弘言．左右幸臣每毀弘，上益厚遇之．</line>
<line xml:id='KX2a0001_ZHSJ_112-2950a.09'>〔一〕　索隱謂以儒術飾文法，如衣服之有領緣以為飾也．</line>
<line xml:id='KX2a0001_ZHSJ_112-2950a.10'>〔二〕　集解徐廣曰：「一云一歲．」</line>
<line xml:id='KX2a0001_ZHSJ_112-2950a.11'>　　元朔三年，張歐免，以弘為御史大夫．是時通西南夷，東置滄海，北築朔方之郡．弘數</line>
<line xml:id='KX2a0001_ZHSJ_112-2950a.12'>諫，以為罷敝中國以奉無用之地，願罷之．於是天子乃使朱買臣等難弘置朔方之便．發十</line>
<line xml:id='KX2a0001_ZHSJ_112-2950a.13'>策，弘不得一．〔一〕弘迺謝曰：「山東鄙人，不知其便若是，願罷西南夷､滄海而專奉朔方．」</line>
<line xml:id='KX2a0001_ZHSJ_112-2950a.14'>上乃許之．</line>
<line xml:id='KX2a0001_ZHSJ_112-2950a.15'>〔一〕　集解韋昭曰：「以弘之才，非不能得一也，以為不可，不敢逆上耳．」　索隱按：韋昭以弘之才非不能得一，以</line>
</surface>
<surface xml:id='KX2a0001_ZHSJ_112-2951a-z'>
<pb ed='ZHSJ' n='112-2951a' xml:id='KX2a0001_ZHSJ_112-2951a'/><line xml:id='KX2a0001_ZHSJ_112-2951a.01'>　　　　為不可，不敢逆上故耳．　正義顏師古曰：「言其利害十條，弘無以應．」</line>
<line xml:id='KX2a0001_ZHSJ_112-2951a.02'>　　汲黯曰：「弘位在三公，奉祿甚多．然為布被，此詐也．」上問弘．弘謝曰：「有之．夫九</line>
<line xml:id='KX2a0001_ZHSJ_112-2951a.03'>卿與臣善者無過黯，然今日庭詰弘，誠中弘之病．夫以三公為布被，誠飾詐欲以釣名．且</line>
<line xml:id='KX2a0001_ZHSJ_112-2951a.04'>臣聞管仲相齊，有三歸，侈擬於君，桓公以霸，亦上僭於君．晏嬰相景公，食不重肉，妾不衣</line>
<line xml:id='KX2a0001_ZHSJ_112-2951a.05'>絲，齊國亦治，此下比於民．〔一〕今臣弘位為御史大夫，而為布被，自九卿以下至於小吏，無</line>
<line xml:id='KX2a0001_ZHSJ_112-2951a.06'>差，誠如汲黯言．且無汲黯忠，陛下安得聞此言．」天子以為謙讓，愈益厚之．卒以弘為丞</line>
<line xml:id='KX2a0001_ZHSJ_112-2951a.07'>相，封平津侯．〔二〕</line>
<line xml:id='KX2a0001_ZHSJ_112-2951a.08'>〔一〕　索隱比音鼻．比者，近也．小顏音「比方」之「比」．</line>
<line xml:id='KX2a0001_ZHSJ_112-2951a.09'>〔二〕　集解徐廣曰：「大臣表曰元朔五年十一月乙丑，公孫弘為丞相．功臣表曰元朔（三）【五】年十一月乙丑，封平津</line>
<line xml:id='KX2a0001_ZHSJ_112-2951a.10'>　　　　侯．」駰案漢書，高成之平津鄉也．　索隱案：漢書曰「漢興，皆以列侯為丞相，弘本無爵，乃詔封弘高成之平</line>
<line xml:id='KX2a0001_ZHSJ_112-2951a.11'>　　　　津鄉六百五十戶為平津侯．丞相封侯，自弘始也」．</line>
<line xml:id='KX2a0001_ZHSJ_112-2951a.12'>　　弘為人意忌，外寬內深．〔一〕諸嘗與弘有卻者，雖詳與善，陰報其禍．殺主父偃，徙董仲</line>
<line xml:id='KX2a0001_ZHSJ_112-2951a.13'>舒於膠西，皆弘之力也．食一肉脫粟之飯．〔二〕故人所善賓客，仰衣食，弘奉祿皆以給之，家</line>
<line xml:id='KX2a0001_ZHSJ_112-2951a.14'>無所餘．士亦以此賢之．</line>
</surface>
<surface xml:id='KX2a0001_ZHSJ_112-2952a-z'>
<pb ed='ZHSJ' n='112-2952a' xml:id='KX2a0001_ZHSJ_112-2952a'/><line xml:id='KX2a0001_ZHSJ_112-2952a.01'>〔一〕　索隱謂弘外寬內深，意多有忌害也．</line>
<line xml:id='KX2a0001_ZHSJ_112-2952a.02'>〔二〕　索隱案：一肉，言不兼味．脫粟，纔脫穀而已，言不精鑿也．</line>
<line xml:id='KX2a0001_ZHSJ_112-2952a.03'>　　淮南､衡山謀反，治黨與方急．弘病甚，自以為無功而封，位至丞相，宜佐明主填撫國</line>
<line xml:id='KX2a0001_ZHSJ_112-2952a.04'>家，使人由臣子之道．今諸侯有畔逆之計，此皆宰相奉職不稱，恐竊病死，〔一〕無以塞責．乃</line>
<line xml:id='KX2a0001_ZHSJ_112-2952a.05'>上書曰：「臣聞天下之通道五，所以行之者三．〔二〕曰君臣，父子，兄弟，夫婦，長幼之序，此五</line>
<line xml:id='KX2a0001_ZHSJ_112-2952a.06'>者天下之通道也．智，仁，勇，此三者天下之通德，所以行之者也．故曰『力行近乎仁，好問</line>
<line xml:id='KX2a0001_ZHSJ_112-2952a.07'>近乎智，知恥近乎勇』．知此三者，則知所以自治；知所以自治，然後知所以治人．天下未</line>
<line xml:id='KX2a0001_ZHSJ_112-2952a.08'>有不能自治而能治人者也，此百世不易之道也．今陛下躬行大孝，鑒三王，建周道，兼文</line>
<line xml:id='KX2a0001_ZHSJ_112-2952a.09'>武，厲賢予祿，〔三〕量能授官．今臣弘罷駑之質，無汗馬之勞，陛下過意擢臣弘卒伍之中，封</line>
<line xml:id='KX2a0001_ZHSJ_112-2952a.10'>為列侯，致位三公．臣弘行能不足以稱，素有負薪之病，恐先狗馬填溝壑，終無以報德塞</line>
<line xml:id='KX2a0001_ZHSJ_112-2952a.11'>責．願歸侯印，乞骸骨，避賢者路．」天子報曰：「古者賞有功，褎有德，守成尚文，遭遇右</line>
<line xml:id='KX2a0001_ZHSJ_112-2952a.12'>武，〔四〕未有易此者也．朕宿昔庶幾獲承尊位，懼不能寧，惟所與共為治者，君宜知之．蓋</line>
<line xml:id='KX2a0001_ZHSJ_112-2952a.13'>君子善善惡惡，（<note>君宜知之</note>）君若謹行，常在朕躬．君不幸罹霜露之病，何恙不已，〔五〕迺上書</line>
<line xml:id='KX2a0001_ZHSJ_112-2952a.14'>歸侯，乞骸骨，是章朕之不德也．今事少閒，君其省思慮，一精神，輔以醫藥．」因賜告牛酒</line>
<line xml:id='KX2a0001_ZHSJ_112-2952a.15'>雜帛．居數月，病有瘳，視事．</line>
</surface>
<surface xml:id='KX2a0001_ZHSJ_112-2953a-z'>
<pb ed='ZHSJ' n='112-2953a' xml:id='KX2a0001_ZHSJ_112-2953a'/><line xml:id='KX2a0001_ZHSJ_112-2953a.01'>〔一〕　索隱案：人臣委質於君，死生由君．今若一朝病死，是竊死也．</line>
<line xml:id='KX2a0001_ZHSJ_112-2953a.02'>〔二〕　索隱案：此語出子思子，今見禮記中庸篇．</line>
<line xml:id='KX2a0001_ZHSJ_112-2953a.03'>〔三〕　集解徐廣曰：「厲，一作『廣』也．」</line>
<line xml:id='KX2a0001_ZHSJ_112-2953a.04'>〔四〕　索隱小顏云：「右亦上也．言遭遇亂時則上武也．」</line>
<line xml:id='KX2a0001_ZHSJ_112-2953a.05'>〔五〕　集解漢書音義曰：「何恙，喻小疾不以時愈．」　索隱恙，憂也．言罹霜露寒涼之疾，輕，何憂於病不止．禮曰</line>
<line xml:id='KX2a0001_ZHSJ_112-2953a.06'>　　　　「疾止復初」也．</line>
<line xml:id='KX2a0001_ZHSJ_112-2953a.07'>　　元狩二年，弘病，竟以丞相終．〔一〕子度嗣為平津侯．度為山陽太守十餘歲，坐法失</line>
<line xml:id='KX2a0001_ZHSJ_112-2953a.08'>侯．〔二〕</line>
<line xml:id='KX2a0001_ZHSJ_112-2953a.09'>〔一〕　集解漢書曰：「年八十．」　索隱漢書云凡為御史､丞相六歲，年八十終．</line>
<line xml:id='KX2a0001_ZHSJ_112-2953a.10'>〔二〕　索隱漢書云坐不遣鉅野令史成詣公車，論為城旦．元始中詔復弘後為關內侯也．</line>
<line xml:id='KX2a0001_ZHSJ_112-2953a.11'>　　主父偃者，齊臨菑人也．學長短縱橫之術，晚乃學易､春秋､百家言．游齊諸生閒，莫</line>
<line xml:id='KX2a0001_ZHSJ_112-2953a.12'>能厚遇也．齊諸儒生相與排擯，不容於齊．家貧，假貸無所得，迺北游燕､趙､中山，皆莫能</line>
<line xml:id='KX2a0001_ZHSJ_112-2953a.13'>厚遇，為客甚困．孝武元光元年中，以為諸侯莫足游者，乃西入關見衞將軍．衞將軍數言</line>
<line xml:id='KX2a0001_ZHSJ_112-2953a.14'>上，上不召．資用乏，留久，諸公賓客多厭之，乃上書闕下．朝奏，暮召入見．所言九事，其</line>
</surface>
<surface xml:id='KX2a0001_ZHSJ_112-2954a-z'>
<pb ed='ZHSJ' n='112-2954a' xml:id='KX2a0001_ZHSJ_112-2954a'/><line xml:id='KX2a0001_ZHSJ_112-2954a.01'>八事為律令，一事諫伐匈奴．其辭曰：</line>
<line xml:id='KX2a0001_ZHSJ_112-2954a.02'>　　　　臣聞明主不惡切諫以博觀，忠臣不敢避重誅以直諫，是故事無遺策而功流萬世．</line>
<line xml:id='KX2a0001_ZHSJ_112-2954a.03'>　　今臣不敢隱忠避死以效愚計，願陛下幸赦而少察之．</line>
<line xml:id='KX2a0001_ZHSJ_112-2954a.04'>　　　　司馬法曰：「國雖大，好戰必亡；天下雖平，忘戰必危．」天下既平，天子大凱，〔一〕</line>
<line xml:id='KX2a0001_ZHSJ_112-2954a.05'>　　春蒐秋獮，諸侯春振旅，秋治兵，所以不忘戰也．〔二〕且夫怒者逆德也，兵者凶器也，爭</line>
<line xml:id='KX2a0001_ZHSJ_112-2954a.06'>　　者末節也．古之人君一怒必伏尸流血，故聖王重行之．夫務戰勝窮武事者，未有不悔</line>
<line xml:id='KX2a0001_ZHSJ_112-2954a.07'>　　者也．昔秦皇帝任戰勝之威，蠶食天下，并吞戰國，海內為一，功齊三代．務勝不休，</line>
<line xml:id='KX2a0001_ZHSJ_112-2954a.08'>　　欲攻匈奴，李斯諫曰：「不可．夫匈奴無城郭之居，委積之守，遷徙鳥舉，難得而制也．</line>
<line xml:id='KX2a0001_ZHSJ_112-2954a.09'>　　輕兵深入，糧食必絕；踵糧以行，重不及事．得其地不足以為利也，遇其民不可役而</line>
<line xml:id='KX2a0001_ZHSJ_112-2954a.10'>　　守也．勝必殺之，非民父母也．靡獘〔三〕中國，快心匈奴，非長策也．」秦皇帝不聽，遂</line>
<line xml:id='KX2a0001_ZHSJ_112-2954a.11'>　　使蒙恬將兵攻胡，辟地千里，以河為境．地固澤（<note>鹹</note>）鹵，〔四〕不生五穀．然後發天下丁</line>
<line xml:id='KX2a0001_ZHSJ_112-2954a.12'>　　男以守北河．暴兵露師十有餘年，死者不可勝數，終不能踰河而北．是豈人衆不足，</line>
<line xml:id='KX2a0001_ZHSJ_112-2954a.13'>　　兵革不備哉？其勢不可也．又使天下蜚芻輓粟，〔五〕起於黃､腄､〔六〕琅邪負海之郡，轉</line>
<line xml:id='KX2a0001_ZHSJ_112-2954a.14'>　　輸北河，率三十鍾而致一石．男子疾耕不足於糧饟，女子紡績不足於帷幕．百姓靡</line>
<line xml:id='KX2a0001_ZHSJ_112-2954a.15'>　　敝，孤寡老弱不能相養，道路死者相望，蓋天下始畔秦也．</line>
</surface>
<surface xml:id='KX2a0001_ZHSJ_112-2955a-z'>
<pb ed='ZHSJ' n='112-2955a' xml:id='KX2a0001_ZHSJ_112-2955a'/><line xml:id='KX2a0001_ZHSJ_112-2955a.01'>〔一〕　集解應劭曰：「大凱，周禮還師振旅之樂．」</line>
<line xml:id='KX2a0001_ZHSJ_112-2955a.02'>〔二〕　集解宋均曰：「春秋少陽少陰，氣弱未全，須人功而後用，士庶法之，教而後成，宗仁本義．天子諸侯必春秋講</line>
<line xml:id='KX2a0001_ZHSJ_112-2955a.03'>　　　　武，簡閱車徒，以順時氣，不忘戰也．」　索隱按：宋均云「宗本仁義，助少陰少陽之氣，因而教以簡閱車徒」．</line>
<line xml:id='KX2a0001_ZHSJ_112-2955a.04'>〔三〕　索隱靡音糜．獘猶凋敝也．</line>
<line xml:id='KX2a0001_ZHSJ_112-2955a.05'>〔四〕　集解徐廣曰：「澤，一作『斥』．」瓚曰：「其地多水澤，又有鹵．」</line>
<line xml:id='KX2a0001_ZHSJ_112-2955a.06'>〔五〕　集解文穎曰：「轉芻穀就戰是也．」</line>
<line xml:id='KX2a0001_ZHSJ_112-2955a.07'>〔六〕　集解徐廣曰：「腄在東萊，音縋．」　索隱縣名，在東萊，音逐瑞反，注音縋．</line>
<line xml:id='KX2a0001_ZHSJ_112-2955a.08'>　　　　及至高皇帝定天下，略地於邊，聞匈奴聚於代谷之外而欲擊之．御史成進諫曰：</line>
<line xml:id='KX2a0001_ZHSJ_112-2955a.09'>　　「不可．夫匈奴之性，獸聚而鳥散，從之如搏影．今以陛下盛德攻匈奴，臣竊危之．」</line>
<line xml:id='KX2a0001_ZHSJ_112-2955a.10'>　　高帝不聽，遂北至於代谷，果有平城之圍．高皇帝蓋悔之甚，乃使劉敬往結和親之約，</line>
<line xml:id='KX2a0001_ZHSJ_112-2955a.11'>　　然後天下忘干戈之事．故兵法曰「興師十萬，日費千金」．夫秦常積衆暴兵數十萬人，</line>
<line xml:id='KX2a0001_ZHSJ_112-2955a.12'>　　雖有覆軍殺將係虜單于之功，亦適足以結怨深讎，不足以償天下之費．夫上虛府庫，</line>
<line xml:id='KX2a0001_ZHSJ_112-2955a.13'>　　下敝百姓，甘心於外國，非完事也．夫匈奴難得而制，非一世也．行盜侵驅，所以為業</line>
<line xml:id='KX2a0001_ZHSJ_112-2955a.14'>　　也，天性固然．上及虞夏殷周，固弗程督，禽獸畜之，不屬為人．夫上不觀虞夏殷周之</line>
<line xml:id='KX2a0001_ZHSJ_112-2955a.15'>　　統，而下（<note>脩</note>）【循】近世之失，此臣之所大憂，百姓之所疾苦也．且夫兵久則變生，事苦</line>
<line xml:id='KX2a0001_ZHSJ_112-2955a.16'>　　則慮易．乃使邊境之民獘靡愁苦而有離心，將吏相疑而外市，〔一〕故尉佗､章邯得以成</line>
</surface>
<surface xml:id='KX2a0001_ZHSJ_112-2956a-z'>
<pb ed='ZHSJ' n='112-2956a' xml:id='KX2a0001_ZHSJ_112-2956a'/><line xml:id='KX2a0001_ZHSJ_112-2956a.01'>　　其私也．夫秦政之所以不行者，權分乎二子，此得失之效也．故周書曰「安危在出令，</line>
<line xml:id='KX2a0001_ZHSJ_112-2956a.02'>　　存亡在所用」．願陛下詳察之，少加意而熟慮焉．</line>
<line xml:id='KX2a0001_ZHSJ_112-2956a.03'>〔一〕　集解張晏曰：「與外國交求利己，若章邯之比．」</line>
<line xml:id='KX2a0001_ZHSJ_112-2956a.04'>　　是時趙人徐樂､〔一〕齊人嚴安〔二〕俱上書言世務，各一事．徐樂曰：</line>
<line xml:id='KX2a0001_ZHSJ_112-2956a.05'>〔一〕　索隱樂音岳．</line>
<line xml:id='KX2a0001_ZHSJ_112-2956a.06'>〔二〕　索隱按：本姓莊，避明帝諱，後並改「嚴」也．安及徐樂並拜郎中．樂後為中大夫．</line>
<line xml:id='KX2a0001_ZHSJ_112-2956a.07'>　　　　臣聞天下之患在於土崩，不在於瓦解，古今一也．何謂土崩？秦之末世是也．陳</line>
<line xml:id='KX2a0001_ZHSJ_112-2956a.08'>　　涉無千乘之尊，尺土之地，身非王公大人名族之後，無鄉曲之譽，非有孔､墨､曾子之</line>
<line xml:id='KX2a0001_ZHSJ_112-2956a.09'>　　賢，陶朱､猗頓之富也，然起窮巷，奮棘矜，〔一〕偏袒大呼而天下從風，此其故何也？由</line>
<line xml:id='KX2a0001_ZHSJ_112-2956a.10'>　　民困而主不恤，下怨而上不知（<note>也</note>），俗已亂而政不脩，此三者陳涉之所以為資也．是</line>
<line xml:id='KX2a0001_ZHSJ_112-2956a.11'>　　之謂土崩．故曰天下之患在於土崩．何謂瓦解？吳､楚､齊､趙之兵是也．七國謀為</line>
<line xml:id='KX2a0001_ZHSJ_112-2956a.12'>　　大逆，號皆稱萬乘之君，帶甲數十萬，威足以嚴其境內，財足以勸其士民，然不能西攘</line>
<line xml:id='KX2a0001_ZHSJ_112-2956a.13'>　　尺寸之地而身為禽於中原者，此其故何也？非權輕於匹夫而兵弱於陳涉也，當是之</line>
<line xml:id='KX2a0001_ZHSJ_112-2956a.14'>　　時，先帝之德澤未衰而安土樂俗之民衆，故諸侯無境外之助．此之謂瓦解，故曰天下</line>
<line xml:id='KX2a0001_ZHSJ_112-2956a.15'>　　之患不在瓦解．由是觀之，天下誠有土崩之勢，雖布衣窮處之士或首惡而危海內，陳</line>
</surface>
<surface xml:id='KX2a0001_ZHSJ_112-2957a-z'>
<pb ed='ZHSJ' n='112-2957a' xml:id='KX2a0001_ZHSJ_112-2957a'/><line xml:id='KX2a0001_ZHSJ_112-2957a.01'>　　涉是也．況三晉之君或存乎！天下雖未有大治也，誠能無土崩之勢，雖有彊國勁兵不</line>
<line xml:id='KX2a0001_ZHSJ_112-2957a.02'>　　得旋踵而身為禽矣，吳､楚､齊､趙是也．況羣臣百姓能為亂乎哉！此二體者，安危之</line>
<line xml:id='KX2a0001_ZHSJ_112-2957a.03'>　　明要也，賢主所留意而深察也．</line>
<line xml:id='KX2a0001_ZHSJ_112-2957a.04'>〔一〕　集解矜音勤．　索隱下音勤．矜，今戟柄．棘，戟也．</line>
<line xml:id='KX2a0001_ZHSJ_112-2957a.05'>　　　　閒者關東五穀不登，年歲未復，民多窮困，重之以邊境之事，推數循理而觀之，則</line>
<line xml:id='KX2a0001_ZHSJ_112-2957a.06'>　　民且有不安其處者矣．不安故易動．易動者，土崩之勢也．故賢主獨觀萬化之原，明</line>
<line xml:id='KX2a0001_ZHSJ_112-2957a.07'>　　於安危之機，脩之廟堂之上，而銷未形之患．其要，期使天下無土崩之勢而已矣．故</line>
<line xml:id='KX2a0001_ZHSJ_112-2957a.08'>　　雖有彊國勁兵，陛下逐走獸，射蜚鳥，弘游燕之囿，淫縱恣之觀，極馳騁之樂，自若也．</line>
<line xml:id='KX2a0001_ZHSJ_112-2957a.09'>　　金石絲竹之聲不絕於耳，帷帳之私俳優侏儒之笑不乏於前，而天下無宿憂．名何必湯</line>
<line xml:id='KX2a0001_ZHSJ_112-2957a.10'>　　武，俗何必成康！雖然，臣竊以為陛下天然之聖，寬仁之資，而誠以天下為務，則湯武</line>
<line xml:id='KX2a0001_ZHSJ_112-2957a.11'>　　之名不難侔，而成康之俗可復興也．此二體者立，然後處尊安之實，揚名廣譽於當世，</line>
<line xml:id='KX2a0001_ZHSJ_112-2957a.12'>　　親天下而服四夷，餘恩遺德為數世隆，南面負扆攝袂而揖王公，此陛下之所服也．臣</line>
<line xml:id='KX2a0001_ZHSJ_112-2957a.13'>　　聞圖王不成，其敝足以安．安則陛下何求而不得，何為而不成，何征而不服乎哉！</line>
<line xml:id='KX2a0001_ZHSJ_112-2957a.14'>　　嚴安上書曰：</line>
<line xml:id='KX2a0001_ZHSJ_112-2957a.15'>　　　　臣聞周有天下，其治三百餘歲，成康其隆也，刑錯四十餘年而不用．及其衰也，亦</line>
</surface>
<surface xml:id='KX2a0001_ZHSJ_112-2958a-z'>
<pb ed='ZHSJ' n='112-2958a' xml:id='KX2a0001_ZHSJ_112-2958a'/><line xml:id='KX2a0001_ZHSJ_112-2958a.01'>　　三百餘歲，故五伯更起．五伯者，常佐天子興利除害，誅暴禁邪，匡正海內，以尊天子．</line>
<line xml:id='KX2a0001_ZHSJ_112-2958a.02'>　　五伯既沒，賢聖莫續，天子孤弱，號令不行．諸侯恣行，彊陵弱，衆暴寡，田常篡齊，六</line>
<line xml:id='KX2a0001_ZHSJ_112-2958a.03'>　　卿分晉，並為戰國，此民之始苦也．於是彊國務攻，弱國備守，合從連橫，馳車擊轂，介</line>
<line xml:id='KX2a0001_ZHSJ_112-2958a.04'>　　冑生蟣蝨，民無所告愬．</line>
<line xml:id='KX2a0001_ZHSJ_112-2958a.05'>　　　　及至秦王，蠶食天下，并吞戰國，稱號曰皇帝，主海內之政，壞諸侯之城，銷其兵，</line>
<line xml:id='KX2a0001_ZHSJ_112-2958a.06'>　　鑄以為鍾虡，〔一〕示不復用．元元黎民得免於戰國，逢明天子，人人自以為更生．嚮使</line>
<line xml:id='KX2a0001_ZHSJ_112-2958a.07'>　　秦緩其刑罰，薄賦斂，省繇役，貴仁義，賤權利，上篤厚，〔二〕下智巧，〔三〕變風易俗，化於</line>
<line xml:id='KX2a0001_ZHSJ_112-2958a.08'>　　海內，則世世必安矣．秦不行是風而（<note>脩</note>）【循】其故俗，為智巧權利者進，篤厚忠信者</line>
<line xml:id='KX2a0001_ZHSJ_112-2958a.09'>　　退；法嚴政峻，諂諛者衆，日聞其美，意廣心軼．欲肆威海外，乃使蒙恬將兵以北攻</line>
<line xml:id='KX2a0001_ZHSJ_112-2958a.10'>　　胡，辟地進境，戍於北河，蜚芻輓粟以隨其後．又使尉（<note>佗</note>）屠睢〔四〕將樓船之士南攻百</line>
<line xml:id='KX2a0001_ZHSJ_112-2958a.11'>　　越，使監祿〔五〕鑿渠運糧，深入越，越人遁逃．曠日持久，糧食絕乏，越人擊之，秦兵大</line>
<line xml:id='KX2a0001_ZHSJ_112-2958a.12'>　　敗．秦乃使尉佗將卒以戍越．當是時，秦禍北構於胡，南挂於越，宿兵無用之地，進而</line>
<line xml:id='KX2a0001_ZHSJ_112-2958a.13'>　　不得退．行十餘年，丁男被甲，丁女轉輸，苦不聊生，自經於道樹，死者相望．及秦皇</line>
<line xml:id='KX2a0001_ZHSJ_112-2958a.14'>　　帝崩，天下大叛．陳勝､吳廣舉陳，〔六〕武臣､張耳舉趙，項梁舉吳，田儋舉齊，景駒舉</line>
<line xml:id='KX2a0001_ZHSJ_112-2958a.15'>　　郢，周市舉魏，韓廣舉燕，窮山通谷豪士並起，不可勝載也．然皆非公侯之後，非長官</line>
</surface>
<surface xml:id='KX2a0001_ZHSJ_112-2959a-z'>
<pb ed='ZHSJ' n='112-2959a' xml:id='KX2a0001_ZHSJ_112-2959a'/><line xml:id='KX2a0001_ZHSJ_112-2959a.01'>　　之吏也．無尺寸之勢，起閭巷，杖棘矜，應時而皆動，不謀而俱起，不約而同會，壤長地</line>
<line xml:id='KX2a0001_ZHSJ_112-2959a.02'>　　進，〔七〕至于霸王，時教使然也．秦貴為天子，富有天下，滅世絕祀者，窮兵之禍也．故</line>
<line xml:id='KX2a0001_ZHSJ_112-2959a.03'>　　周失之弱，秦失之彊，不變之患也．</line>
<line xml:id='KX2a0001_ZHSJ_112-2959a.04'>〔一〕　索隱下音巨．鄒氏本作「鐻」，音同．</line>
<line xml:id='KX2a0001_ZHSJ_112-2959a.05'>〔二〕　索隱上猶尚也，貴也．</line>
<line xml:id='KX2a0001_ZHSJ_112-2959a.06'>〔三〕　索隱謂智巧為下也．</line>
<line xml:id='KX2a0001_ZHSJ_112-2959a.07'>〔四〕　索隱案：尉，官也．他，趙他也，音徒何反．屠睢，人姓名．睢音雖．</line>
<line xml:id='KX2a0001_ZHSJ_112-2959a.08'>〔五〕　集解韋昭曰：「監御史名祿也．」</line>
<line xml:id='KX2a0001_ZHSJ_112-2959a.09'>〔六〕　索隱謂勝､廣舉兵於陳．舉音如字．或音據，恐疎也．下同．</line>
<line xml:id='KX2a0001_ZHSJ_112-2959a.10'>〔七〕　集解張晏曰：「長，進益也．」</line>
<line xml:id='KX2a0001_ZHSJ_112-2959a.11'>　　　　今欲招南夷，朝夜郎，降羌僰，〔一〕略濊州，〔二〕建城邑，深入匈奴，燔其蘢城，〔三〕議</line>
<line xml:id='KX2a0001_ZHSJ_112-2959a.12'>　　者美之．此人臣之利也，非天下之長策也．今中國無狗吠之驚，而外累於遠方之備，</line>
<line xml:id='KX2a0001_ZHSJ_112-2959a.13'>　　靡敝國家，非所以子民也．行無窮之欲，甘心快意，結怨於匈奴，非所以安邊也．禍結</line>
<line xml:id='KX2a0001_ZHSJ_112-2959a.14'>　　而不解，兵休而復起，近者愁苦，遠者驚駭，非所以持久也．今天下鍛甲砥劍，橋箭累</line>
<line xml:id='KX2a0001_ZHSJ_112-2959a.15'>　　弦，轉輸運糧，未見休時，此天下之所共憂也．夫兵久而變起，事煩而慮生．今外郡之</line>
</surface>
<surface xml:id='KX2a0001_ZHSJ_112-2960a-z'>
<pb ed='ZHSJ' n='112-2960a' xml:id='KX2a0001_ZHSJ_112-2960a'/><line xml:id='KX2a0001_ZHSJ_112-2960a.01'>　　地或幾千里，列城數十，形束壤制，〔四〕旁脅諸侯，非公室之利也．上觀齊晉之所以亡</line>
<line xml:id='KX2a0001_ZHSJ_112-2960a.02'>　　者，公室卑削，六卿大盛也；下觀秦之所以滅者，嚴法刻深，欲大無窮也．今郡守之</line>
<line xml:id='KX2a0001_ZHSJ_112-2960a.03'>　　權，非特六卿之重也；地幾千里，非特閭巷之資也；甲兵器械，非特棘矜之用也：以遭</line>
<line xml:id='KX2a0001_ZHSJ_112-2960a.04'>　　萬世之變，則不可稱諱也．</line>
<line xml:id='KX2a0001_ZHSJ_112-2960a.05'>〔一〕　索隱僰，白北反，又皮逼反．</line>
<line xml:id='KX2a0001_ZHSJ_112-2960a.06'>〔二〕　集解如淳曰：「東夷也．」　索隱濊州，地名，即古濊貊國也．音紆廢反．</line>
<line xml:id='KX2a0001_ZHSJ_112-2960a.07'>〔三〕　索隱匈奴城名，音龍．燔音煩．燔，燒也．</line>
<line xml:id='KX2a0001_ZHSJ_112-2960a.08'>〔四〕　集解服虔曰：「言所束在郡守，土壤足以專民制．」蘇林曰：「言其土地形勢足以束制其民也．」　索隱案：謂</line>
<line xml:id='KX2a0001_ZHSJ_112-2960a.09'>　　　　地形及土壤皆束制在諸侯也．</line>
<line xml:id='KX2a0001_ZHSJ_112-2960a.10'>　　書奏天子，天子召見三人，謂曰：「公等皆安在？何相見之晚也！」〔一〕於是上乃拜主父</line>
<line xml:id='KX2a0001_ZHSJ_112-2960a.11'>偃､徐樂､嚴安為郎中．【偃】數見，上疏言事，詔拜偃為謁者，遷（<note>樂</note>）為中大夫．一歲中四</line>
<line xml:id='KX2a0001_ZHSJ_112-2960a.12'>遷偃．</line>
<line xml:id='KX2a0001_ZHSJ_112-2960a.13'>〔一〕　集解徐廣曰：「它史記本皆不見嚴安，此旁所篹者，皆取漢書耳．然漢書不宜乃容大異，或寫史記承闕脫</line>
<line xml:id='KX2a0001_ZHSJ_112-2960a.14'>　　　　也．」　索隱篹音撰．</line>
</surface>
<surface xml:id='KX2a0001_ZHSJ_112-2961a-z'>
<pb ed='ZHSJ' n='112-2961a' xml:id='KX2a0001_ZHSJ_112-2961a'/><line xml:id='KX2a0001_ZHSJ_112-2961a.02'>　　偃說上曰：「古者諸侯不過百里，彊弱之形易制．今諸侯或連城數十，地方千里，緩則</line>
<line xml:id='KX2a0001_ZHSJ_112-2961a.03'>驕奢易為淫亂，急則阻其彊而合從以逆京師．今以法割削之，則逆節萌起，前日鼂錯是也．</line>
<line xml:id='KX2a0001_ZHSJ_112-2961a.04'>今諸侯子弟或十數，而適嗣代立，餘雖骨肉，無尺寸地封，則仁孝之道不宣．願陛下令諸侯</line>
<line xml:id='KX2a0001_ZHSJ_112-2961a.05'>得推恩分子弟，以地侯之．彼人人喜得所願，上以德施，實分其國，不削而稍弱矣．」於是</line>
<line xml:id='KX2a0001_ZHSJ_112-2961a.06'>上從其計．〔一〕又說上曰：「茂陵初立，天下豪桀并兼之家，亂衆之民，皆可徙茂陵，內實京</line>
<line xml:id='KX2a0001_ZHSJ_112-2961a.07'>師，外銷姦猾，此所謂不誅而害除．」上又從其計．</line>
<line xml:id='KX2a0001_ZHSJ_112-2961a.08'>〔一〕　集解徐廣曰：「元朔二年，始令諸侯王分封子弟也．」</line>
<line xml:id='KX2a0001_ZHSJ_112-2961a.09'>　　尊立衞皇后，及發燕王定國陰事，蓋偃有功焉．大臣皆畏其口，賂遺累千金．人或說</line>
<line xml:id='KX2a0001_ZHSJ_112-2961a.10'>偃曰：「太橫矣．」主父曰：「臣結髮游學四十餘年，身不得遂，親不以為子，昆弟不收，賓客</line>
<line xml:id='KX2a0001_ZHSJ_112-2961a.11'>[⿱𠫓廾]我，我日久矣．且丈夫生不五鼎食，死即五鼎烹耳．吾日暮途遠，故倒行暴施之．」〔一〕</line>
<line xml:id='KX2a0001_ZHSJ_112-2961a.12'>〔一〕　索隱按：偃言吾日暮途遠，恐赴前途不跌，故須倒行而逆施，乃可及耳．今此本作「暴」．暴者，言已困久得申，</line>
<line xml:id='KX2a0001_ZHSJ_112-2961a.13'>　　　　須急暴行事以快意也．暴者，卒也，急也．</line>
<line xml:id='KX2a0001_ZHSJ_112-2961a.14'>　　偃盛言朔方地肥饒，外阻河，蒙恬城之以逐匈奴，內省轉輸戍漕，廣中國，滅胡之本也．</line>
<line xml:id='KX2a0001_ZHSJ_112-2961a.15'>上覽其說，下公卿議，皆言不便．公孫弘曰：「秦時常發三十萬衆築北河，終不可就，已而[⿱𠫓廾]</line>
</surface>
<surface xml:id='KX2a0001_ZHSJ_112-2962a-z'>
<pb ed='ZHSJ' n='112-2962a' xml:id='KX2a0001_ZHSJ_112-2962a'/><line xml:id='KX2a0001_ZHSJ_112-2962a.01'>之．」主父偃盛言其便，上竟用主父計，立朔方郡．</line>
<line xml:id='KX2a0001_ZHSJ_112-2962a.02'>　　元朔二年，主父言齊王內淫佚行僻，上拜主父為齊相．至齊，遍召昆弟賓客，散五百金</line>
<line xml:id='KX2a0001_ZHSJ_112-2962a.03'>予之，數之曰：「始吾貧時，昆弟不我衣食，賓客不我內門；今吾相齊，諸君迎我或千里．吾</line>
<line xml:id='KX2a0001_ZHSJ_112-2962a.04'>與諸君絕矣，毋復入偃之門！」乃使人以王與姊姦事動王，王以為終不得脫罪，恐效燕王</line>
<line xml:id='KX2a0001_ZHSJ_112-2962a.05'>論死，乃自殺．有司以聞．</line>
<line xml:id='KX2a0001_ZHSJ_112-2962a.06'>　　主父始為布衣時，嘗游燕､趙，及其貴，發燕事．趙王恐其為國患，欲上書言其陰事，為</line>
<line xml:id='KX2a0001_ZHSJ_112-2962a.07'>偃居中，不敢發．及為齊相，出關，即使人上書，告言主父偃受諸侯金，以故諸侯子弟多以</line>
<line xml:id='KX2a0001_ZHSJ_112-2962a.08'>得封者．及齊王自殺，上聞大怒，以為主父劫其王令自殺，乃徵下吏治．主父服受諸侯金，</line>
<line xml:id='KX2a0001_ZHSJ_112-2962a.09'>實不劫王令自殺．上欲勿誅，是時公孫弘為御史大夫，乃言曰：「齊王自殺無後，國除為郡，</line>
<line xml:id='KX2a0001_ZHSJ_112-2962a.10'>入漢，主父偃本首惡，陛下不誅主父偃，無以謝天下．」乃遂族主父偃．</line>
<line xml:id='KX2a0001_ZHSJ_112-2962a.11'>　　主父方貴幸時，賓客以千數，及其族死，無一人收者，唯獨洨孔車〔一〕收葬之．天子後</line>
<line xml:id='KX2a0001_ZHSJ_112-2962a.12'>聞之，以為孔車長者也．</line>
<line xml:id='KX2a0001_ZHSJ_112-2962a.13'>〔一〕　集解徐廣曰：「孔車，洨人也．沛有洨縣．」　索隱洨，戶交反．按：縣名，在沛．車，尺奢反．</line>
</surface>
<surface xml:id='KX2a0001_ZHSJ_112-2963a-z'>
<pb ed='ZHSJ' n='112-2963a' xml:id='KX2a0001_ZHSJ_112-2963a'/><line xml:id='KX2a0001_ZHSJ_112-2963a.02'>　　太史公曰：公孫弘行義雖脩，然亦遇時．漢興八十餘年矣，〔一〕上方鄉文學，招俊乂，以</line>
<line xml:id='KX2a0001_ZHSJ_112-2963a.03'>廣儒墨，弘為舉首．主父偃當路，諸公皆譽之，及名敗身誅，士爭言其惡．悲夫！</line>
<line xml:id='KX2a0001_ZHSJ_112-2963a.04'>〔一〕　集解徐廣曰：「漢初至元朔二年八十年也．」</line>
<line xml:id='KX2a0001_ZHSJ_112-2963a.05'>　　太皇太后詔大司徒大司空：〔一〕「蓋聞治國之道，富民為始；富民之要，在於節儉．</line>
<line xml:id='KX2a0001_ZHSJ_112-2963a.06'>孝經曰『安上治民，莫善於禮』．『禮，與奢也寧儉』．昔者管仲相齊桓，霸諸侯，有九合</line>
<line xml:id='KX2a0001_ZHSJ_112-2963a.07'>一匡之功，而仲尼謂之不知禮，以其奢泰侈擬於君故也．夏禹卑宮室，惡衣服，後聖不</line>
<line xml:id='KX2a0001_ZHSJ_112-2963a.08'>循．由此言之，治之盛也，德優矣，莫高於儉．儉化俗民，則尊卑之序得，而骨肉之恩</line>
<line xml:id='KX2a0001_ZHSJ_112-2963a.09'>親，爭訟之原息．斯乃家給人足，刑錯之本也歟？可不務哉！夫三公者，百寮之率，萬</line>
<line xml:id='KX2a0001_ZHSJ_112-2963a.10'>民之表也．未有樹直表而得曲影者也．孔子不云乎，『子率而正，孰敢不正』．『舉善</line>
<line xml:id='KX2a0001_ZHSJ_112-2963a.11'>而教不能則勸』．維漢興以來，股肱宰臣身行儉約，輕財重義，較然著明，〔二〕未有若故</line>
<line xml:id='KX2a0001_ZHSJ_112-2963a.12'>丞相平津侯公孫弘者也．位在丞相而為布被，脫粟之飯，不過一肉．故人所善賓客皆</line>
<line xml:id='KX2a0001_ZHSJ_112-2963a.13'>分奉祿以給之，無有所餘．誠內自克約而外從制．汲黯詰之，乃聞于朝，此可謂減於</line>
<line xml:id='KX2a0001_ZHSJ_112-2963a.14'>制度〔三〕而可施行者也．德優則行，否則止，與內奢泰而外為詭服以釣虛譽者殊科．</line>
</surface>
<surface xml:id='KX2a0001_ZHSJ_112-2964a-z'>
<pb ed='ZHSJ' n='112-2964a' xml:id='KX2a0001_ZHSJ_112-2964a'/><line xml:id='KX2a0001_ZHSJ_112-2964a.01'>以病乞骸骨，孝武皇帝即制曰『賞有功，襃有德，善善惡惡，君宜知之．其省思慮，存精</line>
<line xml:id='KX2a0001_ZHSJ_112-2964a.02'>神，輔以醫藥』．賜告治病，牛酒雜帛．居數月，有瘳，視事．至元狩二年，竟以善終于</line>
<line xml:id='KX2a0001_ZHSJ_112-2964a.03'>相位．夫知臣莫若君，此其效也．弘子度嗣爵，後為山陽太守，坐法失侯．夫表德章</line>
<line xml:id='KX2a0001_ZHSJ_112-2964a.04'>義，所以率俗厲化，聖王之制，不易之道也．其賜弘後子孫之次當為後者爵關內侯，食</line>
<line xml:id='KX2a0001_ZHSJ_112-2964a.05'>邑三百戶，徵詣公車，上名尚書，朕親臨拜焉．」</line>
<line xml:id='KX2a0001_ZHSJ_112-2964a.06'>〔一〕　集解徐廣曰：「此詔是平帝元始中王元后詔，後人寫此及班固所稱，以續卷後．」　索隱按：徐廣云「此是平</line>
<line xml:id='KX2a0001_ZHSJ_112-2964a.07'>　　　　帝元始中詔，以續卷後」，則又非褚先生所錄也．</line>
<line xml:id='KX2a0001_ZHSJ_112-2964a.08'>〔二〕　索隱較音角．較，明也．</line>
<line xml:id='KX2a0001_ZHSJ_112-2964a.09'>〔三〕　集解應劭曰：「禮，貴有常尊，衣服有常品．」</line>
<line xml:id='KX2a0001_ZHSJ_112-2964a.10'>　　班固稱曰：公孫弘､卜式､兒寬皆以鴻漸之翼困於燕雀，〔一〕遠迹羊豕之閒，〔二〕非</line>
<line xml:id='KX2a0001_ZHSJ_112-2964a.11'>遇其時，焉能致此位乎？是時漢興六十餘載，海內乂安，〔三〕府庫充實，而四夷未賓，制</line>
<line xml:id='KX2a0001_ZHSJ_112-2964a.12'>度多闕，上方欲用文武，求之如弗及．始以蒲輪迎枚生，〔四〕見主父而歎息．〔五〕羣臣慕</line>
<line xml:id='KX2a0001_ZHSJ_112-2964a.13'>嚮，異人並出．卜式試於芻牧，弘羊擢於賈豎，衞青奮於奴僕，日磾出於降虜，斯亦曩</line>
<line xml:id='KX2a0001_ZHSJ_112-2964a.14'>時版築飯牛之朋矣．漢之得人，於茲為盛．儒雅則公孫弘､董仲舒､兒寬，篤行則石建､</line>
</surface>
<surface xml:id='KX2a0001_ZHSJ_112-2965a-z'>
<pb ed='ZHSJ' n='112-2965a' xml:id='KX2a0001_ZHSJ_112-2965a'/><line xml:id='KX2a0001_ZHSJ_112-2965a.01'>石慶，質直則汲黯､卜式，推賢則韓安國､鄭當時，定令則趙禹､張湯，文章則司馬遷､相</line>
<line xml:id='KX2a0001_ZHSJ_112-2965a.02'>如，滑稽則東方朔､枚皋，應對則嚴助､朱買臣，曆數則唐都､落下閎，協律則李延年，運</line>
<line xml:id='KX2a0001_ZHSJ_112-2965a.03'>籌則桑弘羊，奉使則張騫､蘇武，將帥則衞青､霍去病，受遺則霍光､金日磾．其餘不可</line>
<line xml:id='KX2a0001_ZHSJ_112-2965a.04'>勝紀．是以興造功業，制度遺文，後世莫及．孝宣承統，纂脩洪業，亦講論六蓺，招選</line>
<line xml:id='KX2a0001_ZHSJ_112-2965a.05'>茂異，而蕭望之､梁丘賀､夏侯勝､韋玄成､嚴彭祖､尹更始以儒術進，劉向､王襃以文章</line>
<line xml:id='KX2a0001_ZHSJ_112-2965a.06'>顯．將相則張安世､趙充國､魏相､邴吉､于定國､杜延年，治民則黃霸､王成､龔遂､鄭</line>
<line xml:id='KX2a0001_ZHSJ_112-2965a.07'>弘､邵信臣､韓延壽､尹翁歸､趙廣漢之屬，皆有功迹見述於後．累其名臣，亦其次也．</line>
<line xml:id='KX2a0001_ZHSJ_112-2965a.08'>〔一〕　集解李奇曰：「漸，進也．鴻一舉而進千里者，羽翼之材也．弘等皆以大材，初為俗所薄，若燕雀不知鴻鵠之志</line>
<line xml:id='KX2a0001_ZHSJ_112-2965a.09'>　　　　也．」　索隱按：謂公孫弘等未遇，為時所輕，若飛鴻之未漸，受困於燕雀也．是燕雀安知鴻鵠之志也？</line>
<line xml:id='KX2a0001_ZHSJ_112-2965a.10'>〔二〕　集解韋昭曰：「遠迹謂耕牧在於遠方．」　索隱案：公孫弘牧豕，卜式牧羊也．</line>
<line xml:id='KX2a0001_ZHSJ_112-2965a.11'>〔三〕　索隱乂，理也．</line>
<line xml:id='KX2a0001_ZHSJ_112-2965a.12'>〔四〕　索隱案：謂枚乘也．漢始迎申公，亦以蒲輪．謂以蒲裹車輪，恐傷草木也．且蒲是草之美者，故禮有「蒲璧」，</line>
<line xml:id='KX2a0001_ZHSJ_112-2965a.13'>　　　　蓋畫蒲於輪以為榮飾也．</line>
<line xml:id='KX2a0001_ZHSJ_112-2965a.14'>〔五〕　索隱案：上文嚴安等上書，上曰「公等安在，何相見之晚」是也．</line>
<line xml:id='KX2a0001_ZHSJ_112-2965a.15'>【索隱述贊】平津巨儒，晚年始遇．外示寬儉，內懷嫉妒．寵備榮爵，身受肺腑．主父推恩，觀時設度．</line>
<line xml:id='KX2a0001_ZHSJ_112-2965a.16'>生食五鼎，死非時蠹．</line>
</surface>
<surface xml:id='KX2a0001_ZHSJ_112-2966a-z'>
<pb ed='ZHSJ' n='112-2966a' xml:id='KX2a0001_ZHSJ_112-2966a'/></surface>
</surfaceGrp>
