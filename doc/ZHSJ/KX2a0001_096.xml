<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_096'>
<surface type='dummy'></surface>
<surface xml:id='KX2a0001_ZHSJ_96-2675a-z'>
<pb ed='ZHSJ' n='96-2675a' xml:id='KX2a0001_ZHSJ_96-2675a'/><line xml:id='KX2a0001_ZHSJ_96-2675a.01'>史記卷九十六</line>
<line xml:id='KX2a0001_ZHSJ_96-2675a.02'>　　張丞相列傳第三十六</line>
<line xml:id='KX2a0001_ZHSJ_96-2675a.03'>　　張丞相蒼者，陽武人也．〔一〕好書律曆．秦時為御史，主柱下方書．〔二〕有罪，亡歸．及</line>
<line xml:id='KX2a0001_ZHSJ_96-2675a.04'>沛公略地過陽武，蒼以客從攻南陽．蒼坐法當斬，解衣伏質，〔三〕身長大，肥白如瓠，時王陵</line>
<line xml:id='KX2a0001_ZHSJ_96-2675a.05'>見而怪其美士，乃言沛公，赦勿斬．遂從西入武關，至咸陽．沛公立為漢王，入漢中，還定</line>
<line xml:id='KX2a0001_ZHSJ_96-2675a.06'>三秦．陳餘擊走常山王張耳，耳歸漢，漢乃以張蒼為常山守．從淮陰侯擊趙，蒼得陳餘．</line>
<line xml:id='KX2a0001_ZHSJ_96-2675a.07'>趙地已平，漢王以蒼為代相，備邊寇．已而徙為趙相，相趙王耳．耳卒，相趙王敖．復徙相</line>
<line xml:id='KX2a0001_ZHSJ_96-2675a.08'>代王．燕王臧荼反，高祖往擊之．蒼以代相從攻臧荼有功，以六年中封為北平侯，食邑千二</line>
<line xml:id='KX2a0001_ZHSJ_96-2675a.09'>百戶．</line>
<line xml:id='KX2a0001_ZHSJ_96-2675a.10'>〔一〕　索隱案：縣名，屬陳留．　正義鄭州陽武縣也．</line>
<line xml:id='KX2a0001_ZHSJ_96-2675a.11'>〔二〕　集解如淳曰：「方，版也，謂書事在版上者也．秦以上置柱下史，蒼為御史，主其事．或曰四方文書．」　索隱</line>
<line xml:id='KX2a0001_ZHSJ_96-2675a.12'>　　　　周秦皆有柱下史，謂御史也．所掌及侍立恆在殿柱之下，故老子為周柱下史．今蒼在秦代亦居斯職．方書者，</line>
</surface>
<surface xml:id='KX2a0001_ZHSJ_96-2676a-z'>
<pb ed='ZHSJ' n='96-2676a' xml:id='KX2a0001_ZHSJ_96-2676a'/><line xml:id='KX2a0001_ZHSJ_96-2676a.01'>　　　　如淳以為方板，謂小事書之於方也，或曰主四方文書也．姚氏以為下云「明習天下圖書計籍，主郡上計」，則方為</line>
<line xml:id='KX2a0001_ZHSJ_96-2676a.02'>　　　　四方文書是也．</line>
<line xml:id='KX2a0001_ZHSJ_96-2676a.03'>〔三〕　索隱小顏云：「質，椹也．」</line>
<line xml:id='KX2a0001_ZHSJ_96-2676a.04'>　　遷為計相，〔一〕一月，更以列侯為主計四歲．〔二〕是時蕭何為相國，而張蒼乃自秦時為柱</line>
<line xml:id='KX2a0001_ZHSJ_96-2676a.05'>下史，明習天下圖書計籍．蒼又善用算律曆，故令蒼以列侯居相府，領主郡國上計者．黥</line>
<line xml:id='KX2a0001_ZHSJ_96-2676a.06'>布反亡，漢立皇子長為淮南王，而張蒼相之．十四年，遷為御史大夫．</line>
<line xml:id='KX2a0001_ZHSJ_96-2676a.07'>〔一〕　集解文穎曰：「能計，故號曰計相．」</line>
<line xml:id='KX2a0001_ZHSJ_96-2676a.08'>〔二〕　集解張晏曰：「以列侯典校郡國簿書．」如淳曰：「以其所主，因以為官號，與計相同．時所卒立，非久施也．」</line>
<line xml:id='KX2a0001_ZHSJ_96-2676a.09'>　　　　索隱謂改計相之名，更名主計也．此蓋權時立號也．</line>
<line xml:id='KX2a0001_ZHSJ_96-2676a.10'>　　周昌者，沛人也．其從兄曰周苛，秦時皆為泗水卒史．及高祖起沛，擊破泗水守監，於</line>
<line xml:id='KX2a0001_ZHSJ_96-2676a.11'>是周昌、周苛自卒史從沛公，沛公以周昌為職志，〔一〕周苛為客．〔二〕從入關，破秦．沛公立</line>
<line xml:id='KX2a0001_ZHSJ_96-2676a.12'>為漢王，以周苛為御史大夫，周昌為中尉．</line>
<line xml:id='KX2a0001_ZHSJ_96-2676a.13'>〔一〕　集解徐廣曰：「主旗幟之屬．」　索隱官名也．職，主也．志，旗幟也，謂掌旗幟之官也．音昌志反．</line>
<line xml:id='KX2a0001_ZHSJ_96-2676a.14'>〔二〕　集解張晏曰：「為帳下賓客，不掌官．」</line>
<line xml:id='KX2a0001_ZHSJ_96-2676a.15'>　　漢王四年，楚圍漢王滎陽急，漢王遁出去，而使周苛守滎陽城．楚破滎陽城，欲令周苛</line>
</surface>
<surface xml:id='KX2a0001_ZHSJ_96-2677a-z'>
<pb ed='ZHSJ' n='96-2677a' xml:id='KX2a0001_ZHSJ_96-2677a'/><line xml:id='KX2a0001_ZHSJ_96-2677a.01'>將．苛罵曰：「若趣降漢王！不然，今為虜矣！」項羽怒，亨周苛．〔一〕於是乃拜周昌為御史</line>
<line xml:id='KX2a0001_ZHSJ_96-2677a.02'>大夫．常從擊破項籍．以六年中與蕭、曹等俱封：封周昌為汾陰侯；周苛子周成以父死事，</line>
<line xml:id='KX2a0001_ZHSJ_96-2677a.03'>封為高景侯．〔二〕</line>
<line xml:id='KX2a0001_ZHSJ_96-2677a.04'>〔一〕　集解徐廣曰：「四年三月也．」</line>
<line xml:id='KX2a0001_ZHSJ_96-2677a.05'>〔二〕　集解徐廣曰：「九年封，封三十九年，文帝後元四年謀反死，國除．」</line>
<line xml:id='KX2a0001_ZHSJ_96-2677a.06'>　　昌為人彊力，敢直言，自蕭、曹等皆卑下之．昌嘗燕時入奏事，〔一〕高帝方擁戚姬，昌還</line>
<line xml:id='KX2a0001_ZHSJ_96-2677a.07'>走，高帝逐得，騎周昌項，問曰：「我何如主也？」昌仰曰：「陛下即桀紂之主也．」於是上笑</line>
<line xml:id='KX2a0001_ZHSJ_96-2677a.08'>之，然尤憚周昌．及帝欲廢太子，而立戚姬子如意為太子，大臣固爭之，莫能得；上以留侯</line>
<line xml:id='KX2a0001_ZHSJ_96-2677a.09'>策即止．而周昌廷爭之彊，上問其說，昌為人吃，又盛怒，曰：「臣口不能言，然臣期期知其</line>
<line xml:id='KX2a0001_ZHSJ_96-2677a.10'>不可．〔二〕陛下雖欲廢太子，臣期期不奉詔．」上欣然而笑．既罷，呂后側耳於東箱聽，〔三〕</line>
<line xml:id='KX2a0001_ZHSJ_96-2677a.11'>見周昌，為跪謝曰：「微君，太子幾廢．」〔四〕</line>
<line xml:id='KX2a0001_ZHSJ_96-2677a.12'>〔一〕　集解漢書音義曰：「以上燕時入奏事．」</line>
<line xml:id='KX2a0001_ZHSJ_96-2677a.13'>〔二〕　正義昌以口吃，每語故重言期期也．</line>
<line xml:id='KX2a0001_ZHSJ_96-2677a.14'>〔三〕　集解韋昭曰：「殿東堂也．」　索隱韋昭曰：「殿東堂也．」小顏云：「正寢之東西室，皆號曰箱，言似箱篋之</line>
<line xml:id='KX2a0001_ZHSJ_96-2677a.15'>　　　　形．」</line>
</surface>
<surface xml:id='KX2a0001_ZHSJ_96-2678a-z'>
<pb ed='ZHSJ' n='96-2678a' xml:id='KX2a0001_ZHSJ_96-2678a'/><line xml:id='KX2a0001_ZHSJ_96-2678a.01'>〔四〕　索隱幾．鉅依反．</line>
<line xml:id='KX2a0001_ZHSJ_96-2678a.02'>　　是後戚姬子如意為趙王，年十歲，高祖憂即萬歲之後不全也．趙堯年少，為符璽御史．</line>
<line xml:id='KX2a0001_ZHSJ_96-2678a.03'>趙人方與公〔一〕謂御史大夫周昌曰：「君之史趙堯，年雖少，然奇才也，君必異之，是且代君</line>
<line xml:id='KX2a0001_ZHSJ_96-2678a.04'>之位．」周昌笑曰；「堯年少，刀筆吏耳，〔二〕何能至是乎！」居頃之，趙堯侍高祖．高祖獨</line>
<line xml:id='KX2a0001_ZHSJ_96-2678a.05'>心不樂，悲歌，群臣不知上之所以然．趙堯進請問曰：「陛下所為不樂，非為趙王年少而戚</line>
<line xml:id='KX2a0001_ZHSJ_96-2678a.06'>夫人與呂后有卻邪？備萬歲之後而趙王不能自全乎？」高祖曰：「然．吾私憂之，不知所</line>
<line xml:id='KX2a0001_ZHSJ_96-2678a.07'>出．」〔三〕堯曰：「陛下獨宜為趙王置貴彊相，及呂后、太子、羣臣素所敬憚乃可．」高祖曰：</line>
<line xml:id='KX2a0001_ZHSJ_96-2678a.08'>「然．吾念之欲如是，而羣臣誰可者？」堯曰：「御史大夫周昌，其人堅忍質直，且自呂后、太</line>
<line xml:id='KX2a0001_ZHSJ_96-2678a.09'>子及大臣皆素敬憚之．獨昌可．」高祖曰：「善．」於是乃召周昌，謂曰：「吾欲固煩公，公彊</line>
<line xml:id='KX2a0001_ZHSJ_96-2678a.10'>為我相趙王．」〔四〕周昌泣曰：「臣初起從陛下，陛下獨柰何中道而[⿱𠫓廾]之於諸侯乎？」高祖曰：</line>
<line xml:id='KX2a0001_ZHSJ_96-2678a.11'>「吾極知其左遷，〔五〕然吾私憂趙王，念非公無可者．公不得已彊行！」於是徙御史大夫周</line>
<line xml:id='KX2a0001_ZHSJ_96-2678a.12'>昌為趙相．</line>
<line xml:id='KX2a0001_ZHSJ_96-2678a.13'>〔一〕　集解孟康曰：「方與，縣名；公，其號．」瓚曰：「方與縣令也．」</line>
<line xml:id='KX2a0001_ZHSJ_96-2678a.14'>〔二〕　正義古用簡牘，書有錯謬，以刀削之，故號曰「刀筆吏」．</line>
<line xml:id='KX2a0001_ZHSJ_96-2678a.15'>〔三〕　索隱謂不知其計所出也．</line>
</surface>
<surface xml:id='KX2a0001_ZHSJ_96-2679a-z'>
<pb ed='ZHSJ' n='96-2679a' xml:id='KX2a0001_ZHSJ_96-2679a'/><line xml:id='KX2a0001_ZHSJ_96-2679a.01'>〔四〕　正義桓譚新論云：「使周相趙，不如使取呂后家女為妃，令戚夫人善事呂后，則如意無斃也．」</line>
<line xml:id='KX2a0001_ZHSJ_96-2679a.02'>〔五〕　索隱按：諸侯王表有左官之律．韋昭以為「左猶下也，禁不得下仕於諸侯王也」．然地道尊右，右貴左賤，故</line>
<line xml:id='KX2a0001_ZHSJ_96-2679a.03'>　　　　謂貶秩為「左遷」．他皆類此．</line>
<line xml:id='KX2a0001_ZHSJ_96-2679a.04'>　　既行久之，高祖持御史大夫印弄之，曰：「誰可以為御史大夫者？」孰視趙堯，曰：「無</line>
<line xml:id='KX2a0001_ZHSJ_96-2679a.05'>以易堯．」遂拜趙堯為御史大夫．〔一〕堯亦前有軍功食邑，及以御史大夫從擊陳豨有功，封</line>
<line xml:id='KX2a0001_ZHSJ_96-2679a.06'>為江邑侯．〔二〕</line>
<line xml:id='KX2a0001_ZHSJ_96-2679a.07'>〔一〕　集解徐廣曰：「十年也．」</line>
<line xml:id='KX2a0001_ZHSJ_96-2679a.08'>〔二〕　集解徐廣曰：「十一年【封】．」</line>
<line xml:id='KX2a0001_ZHSJ_96-2679a.09'>　　高祖崩，呂太后使使召趙王，其相周昌令王稱疾不行．使者三反，周昌固為不遣趙王．</line>
<line xml:id='KX2a0001_ZHSJ_96-2679a.10'>於是高后患之，乃使使召周昌．周昌至，謁高后，高后怒而罵周昌曰：「爾不知我之怨戚氏</line>
<line xml:id='KX2a0001_ZHSJ_96-2679a.11'>乎？而不遣趙王，何？」昌既徵，高后使使召趙王，趙王果來．至長安月餘，飲藥而死．周</line>
<line xml:id='KX2a0001_ZHSJ_96-2679a.12'>昌因謝病不朝見，三歲而死．〔一〕</line>
<line xml:id='KX2a0001_ZHSJ_96-2679a.13'>〔一〕　集解徐廣曰：「謚悼也．」　索隱按：漢書列傳及表咸言周昌謚悼，韋昭云「或謚惠」，非也．漢書又曰「傳子</line>
<line xml:id='KX2a0001_ZHSJ_96-2679a.14'>　　　　至孫意，有罪，國除．景帝復封昌孫左車為安陽侯，有罪，國除．」</line>
<line xml:id='KX2a0001_ZHSJ_96-2679a.15'>　　後五歲，〔一〕高后聞御史大夫江邑侯趙堯高祖時定趙王如意之畫，乃抵堯罪，〔二〕以廣</line>
</surface>
<surface xml:id='KX2a0001_ZHSJ_96-2680a-z'>
<pb ed='ZHSJ' n='96-2680a' xml:id='KX2a0001_ZHSJ_96-2680a'/><line xml:id='KX2a0001_ZHSJ_96-2680a.01'>阿侯任敖為御史大夫．</line>
<line xml:id='KX2a0001_ZHSJ_96-2680a.02'>〔一〕　正義高后之年．</line>
<line xml:id='KX2a0001_ZHSJ_96-2680a.03'>〔二〕　集解徐廣曰：「呂后元年，國除．」</line>
<line xml:id='KX2a0001_ZHSJ_96-2680a.04'>　　任敖者，故沛獄吏．高祖嘗辟吏，〔一〕吏繫呂后，遇之不謹．任敖素善高祖，怒，擊傷主</line>
<line xml:id='KX2a0001_ZHSJ_96-2680a.05'>呂后吏．及高祖初起，敖以客從為御史，守豐二歲，高祖立為漢王，東擊項籍，敖遷為上黨</line>
<line xml:id='KX2a0001_ZHSJ_96-2680a.06'>守．陳豨反時，敖堅守，封為廣阿侯，食千八百戶．高后時為御史大夫．三歲免，〔二〕以平</line>
<line xml:id='KX2a0001_ZHSJ_96-2680a.07'>陽侯曹窋為御史大夫．高后崩，（不）與大臣共誅呂祿等．免，以淮南相張蒼為御史大夫．</line>
<line xml:id='KX2a0001_ZHSJ_96-2680a.08'>〔一〕　正義辟音避．</line>
<line xml:id='KX2a0001_ZHSJ_96-2680a.09'>〔二〕　集解徐廣曰：「文帝二年，任敖卒，謚懿侯．曾孫越人，元鼎二年為太常，坐酒酸，國除．」駰案：漢書任敖孝文</line>
<line xml:id='KX2a0001_ZHSJ_96-2680a.10'>　　　　元年薨，徐誤也．　索隱此徐氏據漢書為說，而誤云「二年」，裴駰又引任安書證，為得其實．　正義按：史</line>
<line xml:id='KX2a0001_ZHSJ_96-2680a.11'>　　　　記書表云孝文二年卒，漢表又云封十九年卒，計高祖十一年封，到文帝二年則十九年矣．而漢書誤，裴氏不考，</line>
<line xml:id='KX2a0001_ZHSJ_96-2680a.12'>　　　　乃云徐誤，何其貳過也！</line>
<line xml:id='KX2a0001_ZHSJ_96-2680a.13'>　　蒼與絳侯等尊立代王為孝文皇帝．四年，丞相灌嬰卒，張蒼為丞相．</line>
</surface>
<surface xml:id='KX2a0001_ZHSJ_96-2681a-z'>
<pb ed='ZHSJ' n='96-2681a' xml:id='KX2a0001_ZHSJ_96-2681a'/><line xml:id='KX2a0001_ZHSJ_96-2681a.01'>　　自漢興至孝文二十餘年，會天下初定，將相公卿皆軍吏．張蒼為計相時，緒正律曆．〔一〕</line>
<line xml:id='KX2a0001_ZHSJ_96-2681a.02'>以高祖十月始至霸上，因故秦時本以十月為歲首，弗革．推五德之運，以為漢當水德之時，</line>
<line xml:id='KX2a0001_ZHSJ_96-2681a.03'>尚黑如故．〔二〕吹律調樂，入之音聲，及以比定律令．〔三〕若百工，天下作程品．〔四〕至於為丞</line>
<line xml:id='KX2a0001_ZHSJ_96-2681a.04'>相，卒就之，故漢家言律曆者，本之張蒼．蒼本好書，無所不觀，無所不通，而尤善律曆．〔五〕</line>
<line xml:id='KX2a0001_ZHSJ_96-2681a.05'>〔一〕　集解文穎曰：「緒，尋也．或曰緒，業也．」</line>
<line xml:id='KX2a0001_ZHSJ_96-2681a.06'>〔二〕　正義姚察云：「蒼是秦人，猶用推五勝之法，以周赤烏為火，漢勝火以水也．」</line>
<line xml:id='KX2a0001_ZHSJ_96-2681a.07'>〔三〕　集解如淳曰：「比謂五音清濁各有所比也．以定十二月律之法令於樂官，使長行之．」瓚曰：「謂以比故取類，</line>
<line xml:id='KX2a0001_ZHSJ_96-2681a.08'>　　　　以定法律與條令也．」　正義比音鼻，或音必履反，謂比方也．</line>
<line xml:id='KX2a0001_ZHSJ_96-2681a.09'>〔四〕　集解如淳曰：「若，順也．百工為器物皆有尺寸斤兩，皆使得宜，此之謂順．」晉灼曰：「若，預及之辭．」</line>
<line xml:id='KX2a0001_ZHSJ_96-2681a.10'>　　　　索隱按：晉灼說以為「若預及之辭」為得也．</line>
<line xml:id='KX2a0001_ZHSJ_96-2681a.11'>〔五〕　集解漢書曰：「著書十八篇，言陰陽律曆事．」</line>
<line xml:id='KX2a0001_ZHSJ_96-2681a.12'>　　張蒼德王陵．王陵者，安國侯也．及蒼貴，常父事王陵．陵死後，蒼為丞相，洗沐，常</line>
<line xml:id='KX2a0001_ZHSJ_96-2681a.13'>先朝陵夫人上食，然后敢歸家．</line>
<line xml:id='KX2a0001_ZHSJ_96-2681a.14'>　　蒼為丞相十餘年，魯人公孫臣上書言漢土德時，其符有黃龍當見．詔下其議張蒼，張</line>
<line xml:id='KX2a0001_ZHSJ_96-2681a.15'>蒼以為非是，罷之．其後黃龍見成紀，於是文帝召公孫臣以為博士，草土德之曆制度，更元</line>
</surface>
<surface xml:id='KX2a0001_ZHSJ_96-2682a-z'>
<pb ed='ZHSJ' n='96-2682a' xml:id='KX2a0001_ZHSJ_96-2682a'/><line xml:id='KX2a0001_ZHSJ_96-2682a.01'>年．張丞相由此自絀，謝病稱老．蒼任人為中候，〔一〕大為姦利，上以讓蒼，蒼遂病免．蒼</line>
<line xml:id='KX2a0001_ZHSJ_96-2682a.02'>為丞相十五歲而免．孝景前五年，蒼卒，謚為文侯．子康侯代，八年卒．子類〔二〕代為侯，</line>
<line xml:id='KX2a0001_ZHSJ_96-2682a.03'>八年，坐臨諸侯喪後就位不敬，國除．〔三〕</line>
<line xml:id='KX2a0001_ZHSJ_96-2682a.04'>〔一〕　集解張晏曰：「所選保任者也．」瓚曰：「中候，官名．」</line>
<line xml:id='KX2a0001_ZHSJ_96-2682a.05'>〔二〕　集解徐廣曰：「一作『』，音瞶．」</line>
<line xml:id='KX2a0001_ZHSJ_96-2682a.06'>〔三〕　索隱案：漢書云傳子至孫毅有罪，國除，今此云康侯代，八年卒，子類代侯，則類即毅也，與漢書略同．</line>
<line xml:id='KX2a0001_ZHSJ_96-2682a.07'>　　初，張蒼父長不滿五尺，及生蒼，蒼長八尺餘，為侯､丞相．蒼子復長．〔一〕及孫類，長六</line>
<line xml:id='KX2a0001_ZHSJ_96-2682a.08'>尺餘，坐法失侯．蒼之免相後，老，口中無齒，食乳，女子為乳母．妻妾以百數，嘗孕者不復</line>
<line xml:id='KX2a0001_ZHSJ_96-2682a.09'>幸．蒼年百有餘歲而卒．</line>
<line xml:id='KX2a0001_ZHSJ_96-2682a.10'>〔一〕　集解漢書云長八尺．</line>
<line xml:id='KX2a0001_ZHSJ_96-2682a.11'>　　申屠丞相嘉者，梁人，以材官蹶張〔一〕從高帝擊項籍，遷為隊率．〔二〕從擊黥布軍，為都</line>
<line xml:id='KX2a0001_ZHSJ_96-2682a.12'>尉．孝惠時，為淮陽守．孝文帝元年，舉故吏士二千石從高皇帝者，悉以為關內侯，食邑二</line>
</surface>
<surface xml:id='KX2a0001_ZHSJ_96-2683a-z'>
<pb ed='ZHSJ' n='96-2683a' xml:id='KX2a0001_ZHSJ_96-2683a'/><line xml:id='KX2a0001_ZHSJ_96-2683a.01'>十四人，而申屠嘉食邑五百戶．張蒼已為丞相，嘉遷為御史大夫．張蒼免相，〔三〕孝文帝欲</line>
<line xml:id='KX2a0001_ZHSJ_96-2683a.02'>用皇后弟竇廣國為丞相，曰：「恐天下以吾私廣國．」廣國賢有行，故欲相之，念久之不可，</line>
<line xml:id='KX2a0001_ZHSJ_96-2683a.03'>而高帝時大臣又皆多死，餘見無可者，乃以御史大夫嘉為丞相，因故邑封為故安侯．〔四〕</line>
<line xml:id='KX2a0001_ZHSJ_96-2683a.04'>〔一〕　集解徐廣曰：「勇健有材力開張．」駰案：如淳曰「材官之多力，能腳蹋強弩張之，故曰蹶張．律有蹶張士」．</line>
<line xml:id='KX2a0001_ZHSJ_96-2683a.05'>　　　　索隱孟康云：「主張強弩．」又如淳曰：「材官之多力，能蹋強弩張之，故曰蹶張．」蹶音其月反．漢令有蹶張士</line>
<line xml:id='KX2a0001_ZHSJ_96-2683a.06'>　　　　百人是也．</line>
<line xml:id='KX2a0001_ZHSJ_96-2683a.07'>〔二〕　索隱所類反．</line>
<line xml:id='KX2a0001_ZHSJ_96-2683a.08'>〔三〕　集解徐廣曰：「後二年八月．」</line>
<line xml:id='KX2a0001_ZHSJ_96-2683a.09'>〔四〕　正義今易州界武陽城中東南隅故城是也．</line>
<line xml:id='KX2a0001_ZHSJ_96-2683a.10'>　　嘉為人廉直，門不受私謁．是時太中大夫鄧通方隆愛幸，賞賜累巨萬．文帝嘗燕飲通</line>
<line xml:id='KX2a0001_ZHSJ_96-2683a.11'>家，其寵如是．是時丞相入朝，而通居上傍，有怠慢之禮．丞相奏事畢，因言曰：「陛下愛幸</line>
<line xml:id='KX2a0001_ZHSJ_96-2683a.12'>臣，則富貴之；至於朝廷之禮，不可以不肅！」上曰：「君勿言，吾私之．」罷朝坐府中，嘉</line>
<line xml:id='KX2a0001_ZHSJ_96-2683a.13'>為檄召鄧通詣丞相府，不來，且斬通．通恐，入言文帝．文帝曰：「汝第往，吾今使人召若．」</line>
<line xml:id='KX2a0001_ZHSJ_96-2683a.14'>通至丞相府，免冠，徒跣，頓首謝．嘉坐自如，故不為禮，責曰：「夫朝廷者，高皇帝之朝廷</line>
<line xml:id='KX2a0001_ZHSJ_96-2683a.15'>也．通小臣，戲殿上，大不敬，當斬．吏今行斬之！」〔一〕通頓首，首盡出血，不解．文帝度</line>
</surface>
<surface xml:id='KX2a0001_ZHSJ_96-2684a-z'>
<pb ed='ZHSJ' n='96-2684a' xml:id='KX2a0001_ZHSJ_96-2684a'/><line xml:id='KX2a0001_ZHSJ_96-2684a.01'>丞相已困通，使使者持節召通，而謝丞相曰：「此吾弄臣，君釋之．」鄧通既至，為文帝泣曰：</line>
<line xml:id='KX2a0001_ZHSJ_96-2684a.02'>「丞相幾殺臣．」</line>
<line xml:id='KX2a0001_ZHSJ_96-2684a.03'>〔一〕　集解如淳曰：「嘉語其吏曰：『今便行斬之．』」</line>
<line xml:id='KX2a0001_ZHSJ_96-2684a.04'>　　嘉為丞相五歲，孝文帝崩，孝景帝即位．二年，鼂錯為內史，貴幸用事，諸法令多所請</line>
<line xml:id='KX2a0001_ZHSJ_96-2684a.05'>變更，議以謫罰侵削諸侯．而丞相嘉自絀所言不用，疾錯．錯為內史，門東出，不便，更穿</line>
<line xml:id='KX2a0001_ZHSJ_96-2684a.06'>一門南出．南出者，太上皇廟堧垣．〔一〕嘉聞之，欲因此以法錯擅穿宗廟垣為門，奏請誅</line>
<line xml:id='KX2a0001_ZHSJ_96-2684a.07'>錯．錯客有語錯，錯恐，夜入宮上謁，自歸景帝．〔二〕至朝，丞相奏請誅內史錯．景帝曰：「錯</line>
<line xml:id='KX2a0001_ZHSJ_96-2684a.08'>所穿非真廟垣，乃外堧垣，故他官居其中，〔三〕且又我使為之，錯無罪．」罷朝，嘉謂長史曰：</line>
<line xml:id='KX2a0001_ZHSJ_96-2684a.09'>「吾悔不先斬錯，乃先請之，為錯所賣．」至舍，因歐血而死．謚為節侯．子共侯蔑代，三</line>
<line xml:id='KX2a0001_ZHSJ_96-2684a.10'>年卒．子侯去病代，三十一年卒．〔四〕子侯臾代，六歲，坐為九江太守受故官送有罪，國除．</line>
<line xml:id='KX2a0001_ZHSJ_96-2684a.11'>〔一〕　集解服虔曰：「宮外垣也．」如淳曰：「堧音『畏磱』之『磱』．」　索隱如淳音「畏懦」之「懦」，乃喚反．韋昭音而</line>
<line xml:id='KX2a0001_ZHSJ_96-2684a.12'>　　　　緣反．又音輭．</line>
<line xml:id='KX2a0001_ZHSJ_96-2684a.13'>〔二〕　正義自歸帝首露．</line>
<line xml:id='KX2a0001_ZHSJ_96-2684a.14'>〔三〕　索隱漢書作「宂官」，謂散官也．</line>
<line xml:id='KX2a0001_ZHSJ_96-2684a.15'>〔四〕　集解徐廣曰：「一本無侯去病，而云共侯蔑三十三年，子臾改封靖安侯．」</line>
</surface>
<surface xml:id='KX2a0001_ZHSJ_96-2685a-z'>
<pb ed='ZHSJ' n='96-2685a' xml:id='KX2a0001_ZHSJ_96-2685a'/><line xml:id='KX2a0001_ZHSJ_96-2685a.02'>　　自申屠嘉死之後，景帝時開封侯陶青､桃侯劉舍為丞相．〔一〕及今上時，柏至侯許</line>
<line xml:id='KX2a0001_ZHSJ_96-2685a.03'>昌､〔二〕平棘侯薛澤､〔三〕武彊侯莊青翟､〔四〕高陵侯趙周〔五〕等為丞相．皆以列侯繼嗣，娖</line>
<line xml:id='KX2a0001_ZHSJ_96-2685a.04'>娖〔六〕廉謹，為丞相備員而已，無所能發明功名有著於當世者．</line>
<line xml:id='KX2a0001_ZHSJ_96-2685a.05'>〔一〕　集解徐廣曰：「陶青，高祖功臣陶舍之子也，謚夷．劉舍，本項氏親也，賜姓劉氏．父襄佐高祖有功．舍謚哀</line>
<line xml:id='KX2a0001_ZHSJ_96-2685a.06'>　　　　侯．」</line>
<line xml:id='KX2a0001_ZHSJ_96-2685a.07'>〔二〕　集解徐廣曰：「高祖功臣許溫之孫，謚哀侯．」</line>
<line xml:id='KX2a0001_ZHSJ_96-2685a.08'>〔三〕　集解徐廣曰：「高祖功臣廣平侯薛歐之孫平棘節侯薛澤．」</line>
<line xml:id='KX2a0001_ZHSJ_96-2685a.09'>〔四〕　集解徐廣曰：「高祖功臣莊不識之孫．」</line>
<line xml:id='KX2a0001_ZHSJ_96-2685a.10'>〔五〕　集解徐廣曰：「周父夷吾為楚王戊太傅，諫爭而死．」</line>
<line xml:id='KX2a0001_ZHSJ_96-2685a.11'>〔六〕　集解徐廣曰：「娖音七角反．一作『斷』，一作『』．」　索隱娖音側角反．小顏云「持整之貌」．漢書作「」，</line>
<line xml:id='KX2a0001_ZHSJ_96-2685a.12'>　　　　音初角反．斷音都亂反．義如尚書「斷斷猗無他技」．</line>
<line xml:id='KX2a0001_ZHSJ_96-2685a.13'>　　太史公曰：「張蒼文學律曆，為漢名相，而絀賈生､公孫臣等言正朔服色事而不遵，明用</line>
<line xml:id='KX2a0001_ZHSJ_96-2685a.14'>秦之顓頊曆，何哉？〔一〕周昌，木彊人也．〔二〕任敖以舊德用．〔三〕申屠嘉可謂剛毅守節矣，然</line>
</surface>
<surface xml:id='KX2a0001_ZHSJ_96-2686a-z'>
<pb ed='ZHSJ' n='96-2686a' xml:id='KX2a0001_ZHSJ_96-2686a'/><line xml:id='KX2a0001_ZHSJ_96-2686a.01'>無術學，殆與蕭､曹､陳平異矣．</line>
<line xml:id='KX2a0001_ZHSJ_96-2686a.02'>〔一〕　集解張晏曰：「不考經典，專用顓頊曆，何哉？」</line>
<line xml:id='KX2a0001_ZHSJ_96-2686a.03'>〔二〕　正義言其質直掘強如木石焉．</line>
<line xml:id='KX2a0001_ZHSJ_96-2686a.04'>〔三〕　集解張晏曰：「謂傷辱呂后吏．」</line>
<line xml:id='KX2a0001_ZHSJ_96-2686a.05'>　　　　孝武時丞相多甚，不記，莫錄其行起居狀略，且紀征和以來．</line>
<line xml:id='KX2a0001_ZHSJ_96-2686a.06'>　　　　有車丞相，長陵人也．〔一〕卒而有韋丞相代．〔二〕韋丞相賢者，魯人也．以讀書術為</line>
<line xml:id='KX2a0001_ZHSJ_96-2686a.07'>　　吏，至大鴻臚．有相工相之，當至丞相．有男四人，使相工相之，至第二子，其名玄成．</line>
<line xml:id='KX2a0001_ZHSJ_96-2686a.08'>　　相工曰：「此子貴，當封．」韋丞相言曰：「我即為丞相，有長子，是安從得之？」後竟為</line>
<line xml:id='KX2a0001_ZHSJ_96-2686a.09'>　　丞相，病死，而長子有罪論，不得嗣，而立玄成．玄成時佯狂，不肯立，竟立之，有讓國</line>
<line xml:id='KX2a0001_ZHSJ_96-2686a.10'>　　之名．後坐騎至廟，不敬，有詔奪爵一級，為關內侯，失列侯，得食其故國邑．韋丞相</line>
<line xml:id='KX2a0001_ZHSJ_96-2686a.11'>　　卒，有魏丞相代．</line>
<line xml:id='KX2a0001_ZHSJ_96-2686a.12'>〔一〕　集解名千秋．</line>
<line xml:id='KX2a0001_ZHSJ_96-2686a.13'>〔二〕　索隱自車千秋已下，皆褚先生等所記，然丞相傳都省略，漢書則備．</line>
<line xml:id='KX2a0001_ZHSJ_96-2686a.14'>　　　　魏丞相相者，濟陰人也．以文吏至丞相．其人好武，皆令諸吏帶劍，帶劍前奏事．</line>
</surface>
<surface xml:id='KX2a0001_ZHSJ_96-2687a-z'>
<pb ed='ZHSJ' n='96-2687a' xml:id='KX2a0001_ZHSJ_96-2687a'/><line xml:id='KX2a0001_ZHSJ_96-2687a.01'>　　或有不帶劍者，當入奏事，至乃借劍而敢入奏事．其時京兆尹趙君，〔一〕丞相奏以免</line>
<line xml:id='KX2a0001_ZHSJ_96-2687a.02'>　　罪，使人執魏丞相，欲求脫罪而不聽．復使人脅恐魏丞相，以夫人賊殺待婢事而私獨</line>
<line xml:id='KX2a0001_ZHSJ_96-2687a.03'>　　奏請驗之，發吏卒至丞相舍，捕奴婢笞擊問之，實不以兵刃殺也．而丞相司直繁君〔二〕</line>
<line xml:id='KX2a0001_ZHSJ_96-2687a.04'>　　奏京兆尹趙君迫脅丞相，誣以夫人賊殺婢，發吏卒圍捕丞相舍，不道；又得擅屏騎士</line>
<line xml:id='KX2a0001_ZHSJ_96-2687a.05'>　　事，趙京兆坐要斬．又有使掾陳平等劾中尚書，疑以獨擅劫事而坐之，大不敬，長史以</line>
<line xml:id='KX2a0001_ZHSJ_96-2687a.06'>　　下皆坐死，或下蠶室．而魏丞相竟以丞相病死．子嗣．後坐騎至廟，不敬，有詔奪爵</line>
<line xml:id='KX2a0001_ZHSJ_96-2687a.07'>　　一級，為關內侯，失列侯，得食其故國邑．魏丞相卒，以御史大夫邴吉代．</line>
<line xml:id='KX2a0001_ZHSJ_96-2687a.08'>〔一〕　集解名廣漢．</line>
<line xml:id='KX2a0001_ZHSJ_96-2687a.09'>〔二〕　索隱繁，姓也，音婆．</line>
<line xml:id='KX2a0001_ZHSJ_96-2687a.10'>　　　　邴丞相吉者，魯國人也．以讀書好法令至御史大夫．孝宣帝時，以有舊故，封為</line>
<line xml:id='KX2a0001_ZHSJ_96-2687a.11'>　　列侯，而因為丞相．明於事，有大智，後世稱之．以丞相病死．子顯嗣．後坐騎至廟，</line>
<line xml:id='KX2a0001_ZHSJ_96-2687a.12'>　　不敬，有詔奪爵一級，失列侯，得食故國邑．顯為吏至太僕，坐官秏亂，身及子男有姦</line>
<line xml:id='KX2a0001_ZHSJ_96-2687a.13'>　　贓，免為庶人．</line>
<line xml:id='KX2a0001_ZHSJ_96-2687a.14'>　　　　邴丞相卒，黃丞相代．長安中有善相工田文者，與韋丞相､魏丞相､邴丞相微賤時</line>
<line xml:id='KX2a0001_ZHSJ_96-2687a.15'>　　會於客家，田文言曰：「今此三君者，皆丞相也．」其後三人竟更相代為丞相，何見之明</line>
</surface>
<surface xml:id='KX2a0001_ZHSJ_96-2688a-z'>
<pb ed='ZHSJ' n='96-2688a' xml:id='KX2a0001_ZHSJ_96-2688a'/><line xml:id='KX2a0001_ZHSJ_96-2688a.01'>　　也．</line>
<line xml:id='KX2a0001_ZHSJ_96-2688a.02'>　　　　黃丞相霸者，淮陽人也．以讀書為吏，至潁川太守．治潁川，以禮義條教喻告化</line>
<line xml:id='KX2a0001_ZHSJ_96-2688a.03'>　　之．犯法者，風曉令自殺．化大行，名聲聞．孝宣帝下制曰：「潁川太守霸，以宣布詔</line>
<line xml:id='KX2a0001_ZHSJ_96-2688a.04'>　　令治民，道不拾遺，男女異路，獄中無重囚．賜爵關內侯，黃金百斤．」徵為京兆尹而</line>
<line xml:id='KX2a0001_ZHSJ_96-2688a.05'>　　至丞相，復以禮義為治．以丞相病死．子嗣，後為列侯．黃丞相卒，以御史大夫于定</line>
<line xml:id='KX2a0001_ZHSJ_96-2688a.06'>　　國代．于丞相已有廷尉傳，在張廷尉語中．于丞相去，御史大夫韋玄成代．</line>
<line xml:id='KX2a0001_ZHSJ_96-2688a.07'>　　　　韋丞相玄成者，即前韋丞相子也．代父，後失列侯．其人少時好讀書，明於詩､論</line>
<line xml:id='KX2a0001_ZHSJ_96-2688a.08'>　　語．為吏至衞尉，徙為太子太傅．御史大夫薛君免，〔一〕為御史大夫．于丞相乞骸骨</line>
<line xml:id='KX2a0001_ZHSJ_96-2688a.09'>　　免，而為丞相，因封故邑為扶陽侯．數年，病死．孝元帝親臨喪，賜賞甚厚．子嗣後．</line>
<line xml:id='KX2a0001_ZHSJ_96-2688a.10'>　　其治容容隨世俗浮沈，而見謂諂巧．而相工本謂之當為侯代父，而後失之；復自游宦</line>
<line xml:id='KX2a0001_ZHSJ_96-2688a.11'>　　而起，至丞相．父子俱為丞相，世閒美之，豈不命哉！相工其先知之．韋丞相卒，御史</line>
<line xml:id='KX2a0001_ZHSJ_96-2688a.12'>　　大夫匡衡代．</line>
<line xml:id='KX2a0001_ZHSJ_96-2688a.13'>〔一〕　集解名廣德也．</line>
<line xml:id='KX2a0001_ZHSJ_96-2688a.14'>　　　　丞相匡衡者，東海人也．好讀書，從博士受詩．家貧，衡傭作以給食飲．才下，數</line>
<line xml:id='KX2a0001_ZHSJ_96-2688a.15'>　　射策不中，至九，乃中丙科．其經以不中科故明習．補平原文學卒史．數年，郡不尊</line>
</surface>
<surface xml:id='KX2a0001_ZHSJ_96-2689a-z'>
<pb ed='ZHSJ' n='96-2689a' xml:id='KX2a0001_ZHSJ_96-2689a'/><line xml:id='KX2a0001_ZHSJ_96-2689a.01'>　　敬．御史徵之，以補百石屬薦為郎，而補博士，拜為太子少傅，而事孝元帝．孝元好</line>
<line xml:id='KX2a0001_ZHSJ_96-2689a.02'>　　詩，而遷為光祿勳，居殿中為師，授教左右，而縣官坐其旁聽，甚善之，日以尊貴．御史</line>
<line xml:id='KX2a0001_ZHSJ_96-2689a.03'>　　大夫鄭弘坐事免，而匡君為御史大夫．歲餘，韋丞相死，匡君代為丞相，封樂安侯．以</line>
<line xml:id='KX2a0001_ZHSJ_96-2689a.04'>　　十年之閒，不出長安城門而至丞相，豈非遇時而命也哉！</line>
<line xml:id='KX2a0001_ZHSJ_96-2689a.05'>　　　　太史公曰：深惟〔一〕士之游宦所以至封侯者，微甚．〔二〕然多至御史大夫即去者．</line>
<line xml:id='KX2a0001_ZHSJ_96-2689a.06'>　　諸為大夫而丞相次也，其心冀幸丞相物故也．〔三〕或乃陰私相毀害，欲代之．然守之日</line>
<line xml:id='KX2a0001_ZHSJ_96-2689a.07'>　　久不得，或為之日少而得之，至於封侯，真命也夫！御史大夫鄭君守之數年不得，匡君</line>
<line xml:id='KX2a0001_ZHSJ_96-2689a.08'>　　居之未滿歲，而韋丞相死，即代之矣，豈可以智巧得哉！多有賢聖之才，困戹不得者衆</line>
<line xml:id='KX2a0001_ZHSJ_96-2689a.09'>　　甚也．</line>
<line xml:id='KX2a0001_ZHSJ_96-2689a.10'>〔一〕　索隱案：此論匡衡已來事，則後人所述也，而亦稱「太史公」，其序述淺陋，一何誣也！</line>
<line xml:id='KX2a0001_ZHSJ_96-2689a.11'>〔二〕　集解徐廣曰：「微，一作『徵』．」</line>
<line xml:id='KX2a0001_ZHSJ_96-2689a.12'>〔三〕　集解高堂隆答魏朝訪曰：「物，無也．故，事也．言無復所能於事．」</line>
<line xml:id='KX2a0001_ZHSJ_96-2689a.13'>【索隱述贊】張蒼主計，天下作程．孫臣始絀，秦曆尚行．御史亞相，相國阿衡．申屠面折，周子廷爭．</line>
<line xml:id='KX2a0001_ZHSJ_96-2689a.14'>其他娖娖，無所發明．</line>
</surface>
<surface xml:id='KX2a0001_ZHSJ_96-2690a-z'>
<pb ed='ZHSJ' n='96-2690a' xml:id='KX2a0001_ZHSJ_96-2690a'/></surface>
</surfaceGrp>
