<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_102'>
<surface type='dummy'></surface>
<surface xml:id='SHIJI_ZHSJ_102-2751a-z'>
<pb ed='ZHSJ' n='102-2751a' xml:id='SHIJI_ZHSJ_102-2751a'/><line xml:id='SHIJI_ZHSJ_102-2751a.01'>史記卷一百二</line>
<line xml:id='SHIJI_ZHSJ_102-2751a.02'>　　張釋之馮唐列傳第四十二</line>
<line xml:id='SHIJI_ZHSJ_102-2751a.03'>　　張廷尉釋之者，堵陽人也，〔一〕字季．有兄仲同居．以訾為騎郎，〔二〕事孝文帝，十歲不</line>
<line xml:id='SHIJI_ZHSJ_102-2751a.04'>得調，無所知名．釋之曰：「久宦減仲之產，不遂．」欲自免歸．中郎將袁盎知其賢，惜其去，</line>
<line xml:id='SHIJI_ZHSJ_102-2751a.05'>乃請徙釋之補謁者．〔三〕釋之既朝畢，因前言便宜事．文帝曰：「卑之，毋甚高論，令今可施</line>
<line xml:id='SHIJI_ZHSJ_102-2751a.06'>行也．」〔四〕於是釋之言秦漢之閒事，秦所以失而漢所以興者久之．文帝稱善，乃拜釋之為</line>
<line xml:id='SHIJI_ZHSJ_102-2751a.07'>謁者僕射．</line>
<line xml:id='SHIJI_ZHSJ_102-2751a.08'>〔一〕　索隱韋昭堵音赭，又音如字，地名，屬南陽．　正義應劭曰：「哀帝改為順陽，水東南入蔡．」括地志云：「順</line>
<line xml:id='SHIJI_ZHSJ_102-2751a.09'>　　　　陽故城在鄧州穰縣西三十里，楚之郇邑也．及蘇秦傳云『楚北有郇陽』，並謂此也．」</line>
<line xml:id='SHIJI_ZHSJ_102-2751a.10'>〔二〕　集解蘇林曰：「顧錢若出穀也．」如淳曰：「漢儀注訾五百萬得為常侍郎．」　索隱訾音子移反．字苑云「貲，</line>
<line xml:id='SHIJI_ZHSJ_102-2751a.11'>　　　　積財也」．</line>
<line xml:id='SHIJI_ZHSJ_102-2751a.12'>〔三〕　正義百官表云「謁者，掌賓讚受事，員十七人，秩比六百石」也．</line>
<line xml:id='SHIJI_ZHSJ_102-2751a.13'>〔四〕　索隱案：卑，下也．欲令且卑下其志，無甚高談論，但令依時事，無說古遠也．</line>
</surface>
<surface xml:id='SHIJI_ZHSJ_102-2752a-z'>
<pb ed='ZHSJ' n='102-2752a' xml:id='SHIJI_ZHSJ_102-2752a'/><line xml:id='SHIJI_ZHSJ_102-2752a.02'>　　釋之從行，登虎圈．〔一〕上問上林尉〔二〕諸禽獸簿，十餘問，尉左右視，盡不能對．虎圈</line>
<line xml:id='SHIJI_ZHSJ_102-2752a.03'>嗇夫〔三〕從旁代尉對上所問禽獸簿甚悉，欲以觀其能口對響應無窮者．文帝曰：「吏不當</line>
<line xml:id='SHIJI_ZHSJ_102-2752a.04'>若是邪？尉無賴！」〔四〕乃詔釋之拜嗇夫為上林令．釋之久之前曰：「陛下以絳侯周勃何如</line>
<line xml:id='SHIJI_ZHSJ_102-2752a.05'>人也？」上曰：「長者也．」又復問：「東陽侯張相如何如人也？」上復曰：「長者．」釋之曰：</line>
<line xml:id='SHIJI_ZHSJ_102-2752a.06'>「夫絳侯､東陽侯稱為長者，此兩人言事曾不能出口，豈斅此嗇夫諜諜〔五〕利口捷給哉！且</line>
<line xml:id='SHIJI_ZHSJ_102-2752a.07'>秦以任刀筆之吏，吏爭以亟疾苛察相高，然其敝徒文具耳，〔六〕無惻隱之實．以故不聞其</line>
<line xml:id='SHIJI_ZHSJ_102-2752a.08'>過，陵遲而至於二世，天下土崩．今陛下以嗇夫口辯而超遷之，臣恐天下隨風靡靡，爭為口</line>
<line xml:id='SHIJI_ZHSJ_102-2752a.09'>辯而無其實．且下之化上疾於景響，舉錯不可不審也．」文帝曰：「善．」乃止不拜嗇夫．</line>
<line xml:id='SHIJI_ZHSJ_102-2752a.10'>〔一〕　正義求遠反．</line>
<line xml:id='SHIJI_ZHSJ_102-2752a.11'>〔二〕　索隱漢書表上林有八丞十二尉．百官志尉秩三百石．</line>
<line xml:id='SHIJI_ZHSJ_102-2752a.12'>〔三〕　正義掌虎圈．百官表有鄉嗇夫，此其類也．</line>
<line xml:id='SHIJI_ZHSJ_102-2752a.13'>〔四〕　集解張晏曰：「才無可恃．」</line>
<line xml:id='SHIJI_ZHSJ_102-2752a.14'>〔五〕　集解晉灼曰：「音牒．」　索隱音牒．漢書作「喋喋」，口多言．</line>
<line xml:id='SHIJI_ZHSJ_102-2752a.15'>〔六〕　索隱案：謂空具其文而無其實也．</line>
</surface>
<surface xml:id='SHIJI_ZHSJ_102-2753a-z'>
<pb ed='ZHSJ' n='102-2753a' xml:id='SHIJI_ZHSJ_102-2753a'/><line xml:id='SHIJI_ZHSJ_102-2753a.01'>上就車，召釋之參乘，徐行，問釋之秦之敝．具以質言．〔一〕至宮，上拜釋之為公車令．</line>
<line xml:id='SHIJI_ZHSJ_102-2753a.02'>〔一〕　集解如淳曰：「質，誠也．」</line>
<line xml:id='SHIJI_ZHSJ_102-2753a.03'>　　頃之，太子與梁王共車入朝，不下司馬門，〔一〕於是釋之追止太子､梁王無得入殿門．</line>
<line xml:id='SHIJI_ZHSJ_102-2753a.04'>遂劾不下公門不敬，奏之．薄太后聞之，文帝免冠謝曰：「教兒子不謹．」薄太后乃使使承</line>
<line xml:id='SHIJI_ZHSJ_102-2753a.05'>詔赦太子､梁王，然后得入．文帝由是奇釋之，拜為中大夫．</line>
<line xml:id='SHIJI_ZHSJ_102-2753a.06'>〔一〕　集解如淳曰：「宮衞令『諸出入殿門公車司馬門，乘軺傳者皆下，不如令，罰金四兩』．」</line>
<line xml:id='SHIJI_ZHSJ_102-2753a.07'>　　頃之，至中郎將．從行至霸陵，居北臨廁．〔一〕是時慎夫人從，上指示慎夫人新豐道，</line>
<line xml:id='SHIJI_ZHSJ_102-2753a.08'>曰：「此走邯鄲道也．」〔二〕使慎夫人鼓瑟，上自倚瑟而歌，〔三〕意慘悽悲懷，顧謂羣臣曰：「嗟</line>
<line xml:id='SHIJI_ZHSJ_102-2753a.09'>乎！以北山石為椁，〔四〕用紵絮〔五〕斮陳，蕠漆其閒，〔六〕豈可動哉！」左右皆曰：「善．」釋</line>
<line xml:id='SHIJI_ZHSJ_102-2753a.10'>之前進曰：「使其中有可欲者，雖錮南山猶有郄；〔七〕使其中無可欲者，雖無石椁，又何戚</line>
<line xml:id='SHIJI_ZHSJ_102-2753a.11'>焉！」文帝稱善．其後拜釋之為廷尉．</line>
<line xml:id='SHIJI_ZHSJ_102-2753a.12'>〔一〕　集解李奇曰：「霸陵北頭廁近霸水，帝登其上，以遠望也．」如淳曰：「居高臨垂邊曰廁也．」蘇林曰：「廁，邊側</line>
<line xml:id='SHIJI_ZHSJ_102-2753a.13'>　　　　也．」韋昭曰：「高岸夾水為廁也．」　索隱劉氏廁音初吏反．按：李奇曰「霸陵北頭廁近霸水」．蘇林曰「廁，</line>
</surface>
<surface xml:id='SHIJI_ZHSJ_102-2754a-z'>
<pb ed='ZHSJ' n='102-2754a' xml:id='SHIJI_ZHSJ_102-2754a'/><line xml:id='SHIJI_ZHSJ_102-2754a.01'>　　　　邊側也」．包愷音側，義亦兩通也．</line>
<line xml:id='SHIJI_ZHSJ_102-2754a.02'>〔二〕　集解張晏曰：「慎夫人，邯鄲人也．」如淳曰：「走音奏，趨也．」　索隱音奏．案：走猶向也．</line>
<line xml:id='SHIJI_ZHSJ_102-2754a.03'>〔三〕　集解漢書音義曰：「聲氣依倚瑟也．書曰『聲依永』．」　索隱倚，於綺反．案：謂歌聲合於瑟聲，相依倚也．</line>
<line xml:id='SHIJI_ZHSJ_102-2754a.04'>〔四〕　正義顏師古云：「美石出京師北山，今宜州石是．」</line>
<line xml:id='SHIJI_ZHSJ_102-2754a.05'>〔五〕　索隱上張呂反，下息慮反．</line>
<line xml:id='SHIJI_ZHSJ_102-2754a.06'>〔六〕　集解徐廣曰：「斮，一作『錯』．」駰案：漢書音義曰「斮絮，以漆著其閒也」．　索隱斮陳絮漆其閒．斮音側略</line>
<line xml:id='SHIJI_ZHSJ_102-2754a.07'>　　　　反．絮音女居反．案：斮陳絮以漆著其閒也．</line>
<line xml:id='SHIJI_ZHSJ_102-2754a.08'>〔七〕　集解張晏曰：「錮，鑄也．帝北向，故云『北山』；迴顧南向，故云『南山』．」　索隱案：張晏云「錮，鑄也．帝北</line>
<line xml:id='SHIJI_ZHSJ_102-2754a.09'>　　　　向，故云『北山』；回顧向南，故云『南山』」．今案：大顏云「北山青石肌理密，堪為碑槨，至今猶然．故秦本紀作</line>
<line xml:id='SHIJI_ZHSJ_102-2754a.10'>　　　　阿房或作酈山石槨是也」．故帝欲北山之石為槨，取其精牢．釋之答言，但使薄葬，冢中無可貪，雖無石槨，有何</line>
<line xml:id='SHIJI_ZHSJ_102-2754a.11'>　　　　憂焉．若使厚殉，冢中有物，雖并錮南山，猶為人所發掘也．言「南山」者，取其高厚之意，張晏殊失其旨也．</line>
<line xml:id='SHIJI_ZHSJ_102-2754a.12'>　　頃之，上行出中渭橋，〔一〕有一人從穚下走出，乘輿馬驚．於是使騎捕，屬之廷尉．釋</line>
<line xml:id='SHIJI_ZHSJ_102-2754a.13'>之治問．曰：「縣人來，〔二〕聞蹕，匿橋下．久之，以為行已過，即出，見乘輿車騎，即走耳．」</line>
<line xml:id='SHIJI_ZHSJ_102-2754a.14'>廷尉秦當，一人犯蹕，當罰金．〔三〕文帝怒曰：「此人親驚吾馬，吾馬賴柔和，令他馬，固不敗</line>
<line xml:id='SHIJI_ZHSJ_102-2754a.15'>傷我乎？而廷尉乃當之罰金！」釋之曰：「法者天子所與天下公共也．〔四〕今法如此而更重</line>
</surface>
<surface xml:id='SHIJI_ZHSJ_102-2755a-z'>
<pb ed='ZHSJ' n='102-2755a' xml:id='SHIJI_ZHSJ_102-2755a'/><line xml:id='SHIJI_ZHSJ_102-2755a.01'>之，是法不信於民也．且方其時，上使立誅之則已．今既下廷尉，廷尉，天下之平也，一傾</line>
<line xml:id='SHIJI_ZHSJ_102-2755a.02'>而天下用法皆為輕重，民安所措其手足？唯陛下察之．」良久，上曰：「廷尉當是也．」</line>
<line xml:id='SHIJI_ZHSJ_102-2755a.03'>〔一〕　集解張晏曰：「在渭橋中路．」瓚曰：「中渭橋兩岸之中．」　索隱張晏､臣瓚之說皆非也．案今渭橋有三所：</line>
<line xml:id='SHIJI_ZHSJ_102-2755a.04'>　　　　一所在城西北咸陽路，曰西渭橋；一所在東北高陵道，曰東渭橋；其中渭橋在古城之北也．</line>
<line xml:id='SHIJI_ZHSJ_102-2755a.05'>〔二〕　集解如淳曰：「長安縣人．」</line>
<line xml:id='SHIJI_ZHSJ_102-2755a.06'>〔三〕　集解如淳曰：「乙令『蹕先至而犯者罰金四兩』．蹕，止行人．」　索隱案：崔浩云「當謂處其罪也」．案：百</line>
<line xml:id='SHIJI_ZHSJ_102-2755a.07'>　　　　官志云「廷尉平刑罰，奏當所應．郡國讞疑罪，皆處當以報之」也．</line>
<line xml:id='SHIJI_ZHSJ_102-2755a.08'>〔四〕　索隱小顏云：「公謂不私也．」</line>
<line xml:id='SHIJI_ZHSJ_102-2755a.09'>　　其後有人盜高廟坐前玉環，捕得，文帝怒，下廷尉治．釋之案律盜宗廟服御物者為奏，</line>
<line xml:id='SHIJI_ZHSJ_102-2755a.10'>奏當[⿱𠫓廾]市．上大怒曰：「人之無道，乃盜先帝廟器，吾屬廷尉者，欲致之族，而君以法奏</line>
<line xml:id='SHIJI_ZHSJ_102-2755a.11'>之，〔一〕非吾所以共承宗廟意也．」釋之免冠頓首謝曰：「法如是足也．〔二〕且罪等，〔三〕然以</line>
<line xml:id='SHIJI_ZHSJ_102-2755a.12'>逆順為差．今盜宗廟器而族之，有如萬分之一，假令愚民取長陵一抔土，〔四〕陛下何以加</line>
<line xml:id='SHIJI_ZHSJ_102-2755a.13'>其法乎？」久之，文帝與太后言之，乃許廷尉當．是時，中尉條侯周亞夫與梁相山都侯</line>
<line xml:id='SHIJI_ZHSJ_102-2755a.14'>王恬開〔五〕見釋之持議平，乃結為親友．張廷尉由此天下稱之．</line>
<line xml:id='SHIJI_ZHSJ_102-2755a.15'>〔一〕　索隱案：法者，依律以斷也．</line>
<line xml:id='SHIJI_ZHSJ_102-2755a.16'>〔二〕　集解徐廣曰：「足，一作『止』也．」</line>
</surface>
<surface xml:id='SHIJI_ZHSJ_102-2756a-z'>
<pb ed='ZHSJ' n='102-2756a' xml:id='SHIJI_ZHSJ_102-2756a'/><line xml:id='SHIJI_ZHSJ_102-2756a.01'>〔三〕　集解如淳曰：「俱死罪也，盜玉環不若盜長陵土之逆也．」</line>
<line xml:id='SHIJI_ZHSJ_102-2756a.02'>〔四〕　集解張晏曰：「不欲指言，故以取土譬也．」　索隱抔音步侯反．案：禮運云「汙尊而抔飲」，鄭氏云「抔，手掬</line>
<line xml:id='SHIJI_ZHSJ_102-2756a.03'>　　　　之，字從手」．字本或作「盃」，言一勺一杯，兩音並通．又音普迴反．坯者，塼之未燒之名也．張晏云「不欲指</line>
<line xml:id='SHIJI_ZHSJ_102-2756a.04'>　　　　言，故以取土譬」者，󻓎不欲言盜開長陵及說傷迫近先帝故也．</line>
<line xml:id='SHIJI_ZHSJ_102-2756a.05'>〔五〕　集解徐廣曰：「一作『閒』．漢書作『啟』．啟者，景帝諱也，故或為『開』．」</line>
<line xml:id='SHIJI_ZHSJ_102-2756a.06'>　　後文帝崩，景帝立，釋之恐，〔一〕稱病．欲免去，懼大誅至；欲見謝，則未知何如．用王</line>
<line xml:id='SHIJI_ZHSJ_102-2756a.07'>生計，卒見謝，景帝不過也．</line>
<line xml:id='SHIJI_ZHSJ_102-2756a.08'>〔一〕　索隱謂帝為太子時，與梁王入朝，不下司馬門，釋之曾劾，故恐也．</line>
<line xml:id='SHIJI_ZHSJ_102-2756a.09'>　　王生者，善為黃老言，處士也．嘗召居廷中，三公九卿盡會立，王生老人，曰「吾</line>
<line xml:id='SHIJI_ZHSJ_102-2756a.10'>解」，〔一〕顧謂張廷尉：「為我結！」〔二〕釋之跪而結之．既已，人或謂王生曰：「獨柰何廷辱</line>
<line xml:id='SHIJI_ZHSJ_102-2756a.11'>張廷尉，使跪結？」王生曰：「吾老且賤，自度終無益於張廷尉．張廷尉方今天下名臣，吾</line>
<line xml:id='SHIJI_ZHSJ_102-2756a.12'>故聊辱廷尉，使跪結，欲以重之．」諸公聞之，賢王生而重張廷尉．</line>
<line xml:id='SHIJI_ZHSJ_102-2756a.13'>〔一〕　正義上萬越反，下閑買反．</line>
<line xml:id='SHIJI_ZHSJ_102-2756a.14'>〔二〕　索隱結音如字，又音計．</line>
<line xml:id='SHIJI_ZHSJ_102-2756a.15'>　　張廷尉事景帝歲餘，為淮南王相，猶尚以前過也．久之，釋之卒．其子曰張摯，字長公，</line>
</surface>
<surface xml:id='SHIJI_ZHSJ_102-2757a-z'>
<pb ed='ZHSJ' n='102-2757a' xml:id='SHIJI_ZHSJ_102-2757a'/><line xml:id='SHIJI_ZHSJ_102-2757a.01'>官至大夫，免．以不能取容當世，故終身不仕．〔一〕</line>
<line xml:id='SHIJI_ZHSJ_102-2757a.02'>〔一〕　索隱謂性公直，不能曲屈見容於當世，故至免官不仕也．</line>
<line xml:id='SHIJI_ZHSJ_102-2757a.03'>　　馮唐者，其大父趙人．父徙代．漢興徙安陵．唐以孝著，為中郎署長，〔一〕事文帝．文</line>
<line xml:id='SHIJI_ZHSJ_102-2757a.04'>帝輦過，〔二〕問唐曰：「父老何自為郎？〔三〕家安在？」唐具以實對．文帝曰：「吾居代時，吾</line>
<line xml:id='SHIJI_ZHSJ_102-2757a.05'>尚食監高袪數為我言趙將李齊之賢，戰於鉅鹿下．今吾每飯，意未嘗不在鉅鹿也．〔四〕父知</line>
<line xml:id='SHIJI_ZHSJ_102-2757a.06'>之乎？」唐對曰：「尚不如廉頗､李牧之為將也．」上曰：「何以？」唐曰：「臣大父在趙時，為官</line>
<line xml:id='SHIJI_ZHSJ_102-2757a.07'>（<note>卒</note>）【率】將，〔五〕善李牧．臣父故為代相，善趙將李齊，知其為人也．」上既聞廉頗､李牧為</line>
<line xml:id='SHIJI_ZHSJ_102-2757a.08'>人，良〔六〕說，而搏髀曰：「嗟乎！吾獨不得廉頗､李牧時為吾將，吾豈憂匈奴哉！」唐曰：「主</line>
<line xml:id='SHIJI_ZHSJ_102-2757a.09'>臣！〔七〕陛下雖得廉頗､李牧，弗能用也．」上怒，起入禁中．良久，召唐讓曰：「公柰何衆辱</line>
<line xml:id='SHIJI_ZHSJ_102-2757a.10'>我，獨無閒處乎？」唐謝曰：「鄙人不知忌諱．」</line>
<line xml:id='SHIJI_ZHSJ_102-2757a.11'>〔一〕　集解應劭曰：「此云孝子郎也．」或曰以至孝聞．　索隱案：謂為郎署之長也．</line>
<line xml:id='SHIJI_ZHSJ_102-2757a.12'>〔二〕　索隱過音戈．謂文帝乘輦，會過郎署．</line>
<line xml:id='SHIJI_ZHSJ_102-2757a.13'>〔三〕　索隱案：崔浩云「自，從也．帝詢唐何從為郎」．又小顏云「年老矣，乃自為郎，怪之也」．</line>
</surface>
<surface xml:id='SHIJI_ZHSJ_102-2758a-z'>
<pb ed='ZHSJ' n='102-2758a' xml:id='SHIJI_ZHSJ_102-2758a'/><line xml:id='SHIJI_ZHSJ_102-2758a.01'>〔四〕　集解張晏曰：「每食念監所說李齊在鉅鹿時．」</line>
<line xml:id='SHIJI_ZHSJ_102-2758a.02'>〔五〕　集解徐廣曰：「一云『官士將』．」駰案：晉灼曰「百人為徹行，亦皆帥將也」．　索隱注「百人為徹行將帥」，</line>
<line xml:id='SHIJI_ZHSJ_102-2758a.03'>　　　　案國語「百人為徹行，行頭皆官師」．賈逵云「百人為一隊也．官師，隊大夫也」．</line>
<line xml:id='SHIJI_ZHSJ_102-2758a.04'>〔六〕　集解如淳曰：「良，善也．」</line>
<line xml:id='SHIJI_ZHSJ_102-2758a.05'>〔七〕　索隱案：樂彥云「人臣進對前稱『主臣』，猶上書前云『昧死』」．案：志林云「馮唐面折萬乘，何言不懼」，主臣</line>
<line xml:id='SHIJI_ZHSJ_102-2758a.06'>　　　　為驚怖，其言益著也．又魏武謂陳琳云「卿為本初檄，何乃言及上祖」，琳謝云「主臣」，益明主臣是驚怖也．解</line>
<line xml:id='SHIJI_ZHSJ_102-2758a.07'>　　　　已見前志也．</line>
<line xml:id='SHIJI_ZHSJ_102-2758a.08'>　　當是之時，匈奴新大入朝，〔一〕殺北地〔二〕都尉卬．〔三〕上以胡寇為意，乃卒復問唐</line>
<line xml:id='SHIJI_ZHSJ_102-2758a.09'>曰：「公何以知吾不能用廉頗､李牧也？」唐對曰：「臣聞上古王者之遣將也，跪而推轂，曰</line>
<line xml:id='SHIJI_ZHSJ_102-2758a.10'>閫以內者，〔四〕寡人制之；閫以外者，將軍制之．軍功爵賞皆決於外，歸而奏之．此非虛言</line>
<line xml:id='SHIJI_ZHSJ_102-2758a.11'>也．臣大父言，李牧為趙將居邊，軍市之租皆自用饗士，〔五〕賞賜決於外，不從中擾也．委</line>
<line xml:id='SHIJI_ZHSJ_102-2758a.12'>任而責成功，故李牧乃得盡其智能，遣選車千三百乘，〔六〕彀騎萬三千，〔七〕百金之士十</line>
<line xml:id='SHIJI_ZHSJ_102-2758a.13'>萬，〔八〕是以北逐單于，破東胡，〔九〕滅澹林，〔一０〕西抑彊秦，南支韓､魏．當是之時，趙幾</line>
<line xml:id='SHIJI_ZHSJ_102-2758a.14'>霸．〔一一〕其後會趙王遷立，其母倡也．〔一二〕王遷立，乃用郭開讒，卒誅李牧，〔一三〕令顏聚代</line>
<line xml:id='SHIJI_ZHSJ_102-2758a.15'>之．〔一四〕是以兵破士北，為秦所禽滅．今臣竊聞魏尚為雲中守，〔一五〕其軍市租盡以饗士卒，</line>
<line xml:id='SHIJI_ZHSJ_102-2758a.16'>【出】私養錢，〔一六〕五日一椎牛，〔一七〕饗賓客軍吏舍人，是以匈奴遠避，不近雲中之塞．虜曾一</line>
</surface>
<surface xml:id='SHIJI_ZHSJ_102-2759a-z'>
<pb ed='ZHSJ' n='102-2759a' xml:id='SHIJI_ZHSJ_102-2759a'/><line xml:id='SHIJI_ZHSJ_102-2759a.01'>入，尚率車騎擊之，所殺其衆．夫士卒盡家人子，〔一八〕起田中從軍，安知尺籍伍符．〔一九〕終日</line>
<line xml:id='SHIJI_ZHSJ_102-2759a.02'>力戰，斬首捕虜，上功莫府，〔二０〕一言不相應，〔二一〕文吏以法繩之．其賞不行而吏奉法必用．</line>
<line xml:id='SHIJI_ZHSJ_102-2759a.03'>臣愚，以為陛下法太明，賞太輕，罰太重．且雲中守魏尚坐上功首虜差六級，陛下下之吏，</line>
<line xml:id='SHIJI_ZHSJ_102-2759a.04'>削其爵，罰作之．由此言之，陛下雖得廉頗､李牧，弗能用也．〔二二〕臣誠愚，觸忌諱，死罪死</line>
<line xml:id='SHIJI_ZHSJ_102-2759a.05'>罪！」文帝說．是日令馮唐持節赦魏尚，復以為雲中守，而拜唐為車騎都尉，主中尉及郡國</line>
<line xml:id='SHIJI_ZHSJ_102-2759a.06'>車士．〔二三〕</line>
<line xml:id='SHIJI_ZHSJ_102-2759a.07'>〔一〕　索隱上音朝，早也．下音乃何反，縣名，屬安定也．　正義在原州百泉縣西北十里，漢朝縣是也．</line>
<line xml:id='SHIJI_ZHSJ_102-2759a.08'>〔二〕　正義北地郡，今寧州也．</line>
<line xml:id='SHIJI_ZHSJ_102-2759a.09'>〔三〕　索隱案：都尉姓孫名卬．</line>
<line xml:id='SHIJI_ZHSJ_102-2759a.10'>〔四〕　集解韋昭曰：「此郭門之閫也．門中橛曰閫．」　索隱橛音其月反．　正義閫音苦本反．謂門限也．</line>
<line xml:id='SHIJI_ZHSJ_102-2759a.11'>〔五〕　索隱案：謂軍中立市，市有稅．稅即租也．</line>
<line xml:id='SHIJI_ZHSJ_102-2759a.12'>〔六〕　索隱案：六韜書有選車之法．</line>
<line xml:id='SHIJI_ZHSJ_102-2759a.13'>〔七〕　索隱如淳云：「彀音構．彀騎，張弓之騎也．」</line>
<line xml:id='SHIJI_ZHSJ_102-2759a.14'>〔八〕　集解服虔曰：「良士直百金也．」或曰直百金，言重．　索隱晉灼云：「百金取其貴重也．」服虔曰：「良士直</line>
<line xml:id='SHIJI_ZHSJ_102-2759a.15'>　　　　百金也．」劉氏云：「其功可賞百金者．」事見管子及小爾雅．</line>
<line xml:id='SHIJI_ZHSJ_102-2759a.16'>〔九〕　索隱案：崔浩云「烏丸之先也．國在匈奴之東，故云東胡也」．</line>
</surface>
<surface xml:id='SHIJI_ZHSJ_102-2760a-z'>
<pb ed='ZHSJ' n='102-2760a' xml:id='SHIJI_ZHSJ_102-2760a'/><line xml:id='SHIJI_ZHSJ_102-2760a.01'>〔一０〕集解徐廣曰：「澹，一作『襜』．」　索隱澹，丁甘反．一本作「檐檻」．</line>
<line xml:id='SHIJI_ZHSJ_102-2760a.02'>〔一一〕索隱幾音祈．</line>
<line xml:id='SHIJI_ZHSJ_102-2760a.03'>〔一二〕索隱按：列女傳云「邯鄲之倡」．　正義趙幽王母，樂家之女也．</line>
<line xml:id='SHIJI_ZHSJ_102-2760a.04'>〔一三〕索隱按：開是趙之寵臣．戰國策云秦多與開金，使為反閒．</line>
<line xml:id='SHIJI_ZHSJ_102-2760a.05'>〔一四〕索隱聚音似喻反．漢書作「」．本齊將也．　正義絕庾反．</line>
<line xml:id='SHIJI_ZHSJ_102-2760a.06'>〔一五〕集解漢書曰：「尚，槐里人也．」　正義雲中郡故城在勝州榆林縣東北三十里．</line>
<line xml:id='SHIJI_ZHSJ_102-2760a.07'>〔一六〕集解服虔曰：「私廩假錢．」　索隱按：漢書「市肆租稅之入為私奉養」，服虔曰「私廩假錢」是也．或云官所</line>
<line xml:id='SHIJI_ZHSJ_102-2760a.08'>　　　　別廩給也．</line>
<line xml:id='SHIJI_ZHSJ_102-2760a.09'>〔一七〕索隱椎音直追反，擊也．</line>
<line xml:id='SHIJI_ZHSJ_102-2760a.10'>〔一八〕索隱按：謂庶人之家子也．</line>
<line xml:id='SHIJI_ZHSJ_102-2760a.11'>〔一九〕集解如淳曰：「漢軍法曰吏卒斬首，以尺籍書下縣移郡，令人故行，不行奪勞二歲．五符亦什伍之符，約節度</line>
<line xml:id='SHIJI_ZHSJ_102-2760a.12'>　　　　也．」或曰以尺簡書，故曰尺籍也．　索隱按：尺籍者，謂書其斬首之功於一尺之板．伍符者，命軍人伍伍相</line>
<line xml:id='SHIJI_ZHSJ_102-2760a.13'>　　　　保，不容姦詐．注「故行不行」，案謂故命人行而身不自行，奪勞二歲也．「故」與「雇」同．</line>
<line xml:id='SHIJI_ZHSJ_102-2760a.14'>〔二０〕索隱按：莫訓大也．又崔浩云「古者出征無常處，以幕為府舍，故云莫府」．「莫」當為「幕」，古字少耳．</line>
<line xml:id='SHIJI_ZHSJ_102-2760a.15'>〔二一〕索隱音乙陵反，謂數不同也．</line>
<line xml:id='SHIJI_ZHSJ_102-2760a.16'>〔二二〕集解班固稱「楊子曰孝文帝親詘帝尊以信亞夫之軍，曷為不能用頗､牧？彼將有激」．</line>
<line xml:id='SHIJI_ZHSJ_102-2760a.17'>〔二三〕集解服虔曰：「車戰之士．」</line>
</surface>
<surface xml:id='SHIJI_ZHSJ_102-2761a-z'>
<pb ed='ZHSJ' n='102-2761a' xml:id='SHIJI_ZHSJ_102-2761a'/><line xml:id='SHIJI_ZHSJ_102-2761a.01'>　　七年，景帝立，以唐為楚相，免．武帝立，求賢良，舉馮唐．唐時年九十餘，不能復為</line>
<line xml:id='SHIJI_ZHSJ_102-2761a.02'>官，乃以唐子馮遂為郎．遂字王孫，亦奇士，與余善．</line>
<line xml:id='SHIJI_ZHSJ_102-2761a.03'>　　太史公曰：張季之言長者，守法不阿意；馮公之論將率，有味哉！有味哉！語曰「不知</line>
<line xml:id='SHIJI_ZHSJ_102-2761a.04'>其人，視其友」．二君之所稱誦，可著廊廟．書曰「不偏不黨，王道蕩蕩；不黨不偏，王道便</line>
<line xml:id='SHIJI_ZHSJ_102-2761a.05'>便」．〔一〕張季､馮公近之矣．</line>
<line xml:id='SHIJI_ZHSJ_102-2761a.06'>〔一〕　集解徐廣曰：「一作『辨』．」</line>
<line xml:id='SHIJI_ZHSJ_102-2761a.07'>【索隱述贊】張季未偶，見識袁盎．太子懼法，嗇夫無狀．驚馬罰金，盜環悟上．馮公白首，味哉論將．</line>
<line xml:id='SHIJI_ZHSJ_102-2761a.08'>因對李齊，收功魏尚．</line>
</surface>
<surface xml:id='SHIJI_ZHSJ_102-2762a-z'>
<pb ed='ZHSJ' n='102-2762a' xml:id='SHIJI_ZHSJ_102-2762a'/></surface>
</surfaceGrp>
