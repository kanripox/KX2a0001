<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_109'>
<surface type='dummy'></surface>
<surface xml:id='SHIJI_ZHSJ_109-2867a-z'>
<pb ed='ZHSJ' n='109-2867a' xml:id='SHIJI_ZHSJ_109-2867a'/><line xml:id='SHIJI_ZHSJ_109-2867a.01'>史記卷一百九</line>
<line xml:id='SHIJI_ZHSJ_109-2867a.02'>　　李將軍列傳第四十九</line>
<line xml:id='SHIJI_ZHSJ_109-2867a.03'>　　李將軍廣者，隴西成紀人也．〔一〕其先曰李信，秦時為將，逐得燕太子丹者也．故槐里，</line>
<line xml:id='SHIJI_ZHSJ_109-2867a.04'>徙成紀．廣家世世受射．〔二〕孝文帝十四年，匈奴大入蕭關，而廣以良家子〔三〕從軍擊胡，</line>
<line xml:id='SHIJI_ZHSJ_109-2867a.05'>用善騎射，殺首虜多，為漢中郎．廣從弟李蔡亦為郎，皆為武騎常侍，〔四〕秩八百石．嘗從</line>
<line xml:id='SHIJI_ZHSJ_109-2867a.06'>行，有所陷折關及格猛獸，而文帝曰：「惜乎，子不遇時！如令子當高帝時，萬戶侯豈足道</line>
<line xml:id='SHIJI_ZHSJ_109-2867a.07'>哉！」</line>
<line xml:id='SHIJI_ZHSJ_109-2867a.08'>〔一〕　正義成紀，秦州縣．</line>
<line xml:id='SHIJI_ZHSJ_109-2867a.09'>〔二〕　索隱案：小顏云「世受射法」．</line>
<line xml:id='SHIJI_ZHSJ_109-2867a.10'>〔三〕　索隱案：如淳云「非醫、巫、商賈、百工也」．</line>
<line xml:id='SHIJI_ZHSJ_109-2867a.11'>〔四〕　索隱案：謂為郎而補武騎常侍．</line>
<line xml:id='SHIJI_ZHSJ_109-2867a.12'>　　及孝景初立，廣為隴西都尉，徙為騎郎將．〔一〕吳楚軍時，廣為驍騎都尉，從太尉亞夫擊</line>
</surface>
<surface xml:id='SHIJI_ZHSJ_109-2868a-z'>
<pb ed='ZHSJ' n='109-2868a' xml:id='SHIJI_ZHSJ_109-2868a'/><line xml:id='SHIJI_ZHSJ_109-2868a.01'>吳楚軍，取旗，顯功名昌邑下．以梁王授廣將軍印，還，賞不行．〔二〕徙為上谷太守，匈奴日</line>
<line xml:id='SHIJI_ZHSJ_109-2868a.02'>以合戰．典屬國公孫昆邪〔三〕為上泣曰：「李廣才氣，天下無雙，自負其能，數與虜敵戰，恐</line>
<line xml:id='SHIJI_ZHSJ_109-2868a.03'>亡之．」於是乃徙為上郡太守．後廣轉為邊郡太守，徙上郡．嘗為隴西､北地､鴈門､代郡､</line>
<line xml:id='SHIJI_ZHSJ_109-2868a.04'>雲中太守，皆以力戰為名．</line>
<line xml:id='SHIJI_ZHSJ_109-2868a.05'>〔一〕　集解張晏曰：「為武騎郎將．」　索隱小顏云：「為騎郎將謂主騎郎也．」</line>
<line xml:id='SHIJI_ZHSJ_109-2868a.06'>〔二〕　集解文穎曰：「廣為漢將，私受梁印，故不以賞也．」</line>
<line xml:id='SHIJI_ZHSJ_109-2868a.07'>〔三〕　集解昆音魂．　索隱案：典屬國，官名．公孫，姓也；昆邪，名．服虔云「中國人」．包愷云「昆音魂」也．</line>
<line xml:id='SHIJI_ZHSJ_109-2868a.08'>　　匈奴大入上郡，天子使中貴人從廣〔一〕勒習兵擊匈奴．中貴人將騎數十縱，〔二〕見匈奴</line>
<line xml:id='SHIJI_ZHSJ_109-2868a.09'>三人，與戰．三人還射，〔三〕傷中貴人，殺其騎且盡．中貴人走廣．廣曰：「是必射雕者也．」〔四〕</line>
<line xml:id='SHIJI_ZHSJ_109-2868a.10'>廣乃遂從百騎往馳三人．三人亡馬步行，行數十里．廣令其騎張左右翼，而廣身自射彼三</line>
<line xml:id='SHIJI_ZHSJ_109-2868a.11'>人者，殺其二人，生得一人，果匈奴射雕者也．已縛之上馬，望匈奴有數千騎，見廣，以為誘</line>
<line xml:id='SHIJI_ZHSJ_109-2868a.12'>騎，皆驚，上山陳．廣之百騎皆大恐，欲馳還走．廣曰：「吾去大軍數十里，今如此以百騎</line>
<line xml:id='SHIJI_ZHSJ_109-2868a.13'>走，匈奴追射我立盡．今我留，匈奴必以我為大軍【之】誘（<note>之</note>），必不敢擊我．」廣令諸騎曰：</line>
<line xml:id='SHIJI_ZHSJ_109-2868a.14'>「前！」前未到匈奴陳二里所，止，令曰：「皆下馬解鞍！」其騎曰：「虜多且近，即有急，柰</line>
</surface>
<surface xml:id='SHIJI_ZHSJ_109-2869a-z'>
<pb ed='ZHSJ' n='109-2869a' xml:id='SHIJI_ZHSJ_109-2869a'/><line xml:id='SHIJI_ZHSJ_109-2869a.01'>何？」廣曰：「彼虜以我為走，今皆解鞍以示不走，用堅其意．」於是胡騎遂不敢擊．有白</line>
<line xml:id='SHIJI_ZHSJ_109-2869a.02'>馬將〔五〕出護其兵，李廣上馬與十餘騎犇射殺胡白馬將，而復還至其騎中，解鞍，令士皆縱</line>
<line xml:id='SHIJI_ZHSJ_109-2869a.03'>馬臥．是時會暮，胡兵終怪之，不敢擊．夜半時，胡兵亦以為漢有伏軍於旁欲夜取之，胡</line>
<line xml:id='SHIJI_ZHSJ_109-2869a.04'>皆引兵而去．平旦，李廣乃歸其大軍．大軍不知廣所之，故弗從．</line>
<line xml:id='SHIJI_ZHSJ_109-2869a.05'>〔一〕　集解漢書音義曰：「內官之幸貴者．」　索隱案：董巴輿服志云「黃門丞至密近，使聽察天下，謂之中貴人使</line>
<line xml:id='SHIJI_ZHSJ_109-2869a.06'>　　　　者」．崔浩云「在中而貴幸，非德望，故名不見也」．</line>
<line xml:id='SHIJI_ZHSJ_109-2869a.07'>〔二〕　集解徐廣曰：「放縱馳騁．」</line>
<line xml:id='SHIJI_ZHSJ_109-2869a.08'>〔三〕　正義射音石．還謂轉也．</line>
<line xml:id='SHIJI_ZHSJ_109-2869a.09'>〔四〕　集解文穎曰：「雕，鳥也，故使善射者射也．」　索隱案：服虔云「雕，鶚也．」說文云「似鷲，黑色，多子」．一名</line>
<line xml:id='SHIJI_ZHSJ_109-2869a.10'>　　　　鷲，以其毛作矢羽．韋昭云「鶚，一名鵰也」．</line>
<line xml:id='SHIJI_ZHSJ_109-2869a.11'>〔五〕　正義其將乘白馬，而出監護也．</line>
<line xml:id='SHIJI_ZHSJ_109-2869a.12'>　　居久之，孝景崩，武帝立，左右以為廣名將也，於是廣以上郡太守為未央衞尉，而程不</line>
<line xml:id='SHIJI_ZHSJ_109-2869a.13'>識亦為長樂衞尉．程不識故與李廣俱以邊太守將軍屯．及出擊胡，而廣行無部伍行陳，〔一〕</line>
<line xml:id='SHIJI_ZHSJ_109-2869a.14'>就善水草屯，舍止，人人自便，〔二〕不擊刀斗以自衞，〔三〕莫府〔四〕省約文書籍事，然亦遠斥</line>
</surface>
<surface xml:id='SHIJI_ZHSJ_109-2870a-z'>
<pb ed='ZHSJ' n='109-2870a' xml:id='SHIJI_ZHSJ_109-2870a'/><line xml:id='SHIJI_ZHSJ_109-2870a.01'>候，〔五〕未嘗遇害．程不識正部曲行伍營陳，擊刀斗，士吏治軍簿至明，軍不得休息，然亦未</line>
<line xml:id='SHIJI_ZHSJ_109-2870a.02'>嘗遇害．不識曰：「李廣軍極簡易，然虜卒犯之，無以禁也；而其士卒亦佚樂，咸樂為之死．</line>
<line xml:id='SHIJI_ZHSJ_109-2870a.03'>我軍雖煩擾，然虜亦不得犯我．」是時漢邊郡李廣､程不識皆為名將，然匈奴畏李廣之略，</line>
<line xml:id='SHIJI_ZHSJ_109-2870a.04'>士卒亦多樂從李廣而苦程不識．程不識孝景時以數直諫為太中大夫．為人廉，謹於文法．</line>
<line xml:id='SHIJI_ZHSJ_109-2870a.05'>〔一〕　索隱案：百官志云「將軍領軍皆有部曲．大將軍營五部，部校尉一人，部下有曲，曲有軍候一人」也．</line>
<line xml:id='SHIJI_ZHSJ_109-2870a.06'>〔二〕　索隱音去聲．</line>
<line xml:id='SHIJI_ZHSJ_109-2870a.07'>〔三〕　集解孟康曰：「以銅作鐎器，受一斗，晝炊飯食，夜擊持行，名曰刀斗．」　索隱刀音貂．案：荀悅云「刀斗，小</line>
<line xml:id='SHIJI_ZHSJ_109-2870a.08'>　　　　鈴，如宮中傳夜鈴也」．蘇林云「形如鋗，以銅作之，無緣，受一斗，故云刀斗」．鋗即鈴也．埤倉云「鐎，溫器，有</line>
<line xml:id='SHIJI_ZHSJ_109-2870a.09'>　　　　柄斗，似銚無緣．音焦」．</line>
<line xml:id='SHIJI_ZHSJ_109-2870a.10'>〔四〕　索隱案：大顏云「凡將軍謂之莫府者，蓋兵行舍於帷帳，故稱（莫）〔幕〕府．古字通用，遂作『莫』耳」．小爾雅</line>
<line xml:id='SHIJI_ZHSJ_109-2870a.11'>　　　　訓莫為大，非也．</line>
<line xml:id='SHIJI_ZHSJ_109-2870a.12'>〔五〕　索隱案：許慎注淮南子云「斥，度也．候，視也，望也」．</line>
<line xml:id='SHIJI_ZHSJ_109-2870a.13'>　　後漢以馬邑城誘單于，使大軍伏馬邑旁谷，而廣為驍騎將軍，領屬護軍將軍．是時單于</line>
<line xml:id='SHIJI_ZHSJ_109-2870a.14'>覺之，去，漢軍皆無功．其後四歲，廣以衞尉為將軍，出鴈門擊匈奴．匈奴兵多，破敗廣軍，</line>
<line xml:id='SHIJI_ZHSJ_109-2870a.15'>生得廣．單于素聞廣賢，令曰：「得李廣必生致之．」胡騎得廣，廣時傷病，置廣兩馬閒，絡</line>
</surface>
<surface xml:id='SHIJI_ZHSJ_109-2871a-z'>
<pb ed='ZHSJ' n='109-2871a' xml:id='SHIJI_ZHSJ_109-2871a'/><line xml:id='SHIJI_ZHSJ_109-2871a.01'>而盛臥廣．行十餘里，廣詳死，睨其旁有一胡兒騎善馬，廣暫騰而上胡兒馬，因推墮兒，〔一〕</line>
<line xml:id='SHIJI_ZHSJ_109-2871a.02'>取其弓，鞭馬南馳數十里，復得其餘軍，因引而入塞．匈奴捕者騎數百追之，廣行取胡兒</line>
<line xml:id='SHIJI_ZHSJ_109-2871a.03'>弓，射殺追騎，以故得脫．於是至漢，漢下廣吏．吏當廣所失亡多，為虜所生得，當斬，贖為</line>
<line xml:id='SHIJI_ZHSJ_109-2871a.04'>庶人．</line>
<line xml:id='SHIJI_ZHSJ_109-2871a.05'>〔一〕　集解徐廣曰：「一云『抱兒鞭馬南馳』也．」</line>
<line xml:id='SHIJI_ZHSJ_109-2871a.06'>　　頃之，家居數歲．廣家與故潁陰侯孫〔一〕屏野居藍田南山中射獵．嘗夜從一騎出，從</line>
<line xml:id='SHIJI_ZHSJ_109-2871a.07'>人田閒飲．還至霸陵亭，霸陵尉〔二〕醉，呵止廣．廣騎曰：「故李將軍．」尉曰：「今將軍尚</line>
<line xml:id='SHIJI_ZHSJ_109-2871a.08'>不得夜行，何乃故也！」止廣宿亭下．居無何，匈奴入殺遼西太守，敗韓將軍，〔三〕後韓將</line>
<line xml:id='SHIJI_ZHSJ_109-2871a.09'>軍徙右北平．於是天子乃召拜廣為右北平太守．廣即請霸陵尉與俱，至軍而斬之．</line>
<line xml:id='SHIJI_ZHSJ_109-2871a.10'>〔一〕　集解（孫）灌嬰之孫，名強．　索隱案：灌嬰之孫，名強．</line>
<line xml:id='SHIJI_ZHSJ_109-2871a.11'>〔二〕　索隱案：百官志云「尉，大縣二人，主盜賊．凡有賊發，則推索尋案之」也．</line>
<line xml:id='SHIJI_ZHSJ_109-2871a.12'>〔三〕　集解蘇林曰韓安國．</line>
<line xml:id='SHIJI_ZHSJ_109-2871a.13'>　　廣居右北平，匈奴聞之，號曰「漢之飛將軍」，避之數歲，不敢入右北平．</line>
<line xml:id='SHIJI_ZHSJ_109-2871a.14'>　　廣出獵，見草中石，以為虎而射之，中石沒鏃，〔一〕視之石也．因復更射之，終不能復入</line>
</surface>
<surface xml:id='SHIJI_ZHSJ_109-2872a-z'>
<pb ed='ZHSJ' n='109-2872a' xml:id='SHIJI_ZHSJ_109-2872a'/><line xml:id='SHIJI_ZHSJ_109-2872a.01'>石矣．廣所居郡聞有虎，嘗自射之．及居右北平射虎，虎騰傷廣，廣亦竟射殺之．</line>
<line xml:id='SHIJI_ZHSJ_109-2872a.02'>〔一〕　集解徐廣曰：「一作『沒羽』．」</line>
<line xml:id='SHIJI_ZHSJ_109-2872a.03'>　　廣廉，得賞賜輒分其麾下，飲食與士共之．終廣之身，為二千石四十餘年，家無餘財，</line>
<line xml:id='SHIJI_ZHSJ_109-2872a.04'>終不言家產事．廣為人長，猨臂，〔一〕其善射亦天性也，雖其子孫他人學者，莫能及廣．廣</line>
<line xml:id='SHIJI_ZHSJ_109-2872a.05'>訥口少言，與人居則畫地為軍陳，射闊狹以飲．〔二〕專以射為戲，竟死．〔三〕廣之將兵，乏絕之</line>
<line xml:id='SHIJI_ZHSJ_109-2872a.06'>處，見水，士卒不盡飲，廣不近水，士卒不盡食，廣不嘗食．寬緩不苛，士以此愛樂為用．其</line>
<line xml:id='SHIJI_ZHSJ_109-2872a.07'>射，見敵急，非在數十步之內，度不中不發，發即應弦而倒．用此，其將兵數困辱，其射猛獸</line>
<line xml:id='SHIJI_ZHSJ_109-2872a.08'>亦為所傷云．</line>
<line xml:id='SHIJI_ZHSJ_109-2872a.09'>〔一〕　集解如淳曰：「臂如猨，通肩．」</line>
<line xml:id='SHIJI_ZHSJ_109-2872a.10'>〔二〕　集解如淳曰：「射戲求疏密，持酒以飲不勝者．」　正義飲音於禁反．</line>
<line xml:id='SHIJI_ZHSJ_109-2872a.11'>〔三〕　索隱謂終竟廣身至死，以為恆也．</line>
<line xml:id='SHIJI_ZHSJ_109-2872a.12'>　　居頃之，石建卒，於是上召廣代建為郎中令．元朔六年，廣復為後將軍，從大將軍軍出</line>
<line xml:id='SHIJI_ZHSJ_109-2872a.13'>定襄，擊匈奴．諸將多中首虜率，以功為侯者，〔一〕而廣軍無功．後二歲，廣以郎中令將四</line>
<line xml:id='SHIJI_ZHSJ_109-2872a.14'>千騎出右北平，博望侯張騫將萬騎與廣俱，異道．行可數百里，匈奴左賢王將四萬騎圍廣，</line>
</surface>
<surface xml:id='SHIJI_ZHSJ_109-2873a-z'>
<pb ed='ZHSJ' n='109-2873a' xml:id='SHIJI_ZHSJ_109-2873a'/><line xml:id='SHIJI_ZHSJ_109-2873a.01'>廣軍士皆恐，廣乃使其子敢往馳之．敢獨與數十騎馳，直貫胡騎，出其左右而還，告廣曰：</line>
<line xml:id='SHIJI_ZHSJ_109-2873a.02'>「胡虜易與耳．」軍士乃安．廣為圜陳外嚮，胡急擊之，矢下如雨．漢兵死者過半，漢矢且</line>
<line xml:id='SHIJI_ZHSJ_109-2873a.03'>盡．廣乃令士持滿毋發，而廣身自以大黃〔二〕射其裨將，殺數人，胡虜益解．會日暮，吏士</line>
<line xml:id='SHIJI_ZHSJ_109-2873a.04'>皆無人色，而廣意氣自如，益治軍．軍中自是服其勇也．明日，復力戰，而博望侯軍亦至，</line>
<line xml:id='SHIJI_ZHSJ_109-2873a.05'>匈奴軍乃解去．漢軍罷，弗能追．是時廣軍幾沒，罷歸．漢法，博望侯留遲後期，當死，贖</line>
<line xml:id='SHIJI_ZHSJ_109-2873a.06'>為庶人．廣軍功自如，無賞．</line>
<line xml:id='SHIJI_ZHSJ_109-2873a.07'>〔一〕　集解如淳曰：「中猶充也．充本法得首若干封侯．」</line>
<line xml:id='SHIJI_ZHSJ_109-2873a.08'>〔二〕　集解徐廣曰：「南都賦曰『黃閒機張，善弩之名』．」駰案：鄭德曰「黃肩弩，淵中黃朱之」．孟康曰「太公六韜曰</line>
<line xml:id='SHIJI_ZHSJ_109-2873a.09'>　　　　『陷堅敗強敵，用大黃連弩』」．韋昭曰「角弩色黃而體大也」．　索隱案：大黃，黃閒，弩名也．故韋昭曰「角弩</line>
<line xml:id='SHIJI_ZHSJ_109-2873a.10'>　　　　也，色黃體大」是也．</line>
<line xml:id='SHIJI_ZHSJ_109-2873a.11'>　　初，廣之從弟李蔡與廣俱事孝文帝．景帝時，蔡積功勞至二千石．孝武帝時，至代相．</line>
<line xml:id='SHIJI_ZHSJ_109-2873a.12'>以元朔五年為輕車將車，從大將軍擊右賢王，有功中率，〔一〕封為樂安侯．元狩二年中，代</line>
<line xml:id='SHIJI_ZHSJ_109-2873a.13'>公孫弘為丞相．蔡為人在下中，〔二〕名聲出廣下甚遠，然廣不得爵邑，官不過九卿，而蔡為</line>
<line xml:id='SHIJI_ZHSJ_109-2873a.14'>列侯，位至三公．諸廣之軍吏及士卒或取封侯．廣嘗與望氣王朔燕語，曰：「自漢擊匈奴而</line>
</surface>
<surface xml:id='SHIJI_ZHSJ_109-2874a-z'>
<pb ed='ZHSJ' n='109-2874a' xml:id='SHIJI_ZHSJ_109-2874a'/><line xml:id='SHIJI_ZHSJ_109-2874a.01'>廣未嘗不在其中，而諸部校尉以下，才能不及中人，然以擊胡軍功取侯者數十人，而廣不為</line>
<line xml:id='SHIJI_ZHSJ_109-2874a.02'>後人，〔三〕然無尺寸之功以得封邑者，何也？豈吾相不當侯邪？且固命也？」朔曰：「將軍</line>
<line xml:id='SHIJI_ZHSJ_109-2874a.03'>自念，豈嘗有所恨乎？」廣曰：「吾嘗為隴西守，羌嘗反，吾誘而降，降者八百餘人，吾詐而</line>
<line xml:id='SHIJI_ZHSJ_109-2874a.04'>同日殺之．至今大恨獨此耳．」朔曰：「禍莫大於殺已降，此乃將軍所以不得侯者也．」</line>
<line xml:id='SHIJI_ZHSJ_109-2874a.05'>〔一〕　索隱中音丁仲反．率音律，亦音雙筆反．小顏云：「率謂軍功封賞之科，著在法令，故云中率．」</line>
<line xml:id='SHIJI_ZHSJ_109-2874a.06'>〔二〕　索隱案：以九品而論，在下之中，當第八．</line>
<line xml:id='SHIJI_ZHSJ_109-2874a.07'>〔三〕　索隱案：謂不在人後．</line>
<line xml:id='SHIJI_ZHSJ_109-2874a.08'>　　後二歲，大將軍､驃騎將軍大出擊匈奴，廣數自請行．天子以為老，弗許；良久乃許</line>
<line xml:id='SHIJI_ZHSJ_109-2874a.09'>之，以為前將軍．是歲，元狩四年也．</line>
<line xml:id='SHIJI_ZHSJ_109-2874a.10'>　　廣既從大將軍青擊匈奴，既出塞，青捕虜知單于所居，乃自以精兵走之，而令廣并於右</line>
<line xml:id='SHIJI_ZHSJ_109-2874a.11'>將軍軍，〔一〕出東道．東道少回遠，而大軍行水草少，其勢不屯行．〔二〕廣自請曰：「臣部為前</line>
<line xml:id='SHIJI_ZHSJ_109-2874a.12'>將軍，今大將軍乃徙令臣出東道，且臣結髮而與匈奴戰，今乃一得當單于，〔三〕臣願居前，先</line>
<line xml:id='SHIJI_ZHSJ_109-2874a.13'>死單于．」大將軍青亦陰受上誡，以為李廣老，數奇，〔四〕毋令當單于，恐不得所欲．而是時</line>
<line xml:id='SHIJI_ZHSJ_109-2874a.14'>公孫敖新失侯，為中將軍從大將軍，大將軍亦欲使敖與俱當單于，故徙前將軍廣．廣時知</line>
</surface>
<surface xml:id='SHIJI_ZHSJ_109-2875a-z'>
<pb ed='ZHSJ' n='109-2875a' xml:id='SHIJI_ZHSJ_109-2875a'/><line xml:id='SHIJI_ZHSJ_109-2875a.01'>之，固自辭於大將軍．大將軍不聽，令長史封書與廣之莫府，曰：「急詣部，如書．」〔五〕廣</line>
<line xml:id='SHIJI_ZHSJ_109-2875a.02'>不謝大將軍而起行，意甚慍怒而就部，引兵與右將軍食其〔六〕合軍出東道．軍亡導，或失</line>
<line xml:id='SHIJI_ZHSJ_109-2875a.03'>道，〔七〕後大將軍．大將軍與單于接戰，單于遁走，弗能得而還．南絕幕，〔八〕遇前將軍､右</line>
<line xml:id='SHIJI_ZHSJ_109-2875a.04'>將軍．廣已見大將軍，還入軍．大將軍使長史持糒醪遺廣，因問廣､食其失道狀，青欲上書</line>
<line xml:id='SHIJI_ZHSJ_109-2875a.05'>報天子軍曲折．〔九〕廣未對，大將軍使長史急責廣之幕府對簿．廣曰：「諸校尉無罪，乃我自</line>
<line xml:id='SHIJI_ZHSJ_109-2875a.06'>失道．吾今自上簿．」</line>
<line xml:id='SHIJI_ZHSJ_109-2875a.07'>〔一〕　集解徐廣曰：「主爵趙食其為右將軍．」</line>
<line xml:id='SHIJI_ZHSJ_109-2875a.08'>〔二〕　集解張晏曰：「以水草少，不可羣輩．」</line>
<line xml:id='SHIJI_ZHSJ_109-2875a.09'>〔三〕　索隱今得當單于．案：廣言自少時結髮而與匈奴戰，唯今者得與單于相當遇也．</line>
<line xml:id='SHIJI_ZHSJ_109-2875a.10'>〔四〕　集解如淳曰：「數為匈奴所敗，奇為不偶也．」　索隱案：服虔云「作事數不偶也」．音朔．小顏音所具反．</line>
<line xml:id='SHIJI_ZHSJ_109-2875a.11'>　　　　奇，蕭該音居宜反．</line>
<line xml:id='SHIJI_ZHSJ_109-2875a.12'>〔五〕　正義令廣如其文牒，急引兵徙東道也．</line>
<line xml:id='SHIJI_ZHSJ_109-2875a.13'>〔六〕　索隱音異基．案：趙將軍名也．或亦依字讀．</line>
<line xml:id='SHIJI_ZHSJ_109-2875a.14'>〔七〕　索隱謂無人導引，軍故失道也．</line>
<line xml:id='SHIJI_ZHSJ_109-2875a.15'>〔八〕　正義絕，度也．南歸度沙幕．</line>
<line xml:id='SHIJI_ZHSJ_109-2875a.16'>〔九〕　正義言委曲而行迴折，使軍後大將軍也．</line>
</surface>
<surface xml:id='SHIJI_ZHSJ_109-2876a-z'>
<pb ed='ZHSJ' n='109-2876a' xml:id='SHIJI_ZHSJ_109-2876a'/><line xml:id='SHIJI_ZHSJ_109-2876a.01'>　　至莫府，廣謂其麾下曰；「廣結髮與匈奴大小七十餘戰，今幸從大將軍出接單于兵，而</line>
<line xml:id='SHIJI_ZHSJ_109-2876a.02'>大將軍又徙廣部行回遠，而又迷失道，豈非天哉！且廣年六十餘矣，終不能復對刀筆之</line>
<line xml:id='SHIJI_ZHSJ_109-2876a.03'>吏．」遂引刀自剄．廣軍士大夫一軍皆哭．百姓聞之，知與不知，無老壯皆為垂涕．而右</line>
<line xml:id='SHIJI_ZHSJ_109-2876a.04'>將軍獨下吏，當死，贖為庶人．</line>
<line xml:id='SHIJI_ZHSJ_109-2876a.05'>　　廣子三人，曰當戶､椒､敢，為郎．天子與韓嫣〔一〕戲，嫣少不遜，當戶擊嫣，嫣走．於是</line>
<line xml:id='SHIJI_ZHSJ_109-2876a.06'>天子以為勇．當戶早死，拜椒為代郡太守，皆先廣死．當戶有遺腹子名陵．廣死軍時，敢</line>
<line xml:id='SHIJI_ZHSJ_109-2876a.07'>從驃騎將軍．廣死明年，李蔡以丞相坐侵孝景園壖地，〔二〕當下吏治，蔡亦自殺，不對獄，國</line>
<line xml:id='SHIJI_ZHSJ_109-2876a.08'>除．李敢以校尉從驃騎將軍擊胡左賢王，力戰，奪左賢王鼓旗，斬首多，賜爵關內侯，食邑</line>
<line xml:id='SHIJI_ZHSJ_109-2876a.09'>二百戶，代廣為郎中令．頃之，怨大將軍青之恨其父，〔三〕乃擊傷大將軍，大將軍匿諱之．</line>
<line xml:id='SHIJI_ZHSJ_109-2876a.10'>居無何，敢從上雍，〔四〕至甘泉宮獵．驃騎將軍去病與青有親，射殺敢．去病時方貴幸，上</line>
<line xml:id='SHIJI_ZHSJ_109-2876a.11'>諱云鹿觸殺之．居歲餘，去病死．〔五〕而敢有女為太子中人，愛幸，敢男禹有寵於太子，然好</line>
<line xml:id='SHIJI_ZHSJ_109-2876a.12'>利，李氏陵遲衰微矣．</line>
<line xml:id='SHIJI_ZHSJ_109-2876a.13'>〔一〕　索隱或音偃，又音許乾反．</line>
<line xml:id='SHIJI_ZHSJ_109-2876a.14'>〔二〕　索隱壖音人絹反，又音乃段反，又音而宣反．案：壖地，神道之地也．黃圖云「陽陵闕門西出，神道四通．茂</line>
</surface>
<surface xml:id='SHIJI_ZHSJ_109-2877a-z'>
<pb ed='ZHSJ' n='109-2877a' xml:id='SHIJI_ZHSJ_109-2877a'/><line xml:id='SHIJI_ZHSJ_109-2877a.01'>　　　　陵神道廣四十三丈」也．　正義漢書云：「詔賜冢地陽陵，當得二十畝，蔡盜取三頃，頗賣得四十餘萬，又盜取</line>
<line xml:id='SHIJI_ZHSJ_109-2877a.02'>　　　　神道外壖地一畝，葬其中．當下獄，自殺．」</line>
<line xml:id='SHIJI_ZHSJ_109-2877a.03'>〔三〕　索隱小顏云：「令其父恨而死．」</line>
<line xml:id='SHIJI_ZHSJ_109-2877a.04'>〔四〕　索隱劉氏音尚．大顏云「雍地形高，故云上」．</line>
<line xml:id='SHIJI_ZHSJ_109-2877a.05'>〔五〕　集解徐廣曰：「元狩六年．」</line>
<line xml:id='SHIJI_ZHSJ_109-2877a.06'>　　　　李陵既壯，選為建章監，監諸騎．善射，愛士卒．天子以為李氏世將，而使將八百</line>
<line xml:id='SHIJI_ZHSJ_109-2877a.07'>　　騎．嘗深入匈奴二千餘里，過居延〔一〕視地形，無所見虜而還．拜為騎都尉，將丹陽</line>
<line xml:id='SHIJI_ZHSJ_109-2877a.08'>　　楚人五千人，教射酒泉､張掖以屯衞胡．</line>
<line xml:id='SHIJI_ZHSJ_109-2877a.09'>〔一〕　集解徐廣曰：「屬張掖．」　正義括地志云：「居延海在甘州張掖縣東北六十四里．地理志云『居延澤古文以</line>
<line xml:id='SHIJI_ZHSJ_109-2877a.10'>　　　　為流沙』．甘州在京西北二千四百六十里．」</line>
<line xml:id='SHIJI_ZHSJ_109-2877a.11'>　　　　數歲，天漢二年秋，貳師將軍李廣利將三萬騎擊匈奴右賢王於祁連天山，〔一〕而使</line>
<line xml:id='SHIJI_ZHSJ_109-2877a.12'>　　陵將其射士步兵五千人出居延北可千餘里，欲以分匈奴兵，毋令專走貳師也．陵既至</line>
<line xml:id='SHIJI_ZHSJ_109-2877a.13'>　　期還，而單于以兵八萬圍擊陵軍．陵軍五千人，兵矢既盡，士死者過半，而所殺傷匈奴</line>
<line xml:id='SHIJI_ZHSJ_109-2877a.14'>　　亦萬餘人．且引且戰，連鬬八日，還未到居延百餘里，匈奴遮狹絕道，陵食乏而救兵不</line>
</surface>
<surface xml:id='SHIJI_ZHSJ_109-2878a-z'>
<pb ed='ZHSJ' n='109-2878a' xml:id='SHIJI_ZHSJ_109-2878a'/><line xml:id='SHIJI_ZHSJ_109-2878a.01'>　　到，虜急擊招降陵．陵曰：「無面目報陛下．」遂降匈奴．其兵盡沒，餘亡散得歸漢者</line>
<line xml:id='SHIJI_ZHSJ_109-2878a.02'>　　四百餘人．</line>
<line xml:id='SHIJI_ZHSJ_109-2878a.03'>〔一〕　集解徐廣曰：「出燉煌至天山．」　索隱案：晉灼云「在西域，近蒲類海」．又西河舊事云「白山冬夏有雪，匈</line>
<line xml:id='SHIJI_ZHSJ_109-2878a.04'>　　　　奴謂之天山也」．　正義括地志云：「祁連山在甘州張掖縣西南二百里．天山一名白山，今名初羅漫山，在伊吾</line>
<line xml:id='SHIJI_ZHSJ_109-2878a.05'>　　　　縣北百二十里．伊州在京西北四千四百一十六里．」</line>
<line xml:id='SHIJI_ZHSJ_109-2878a.06'>　　　　單于既得陵，素聞其家聲，及戰又壯，乃以其女妻陵而貴之．漢聞，族陵母妻子．</line>
<line xml:id='SHIJI_ZHSJ_109-2878a.07'>　　自是之後，李氏名敗，而隴西之士居門下者皆用為恥焉．</line>
<line xml:id='SHIJI_ZHSJ_109-2878a.08'>　　太史公曰：傳曰「其身正，不令而行；其身不正，雖令不從」．其李將軍之謂也？余睹</line>
<line xml:id='SHIJI_ZHSJ_109-2878a.09'>李將軍悛悛〔一〕如鄙人，口不能道辭．及死之日，天下知與不知，皆為盡哀．彼其忠實心誠</line>
<line xml:id='SHIJI_ZHSJ_109-2878a.10'>信於士大夫也？諺曰「桃李不言，下自成蹊」．〔二〕此言雖小，可以諭大也．</line>
<line xml:id='SHIJI_ZHSJ_109-2878a.11'>〔一〕　索隱音七旬反．漢書作「恂恂」，音詢．</line>
<line xml:id='SHIJI_ZHSJ_109-2878a.12'>〔二〕　索隱案：姚氏云「桃李本不能言，但以華實感物，故人不期而往，其下自成蹊徑也．以喻廣雖不能出辭，能有</line>
<line xml:id='SHIJI_ZHSJ_109-2878a.13'>　　　　所感，而忠心信物故也」．</line>
<line xml:id='SHIJI_ZHSJ_109-2878a.14'>【索隱述贊】猨臂善射，實負其能．解鞍卻敵，圓陣摧鋒．邊郡屢守，大軍再從．失道見斥，數奇不封．</line>
<line xml:id='SHIJI_ZHSJ_109-2878a.15'>惜哉名將，天下無雙！</line>
</surface>
</surfaceGrp>
