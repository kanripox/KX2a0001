<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_088'>
<surface type='dummy'></surface>
<surface xml:id='KX2a0001_ZHSJ_88-2565a-z'>
<pb ed='ZHSJ' n='88-2565a' xml:id='KX2a0001_ZHSJ_88-2565a'/><line xml:id='KX2a0001_ZHSJ_88-2565a.01'>史記卷八十八</line>
<line xml:id='KX2a0001_ZHSJ_88-2565a.02'>　　蒙恬列傳第二十八</line>
<line xml:id='KX2a0001_ZHSJ_88-2565a.03'>　　蒙恬者，其先齊人也．恬大父蒙驁，〔一〕自齊事秦昭王，官至上卿．秦莊襄王元年，蒙</line>
<line xml:id='KX2a0001_ZHSJ_88-2565a.04'>驁為秦將，伐韓，取成皋､滎陽，作置三川郡．二年，蒙驁攻趙，取三十七城．始皇三年，蒙</line>
<line xml:id='KX2a0001_ZHSJ_88-2565a.05'>驁攻韓，取十三城．五年，蒙驁攻魏，取二十城，作置東郡．始皇七年，蒙驁卒．驁子曰武，</line>
<line xml:id='KX2a0001_ZHSJ_88-2565a.06'>武子曰恬．恬嘗書獄典文學．〔二〕始皇二十三年，蒙武為秦裨將軍，與王翦攻楚，大破之，殺</line>
<line xml:id='KX2a0001_ZHSJ_88-2565a.07'>項燕．二十四年，蒙武攻楚，虜楚王．蒙恬弟毅．</line>
<line xml:id='KX2a0001_ZHSJ_88-2565a.08'>〔一〕　索隱音敖．又鄒氏音五到反．</line>
<line xml:id='KX2a0001_ZHSJ_88-2565a.09'>〔二〕　索隱謂恬嘗學獄法，遂作獄官，典文學．</line>
<line xml:id='KX2a0001_ZHSJ_88-2565a.10'>　　始皇二十六年，蒙恬因家世得為秦將，攻齊，大破之，拜為內史．秦已并天下，乃使蒙</line>
<line xml:id='KX2a0001_ZHSJ_88-2565a.11'>恬將三十萬衆北逐戎狄，收河南．〔一〕築長城，因地形，用制險塞，起臨洮，〔二〕至遼東，〔三〕延</line>
</surface>
<surface xml:id='KX2a0001_ZHSJ_88-2566a-z'>
<pb ed='ZHSJ' n='88-2566a' xml:id='KX2a0001_ZHSJ_88-2566a'/><line xml:id='KX2a0001_ZHSJ_88-2566a.01'>袤萬餘里．於是渡河，據陽山，〔四〕逶蛇而北．暴師於外十餘年，居上郡．是時蒙恬威振匈</line>
<line xml:id='KX2a0001_ZHSJ_88-2566a.02'>奴．始皇甚尊寵蒙氏，信任賢之．而親近蒙毅，位至上卿，出則參乘，入則御前．恬任外事</line>
<line xml:id='KX2a0001_ZHSJ_88-2566a.03'>而毅常為內謀，名為忠信，故雖諸將相莫敢與之爭焉．</line>
<line xml:id='KX2a0001_ZHSJ_88-2566a.04'>〔一〕　正義謂靈､勝等州．</line>
<line xml:id='KX2a0001_ZHSJ_88-2566a.05'>〔二〕　集解徐廣曰：「屬隴西．」</line>
<line xml:id='KX2a0001_ZHSJ_88-2566a.06'>〔三〕　正義遼東郡在遼水東，始皇築長城東至遼水，西南至海（之上）．</line>
<line xml:id='KX2a0001_ZHSJ_88-2566a.07'>〔四〕　集解徐廣曰：「五原西安陽縣北有陰山．陰山在河南，陽山在河北．」</line>
<line xml:id='KX2a0001_ZHSJ_88-2566a.08'>　　趙高者，諸趙疏遠屬也．趙高昆弟數人，皆生隱宮，〔一〕其母被刑僇，世世卑賤．秦王</line>
<line xml:id='KX2a0001_ZHSJ_88-2566a.09'>聞高彊力，通於獄法，舉以為中車府令．高既私事公子胡亥，喻之決獄．高有大罪，秦王令</line>
<line xml:id='KX2a0001_ZHSJ_88-2566a.10'>蒙毅法治之．毅不敢阿法，當高罪死，除其宦籍．帝以高之敦於事也，〔二〕赦之，復其官爵．</line>
<line xml:id='KX2a0001_ZHSJ_88-2566a.11'>〔一〕　集解徐廣曰：「為宦者．」　索隱劉氏云：「蓋其父犯宮刑，妻子沒為官奴婢，妻後野合所生子皆承趙姓，並宮</line>
<line xml:id='KX2a0001_ZHSJ_88-2566a.12'>　　　　之，故云『兄弟生隱宮』．謂『隱宮』者，宦之謂也．」</line>
<line xml:id='KX2a0001_ZHSJ_88-2566a.13'>〔二〕　集解徐廣曰：「敦，一作『敏』．」</line>
<line xml:id='KX2a0001_ZHSJ_88-2566a.14'>　　始皇欲游天下，道九原，〔一〕直抵甘泉，〔二〕迺使蒙恬通道，自九原抵甘泉，山堙谷，千</line>
</surface>
<surface xml:id='KX2a0001_ZHSJ_88-2567a-z'>
<pb ed='ZHSJ' n='88-2567a' xml:id='KX2a0001_ZHSJ_88-2567a'/><line xml:id='KX2a0001_ZHSJ_88-2567a.01'>八百里．道未就．</line>
<line xml:id='KX2a0001_ZHSJ_88-2567a.02'>〔一〕　正義九原郡，今勝州連谷縣是．</line>
<line xml:id='KX2a0001_ZHSJ_88-2567a.03'>〔二〕　正義宮在雍州．</line>
<line xml:id='KX2a0001_ZHSJ_88-2567a.04'>　　始皇三十七年冬，行出游會稽，並海上，〔一〕北走琅邪．〔二〕道病，使蒙毅還禱山川，未</line>
<line xml:id='KX2a0001_ZHSJ_88-2567a.05'>反．</line>
<line xml:id='KX2a0001_ZHSJ_88-2567a.06'>〔一〕　索隱並音白浪反．</line>
<line xml:id='KX2a0001_ZHSJ_88-2567a.07'>〔二〕　索隱走音奏．走猶向也．鄒氏音趨，趨亦向義，於字則乖．</line>
<line xml:id='KX2a0001_ZHSJ_88-2567a.08'>　　始皇至沙丘崩，祕之，羣臣莫知．是時丞相李斯､公子胡亥､中車府令趙高常從．高雅</line>
<line xml:id='KX2a0001_ZHSJ_88-2567a.09'>得幸於胡亥，欲立之，又怨蒙毅法治之而不為己也．󼧍有賊心，迺與丞相李斯､公子胡亥陰</line>
<line xml:id='KX2a0001_ZHSJ_88-2567a.10'>謀，立胡亥為太子．太子已立，遣使者以罪賜公子扶蘇､蒙恬死．扶蘇已死，蒙恬疑而復請</line>
<line xml:id='KX2a0001_ZHSJ_88-2567a.11'>之．使者以蒙恬屬吏，更置．胡亥以李斯舍人為護軍．使者還報，胡亥已聞扶蘇死，即欲</line>
<line xml:id='KX2a0001_ZHSJ_88-2567a.12'>釋蒙恬．趙高恐蒙氏復貴而用事，怨之．</line>
<line xml:id='KX2a0001_ZHSJ_88-2567a.13'>　　毅還至，趙高因為胡亥忠計，欲以滅蒙氏，乃言曰：「臣聞先帝欲舉賢立太子久矣，而毅</line>
<line xml:id='KX2a0001_ZHSJ_88-2567a.14'>諫曰『不可』．若知賢而俞弗立，則是不忠而惑主也．〔一〕以臣愚意，不若誅之．，」胡亥聽而</line>
<line xml:id='KX2a0001_ZHSJ_88-2567a.15'>繫蒙毅於代．〔二〕前已囚蒙恬於陽周．喪至咸陽，已葬，太子立為二世皇帝，而趙高親近，日</line>
</surface>
<surface xml:id='KX2a0001_ZHSJ_88-2568a-z'>
<pb ed='ZHSJ' n='88-2568a' xml:id='KX2a0001_ZHSJ_88-2568a'/><line xml:id='KX2a0001_ZHSJ_88-2568a.01'>夜毀惡蒙氏，求其罪過，舉劾之．</line>
<line xml:id='KX2a0001_ZHSJ_88-2568a.02'>〔一〕　索隱俞即踰也，音臾．謂知太子賢而踰久不立，是不忠也．</line>
<line xml:id='KX2a0001_ZHSJ_88-2568a.03'>〔二〕　正義今代州也．因禱山川至代而繫之．</line>
<line xml:id='KX2a0001_ZHSJ_88-2568a.04'>　　子嬰進諫曰：「臣聞故趙王遷殺其良臣李牧而用顏聚，燕王喜陰用荊軻之謀而倍秦之</line>
<line xml:id='KX2a0001_ZHSJ_88-2568a.05'>約，齊王建殺其故世忠臣而用后勝之議．此三君者，皆各以變古者失其國而殃及其身．今</line>
<line xml:id='KX2a0001_ZHSJ_88-2568a.06'>蒙氏，秦之大臣謀士也，而主欲一旦[⿱𠫓廾]去之，臣竊以為不可．臣聞輕慮者不可以治國，獨智</line>
<line xml:id='KX2a0001_ZHSJ_88-2568a.07'>者不可以存君．〔一〕誅殺忠臣而立無節行之人，是內使羣臣不相信而外使鬬士之意離也，臣</line>
<line xml:id='KX2a0001_ZHSJ_88-2568a.08'>竊以為不可．」</line>
<line xml:id='KX2a0001_ZHSJ_88-2568a.09'>〔一〕　集解徐廣曰：「一無此字．」</line>
<line xml:id='KX2a0001_ZHSJ_88-2568a.10'>　　胡亥不聽．而遣御史曲宮乘傳之代，〔一〕令蒙毅曰：「先主欲立太子而卿難之．今丞相</line>
<line xml:id='KX2a0001_ZHSJ_88-2568a.11'>以卿為不忠，罪及其宗．朕不忍，乃賜卿死，亦甚幸矣．卿其圖之！」毅對曰：「以臣不能</line>
<line xml:id='KX2a0001_ZHSJ_88-2568a.12'>得先主之意，則臣少宦，順幸沒世．可謂知意矣．〔二〕以臣不知太子之能，則太子獨從，周旋</line>
<line xml:id='KX2a0001_ZHSJ_88-2568a.13'>天下，去諸公子絕遠，臣無所疑矣．夫先主之舉用太子，數年之積也，臣乃何言之敢諫，何</line>
<line xml:id='KX2a0001_ZHSJ_88-2568a.14'>慮之敢謀！非敢飾辭以避死也，為羞累先主之名，願大夫為慮焉，使臣得死情實．且夫順</line>
<line xml:id='KX2a0001_ZHSJ_88-2568a.15'>成全者，道之所貴也；刑殺者，道之所卒也．昔者秦穆公殺三良而死，罪百里奚而非其罪</line>
</surface>
<surface xml:id='KX2a0001_ZHSJ_88-2569a-z'>
<pb ed='ZHSJ' n='88-2569a' xml:id='KX2a0001_ZHSJ_88-2569a'/><line xml:id='KX2a0001_ZHSJ_88-2569a.01'>也，故立號曰『繆』．昭襄王殺武安君白起．楚平王殺伍奢．吳王夫差殺伍子胥．此四君</line>
<line xml:id='KX2a0001_ZHSJ_88-2569a.02'>者，皆為大失，而天下非之，以其君為不明，以是籍於諸侯．〔三〕故曰『用道治者不殺無罪，</line>
<line xml:id='KX2a0001_ZHSJ_88-2569a.03'>而罰不加於無辜』．唯大夫留心！」使者知胡亥之意，不聽蒙毅之言，遂殺之．</line>
<line xml:id='KX2a0001_ZHSJ_88-2569a.04'>〔一〕　索隱曲，姓；宮，名．</line>
<line xml:id='KX2a0001_ZHSJ_88-2569a.05'>〔二〕　索隱蒙毅言己少事始皇，順意因蒙幸，至始皇沒世，可謂知上意．</line>
<line xml:id='KX2a0001_ZHSJ_88-2569a.06'>〔三〕　索隱言其惡聲狼籍，布於諸國．而劉氏曰「諸侯皆記其惡於史籍」，非也．</line>
<line xml:id='KX2a0001_ZHSJ_88-2569a.07'>　　二世又遣使者之陽周，令蒙恬曰：「君之過多矣，而卿弟毅有大罪，法及內史．」恬曰：</line>
<line xml:id='KX2a0001_ZHSJ_88-2569a.08'>「自吾先人，及至子孫，積功信於秦三世矣．今臣將兵三十餘萬，身雖囚繫，其勢足以倍畔，</line>
<line xml:id='KX2a0001_ZHSJ_88-2569a.09'>然自知必死而守義者，不敢辱先人之教，以不忘先主也．昔周成王初立，未離襁緥，周公旦</line>
<line xml:id='KX2a0001_ZHSJ_88-2569a.10'>負王以朝，卒定天下．及成王有病甚殆，公旦自揃其爪以沈於河，曰：『王未有識，是旦執事．</line>
<line xml:id='KX2a0001_ZHSJ_88-2569a.11'>有罪殃，旦受其不祥．』乃書而藏之記府，可謂信矣．及王能治國，有賊臣言：『周公旦欲為</line>
<line xml:id='KX2a0001_ZHSJ_88-2569a.12'>亂久矣，王若不備，必有大事．』王乃大怒，周公旦走而奔於楚．成王觀於記府，得周公旦</line>
<line xml:id='KX2a0001_ZHSJ_88-2569a.13'>沈書，乃流涕曰：『孰謂周公旦欲為亂乎！』殺言之者而反周公旦．故周書曰『必參而伍</line>
<line xml:id='KX2a0001_ZHSJ_88-2569a.14'>之』．〔一〕今恬之宗，世無二心，而事卒如此，是必孼臣逆亂，〔二〕內陵之道也．夫成王失而</line>
<line xml:id='KX2a0001_ZHSJ_88-2569a.15'>復振則卒昌；桀殺關龍逢，紂殺王子比干而不悔，身死則國亡．臣故曰過可振而諫可覺</line>
</surface>
<surface xml:id='KX2a0001_ZHSJ_88-2570a-z'>
<pb ed='ZHSJ' n='88-2570a' xml:id='KX2a0001_ZHSJ_88-2570a'/><line xml:id='KX2a0001_ZHSJ_88-2570a.01'>也．〔三〕察於參伍，上聖之法也．凡臣之言，非以求免於咎也，將以諫而死，願陛下為萬民</line>
<line xml:id='KX2a0001_ZHSJ_88-2570a.02'>思從道也．」使者曰：「臣受詔行法於將軍，不敢以將軍言聞於上也．」蒙恬喟然太息曰：「我</line>
<line xml:id='KX2a0001_ZHSJ_88-2570a.03'>何罪於天，無過而死乎？」良久，徐曰：「恬罪固當死矣．起臨洮屬之遼東，城萬餘里，此</line>
<line xml:id='KX2a0001_ZHSJ_88-2570a.04'>其中不能無絕地脈哉？此乃恬之罪也．」乃吞藥自殺．</line>
<line xml:id='KX2a0001_ZHSJ_88-2570a.05'>〔一〕　索隱參謂三卿，伍即五大夫．欲參伍更議．</line>
<line xml:id='KX2a0001_ZHSJ_88-2570a.06'>〔二〕　集解徐廣曰：「一作『辭』．」</line>
<line xml:id='KX2a0001_ZHSJ_88-2570a.07'>〔三〕　索隱此「故曰」者，必先志有此言，蒙恬引之以成說也，今不知出何書耳．振者，救也．然語亦倒，以言前人受</line>
<line xml:id='KX2a0001_ZHSJ_88-2570a.08'>　　　　諫可覺，則其過乃可救．</line>
<line xml:id='KX2a0001_ZHSJ_88-2570a.09'>　　太史公曰：吾適北邊，自直道歸，行觀蒙恬所為秦築長城亭障，塹山堙谷，通直道，固</line>
<line xml:id='KX2a0001_ZHSJ_88-2570a.10'>輕百姓力矣．夫秦之初滅諸侯，天下之心未定，痍傷者未瘳，而恬為名將，不以此時彊諫，</line>
<line xml:id='KX2a0001_ZHSJ_88-2570a.11'>振百姓之急，養老存孤，務修衆庶之和，而阿意興功，此其兄弟遇誅，不亦宜乎！何乃罪地</line>
<line xml:id='KX2a0001_ZHSJ_88-2570a.12'>脈哉？</line>
<line xml:id='KX2a0001_ZHSJ_88-2570a.13'>【索隱述贊】蒙氏秦將，內史忠賢．長城首築，萬里安邊．趙高矯制，扶蘇死焉．絕地何罪？勞人是</line>
<line xml:id='KX2a0001_ZHSJ_88-2570a.14'>．呼天欲訴，三代良然．</line>
</surface>
</surfaceGrp>
