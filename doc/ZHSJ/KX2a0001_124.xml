<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_124'>
<surface type='dummy'></surface>
<surface xml:id='SHIJI_ZHSJ_124-3181a-z'>
<pb ed='ZHSJ' n='124-3181a' xml:id='SHIJI_ZHSJ_124-3181a'/><line xml:id='SHIJI_ZHSJ_124-3181a.01'>史記卷一百二十四</line>
<line xml:id='SHIJI_ZHSJ_124-3181a.02'>　　游俠列傳第六十四</line>
<line xml:id='SHIJI_ZHSJ_124-3181a.03'>　　　　集解荀悅曰：「立氣齊，作威福，結私交，以立彊於世者，謂之游俠．」</line>
<line xml:id='SHIJI_ZHSJ_124-3181a.04'>　　韓子曰：「儒以文亂法，〔一〕而俠以武犯禁．」二者皆譏，〔二〕而學士多稱於世云．至如</line>
<line xml:id='SHIJI_ZHSJ_124-3181a.05'>以術取宰相卿大夫，輔翼其世主，功名俱著於春秋，〔三〕固無可言者．及若季次､原憲，閭巷</line>
<line xml:id='SHIJI_ZHSJ_124-3181a.06'>人也，〔四〕讀書懷獨行君子〔五〕之德，義不苟合當世，當世亦笑之．故季次､原憲終身空室蓬</line>
<line xml:id='SHIJI_ZHSJ_124-3181a.07'>戶，〔六〕褐衣疏食不厭．〔七〕死而已四百餘年，而弟子志之不倦．今游俠，其行雖不軌於正</line>
<line xml:id='SHIJI_ZHSJ_124-3181a.08'>義，然其言必信，其行必果，已諾必誠，不愛其軀，赴士之困，〔八〕既已存亡死生矣，而不矜</line>
<line xml:id='SHIJI_ZHSJ_124-3181a.09'>其能，羞伐其德，蓋亦有足多者焉．</line>
<line xml:id='SHIJI_ZHSJ_124-3181a.10'>〔一〕　正義言文之蔽，小人以僿．謂細碎苛法亂政．</line>
<line xml:id='SHIJI_ZHSJ_124-3181a.11'>〔二〕　正義譏，非言也．儒敝亂法，俠盛犯禁，二道皆非，而學士多稱於世者，故太史公引韓子，欲陳游俠之美．</line>
<line xml:id='SHIJI_ZHSJ_124-3181a.12'>〔三〕　索隱功名俱著春秋．案：春秋謂國史也．以言人臣有功名則見記于其國之史，是俱著春秋者也．</line>
</surface>
<surface xml:id='SHIJI_ZHSJ_124-3182a-z'>
<pb ed='ZHSJ' n='124-3182a' xml:id='SHIJI_ZHSJ_124-3182a'/><line xml:id='SHIJI_ZHSJ_124-3182a.01'>〔四〕　集解徐廣曰：「仲尼弟子傳曰公皙哀字季次，未嘗仕，孔子稱之．」</line>
<line xml:id='SHIJI_ZHSJ_124-3182a.02'>〔五〕　索隱行音下孟反．</line>
<line xml:id='SHIJI_ZHSJ_124-3182a.03'>〔六〕　正義莊子云「原憲處居環堵之室，蓬戶不完．以桑為樞而甕牖，上漏下溼，獨坐而弦歌」也．</line>
<line xml:id='SHIJI_ZHSJ_124-3182a.04'>〔七〕　索隱不饜．饜，飽也，於豔反．</line>
<line xml:id='SHIJI_ZHSJ_124-3182a.05'>〔八〕　索隱上音厄．</line>
<line xml:id='SHIJI_ZHSJ_124-3182a.06'>　　且緩急，人之所時有也．太史公曰：昔者虞舜窘於井廩，伊尹負於鼎俎，傅說匿於傅</line>
<line xml:id='SHIJI_ZHSJ_124-3182a.07'>險，呂尚困於棘津，〔一〕夷吾桎梏，百里飯牛，仲尼畏匡，菜色陳､蔡．此皆學士所謂有道仁</line>
<line xml:id='SHIJI_ZHSJ_124-3182a.08'>人也，猶然遭此菑，況以中材而涉亂世之末流乎？其遇害何可勝道哉！</line>
<line xml:id='SHIJI_ZHSJ_124-3182a.09'>〔一〕　集解徐廣曰：「在廣川．」　正義尉繚子云太公望行年七十，賣食棘津云．古亦謂之石濟津，故南津．</line>
<line xml:id='SHIJI_ZHSJ_124-3182a.10'>　　鄙人有言曰：「何知仁義，已饗其利〔一〕者為有德．」故伯夷醜周，餓死首陽山，而文武</line>
<line xml:id='SHIJI_ZHSJ_124-3182a.11'>不以其故貶王；跖､蹻暴戾，其徒誦義無窮．由此觀之，「竊鉤者誅，〔二〕竊國者侯，侯之門</line>
<line xml:id='SHIJI_ZHSJ_124-3182a.12'>仁義存」，〔三〕非虛言也．</line>
<line xml:id='SHIJI_ZHSJ_124-3182a.13'>〔一〕　索隱已音以．饗音享，受也．言已受其利則為有德，何知必仁義也．</line>
<line xml:id='SHIJI_ZHSJ_124-3182a.14'>〔二〕　索隱以言小竊則為盜而受誅也．</line>
<line xml:id='SHIJI_ZHSJ_124-3182a.15'>〔三〕　索隱言人臣委質於侯王門，則須存于仁義．若游俠輕健，亦何必肯存仁義也．</line>
<line xml:id='SHIJI_ZHSJ_124-3182a.16'>　　今拘學或抱咫尺之義，久孤於世，〔一〕豈若卑論儕俗，與世沈浮而取榮名哉！而布衣之</line>
</surface>
<surface xml:id='SHIJI_ZHSJ_124-3183a-z'>
<pb ed='ZHSJ' n='124-3183a' xml:id='SHIJI_ZHSJ_124-3183a'/><line xml:id='SHIJI_ZHSJ_124-3183a.01'>徒，設取予然諾，千里誦義，為死不顧世，此亦有所長，非苟而已也．故士窮窘而得委命，此</line>
<line xml:id='SHIJI_ZHSJ_124-3183a.02'>豈非人之所謂賢豪閒者邪？誠使鄉曲之俠，予季次､原憲比權量力，效功於當世，不同日而</line>
<line xml:id='SHIJI_ZHSJ_124-3183a.03'>論矣．要以功見言信，俠客之義又曷可少哉！</line>
<line xml:id='SHIJI_ZHSJ_124-3183a.04'>〔一〕　索隱言拘學守義之士或抱咫尺纖微之事，遂久以當代，孤負我志，而不若卑論儕俗以取榮寵也．</line>
<line xml:id='SHIJI_ZHSJ_124-3183a.05'>　　古布衣之俠，靡得而聞已．近世延陵､〔一〕孟嘗､春申､平原､信陵之徒，皆因王者親屬，</line>
<line xml:id='SHIJI_ZHSJ_124-3183a.06'>藉於有土卿相之富厚，招天下賢者，顯名諸侯，不可謂不賢者矣．比如順風而呼，聲非加</line>
<line xml:id='SHIJI_ZHSJ_124-3183a.07'>疾，其埶激也．至如閭巷之俠，脩行砥名，聲施〔二〕於天下，莫不稱賢，是為難耳．然儒､墨</line>
<line xml:id='SHIJI_ZHSJ_124-3183a.08'>皆排擯不載．自秦以前，匹夫之俠，湮滅不見，余甚恨之．以余所聞，漢興有朱家､田仲､王</line>
<line xml:id='SHIJI_ZHSJ_124-3183a.09'>公､劇孟､郭解之徒，雖時扞當世之文罔，〔三〕然其私義廉絜退讓，有足稱者．名不虛立，士</line>
<line xml:id='SHIJI_ZHSJ_124-3183a.10'>不虛附．至如朋黨宗彊比周，設財役貧，豪暴侵淩孤弱，恣欲自快，游俠亦醜之．余悲世俗</line>
<line xml:id='SHIJI_ZHSJ_124-3183a.11'>不察其意，而猥以朱家､郭解等令與暴豪之徒同類而共笑之也．</line>
<line xml:id='SHIJI_ZHSJ_124-3183a.12'>〔一〕　集解徐廣曰：「代郡亦有延陵縣．」駰案：韓子云「趙襄子召延陵生，令車騎先至晉陽」．襄子時趙已并代，可</line>
<line xml:id='SHIJI_ZHSJ_124-3183a.13'>　　　　有延陵之號，但未詳是此人非耳．</line>
<line xml:id='SHIJI_ZHSJ_124-3183a.14'>〔二〕　索隱施音以豉反．</line>
<line xml:id='SHIJI_ZHSJ_124-3183a.15'>〔三〕　索隱扞即捍也．違扞當代之法網，謂犯於法禁也．</line>
</surface>
<surface xml:id='SHIJI_ZHSJ_124-3184a-z'>
<pb ed='ZHSJ' n='124-3184a' xml:id='SHIJI_ZHSJ_124-3184a'/><line xml:id='SHIJI_ZHSJ_124-3184a.02'>　　魯朱家者，與高祖同時．魯人皆以儒教，而朱家用俠聞．所藏活豪士以百數，其餘庸</line>
<line xml:id='SHIJI_ZHSJ_124-3184a.03'>人不可勝言．然終不伐其能，歆其德，諸所嘗施，唯恐見之．振人不贍，先從貧賤始．家無</line>
<line xml:id='SHIJI_ZHSJ_124-3184a.04'>餘財，衣不完采，食不重味，乘不過軥牛．〔一〕專趨人之急，甚己之私．既陰脫季布將軍之</line>
<line xml:id='SHIJI_ZHSJ_124-3184a.05'>，〔二〕及布尊貴，終身不見也．自關以東，莫不延頸願交焉．</line>
<line xml:id='SHIJI_ZHSJ_124-3184a.06'>〔一〕　集解徐廣曰：「音雊．」駰案：漢書音義曰「小牛」．　索隱上音古豆反．案：大牛當軶，小為軥牛．</line>
<line xml:id='SHIJI_ZHSJ_124-3184a.07'>〔二〕　索隱陰脫季將軍之厄．案：季布為漢所購求，朱家以布髡鉗為奴，載以廣柳車而出之，及尊貴而不見之，亦高</line>
<line xml:id='SHIJI_ZHSJ_124-3184a.08'>　　　　介至義之士．然布竟不見報朱家之恩．</line>
<line xml:id='SHIJI_ZHSJ_124-3184a.09'>　　楚田仲以俠聞，喜劍，父事朱家，自以為行弗及．田仲已死，而雒陽有劇孟．周人以商</line>
<line xml:id='SHIJI_ZHSJ_124-3184a.10'>賈為資，而劇孟以任俠顯諸侯．吳楚反時，條侯為太尉，乘傳車將至河南，得劇孟，喜曰：</line>
<line xml:id='SHIJI_ZHSJ_124-3184a.11'>「吳楚舉大事而不求孟，吾知其無能為已矣．」天下騷動，宰相得之若得一敵國云．劇孟行</line>
<line xml:id='SHIJI_ZHSJ_124-3184a.12'>大類朱家，而好博，〔一〕多少年之戲．然劇孟母死，自遠方送喪蓋千乘．及劇孟死，家無餘</line>
<line xml:id='SHIJI_ZHSJ_124-3184a.13'>十金之財．而符離人王孟亦以俠稱江淮之閒．</line>
<line xml:id='SHIJI_ZHSJ_124-3184a.14'>〔一〕　索隱按：六博戲也．</line>
<line xml:id='SHIJI_ZHSJ_124-3184a.15'>　　是時濟南瞯氏､〔一〕陳周庸〔二〕亦以豪聞，景帝聞之，使使盡誅此屬．其後代諸白､〔三〕</line>
</surface>
<surface xml:id='SHIJI_ZHSJ_124-3185a-z'>
<pb ed='ZHSJ' n='124-3185a' xml:id='SHIJI_ZHSJ_124-3185a'/><line xml:id='SHIJI_ZHSJ_124-3185a.01'>梁韓無辟､〔四〕陽翟薛兄､〔五〕陝韓孺〔六〕紛紛復出焉．</line>
<line xml:id='SHIJI_ZHSJ_124-3185a.02'>〔一〕　索隱瞯音閒．案：為郅都所誅．</line>
<line xml:id='SHIJI_ZHSJ_124-3185a.03'>〔二〕　索隱陳國人，姓周名庸．</line>
<line xml:id='SHIJI_ZHSJ_124-3185a.04'>〔三〕　索隱代，代郡．人有白氏，豪俠非一，故言「諸」．</line>
<line xml:id='SHIJI_ZHSJ_124-3185a.05'>〔四〕　索隱梁國人，韓姓，無辟名．辟音避．</line>
<line xml:id='SHIJI_ZHSJ_124-3185a.06'>〔五〕　索隱音況．</line>
<line xml:id='SHIJI_ZHSJ_124-3185a.07'>〔六〕　集解徐廣曰：「陝，疑當作『郟』字，潁川有郟縣．南越傳曰『郟壯士韓千秋』也．」　索隱陝當為「郟」．陝音如</line>
<line xml:id='SHIJI_ZHSJ_124-3185a.08'>　　　　反，郟音紀洽反．漢書作「寒孺」．</line>
<line xml:id='SHIJI_ZHSJ_124-3185a.09'>　　郭解，軹人也，〔一〕字翁伯，善相人者許負外孫也．解父以任俠，孝文時誅死．解為人</line>
<line xml:id='SHIJI_ZHSJ_124-3185a.10'>短小精悍，不飲酒．少時陰賊，〔二〕慨不快意，身所殺甚衆．以軀借交報仇，藏命〔三〕作姦剽</line>
<line xml:id='SHIJI_ZHSJ_124-3185a.11'>攻，（<note>不</note>）休（<note>及</note>）【乃】鑄錢掘冢，固不可勝數．適有天幸，窘急常得脫，若遇赦．及解年長，更折</line>
<line xml:id='SHIJI_ZHSJ_124-3185a.12'>節為儉，以德報怨，厚施而薄望．然其自喜為俠〔四〕益甚．既已振人之命，不矜其功，其陰</line>
<line xml:id='SHIJI_ZHSJ_124-3185a.13'>賊著於心，卒發於睚眦如故云．而少年慕其行，亦輒為報仇，不使知也．解姊子負解之</line>
<line xml:id='SHIJI_ZHSJ_124-3185a.14'>勢，〔五〕與人飲，使之嚼．〔六〕非其任，彊必灌之．人怒，拔刀刺殺解姊子，亡去．解姊怒曰：</line>
<line xml:id='SHIJI_ZHSJ_124-3185a.15'>「以翁伯之義，人殺吾子，賊不得．」[⿱𠫓廾]其尸於道，弗葬，欲以辱解．解使人微知賊處．賊窘</line>
</surface>
<surface xml:id='SHIJI_ZHSJ_124-3186a-z'>
<pb ed='ZHSJ' n='124-3186a' xml:id='SHIJI_ZHSJ_124-3186a'/><line xml:id='SHIJI_ZHSJ_124-3186a.01'>自歸，具以實告解．解曰：「公殺之固當，吾兒不直．」遂去其賊，〔七〕罪其姊子，乃收而葬</line>
<line xml:id='SHIJI_ZHSJ_124-3186a.02'>之．諸公聞之，皆多解之義，益附焉．</line>
<line xml:id='SHIJI_ZHSJ_124-3186a.03'>〔一〕　索隱漢書云河內軹人也．</line>
<line xml:id='SHIJI_ZHSJ_124-3186a.04'>〔二〕　索隱以內心忍害．</line>
<line xml:id='SHIJI_ZHSJ_124-3186a.05'>〔三〕　索隱案：謂亡命也．</line>
<line xml:id='SHIJI_ZHSJ_124-3186a.06'>〔四〕　索隱蘇林云：「言性喜為俠也．」</line>
<line xml:id='SHIJI_ZHSJ_124-3186a.07'>〔五〕　索隱負，恃也．</line>
<line xml:id='SHIJI_ZHSJ_124-3186a.08'>〔六〕　集解徐廣曰；「音子妙反，盡酒也．」　索隱即妙反．謂酒盡．</line>
<line xml:id='SHIJI_ZHSJ_124-3186a.09'>〔七〕　集解徐廣曰：「遣使去．」</line>
<line xml:id='SHIJI_ZHSJ_124-3186a.10'>　　解出入，人皆避之．有一人獨箕倨視之，解遣人問其名姓．客欲殺之．解曰：「居邑屋</line>
<line xml:id='SHIJI_ZHSJ_124-3186a.11'>至不見敬，是吾德不脩也，彼何罪！」乃陰屬尉史曰：「是人，吾所急也，〔一〕至踐更時脫之．」</line>
<line xml:id='SHIJI_ZHSJ_124-3186a.12'>每至踐更，數過，吏弗求．〔二〕怪之，問其故，乃解使脫之．箕踞者乃肉袒謝罪．少年聞之，</line>
<line xml:id='SHIJI_ZHSJ_124-3186a.13'>愈益慕解之行．</line>
<line xml:id='SHIJI_ZHSJ_124-3186a.14'>〔一〕　索隱案：謂吾心中所急，言情切急之謂．漢書作「重」也．</line>
<line xml:id='SHIJI_ZHSJ_124-3186a.15'>〔二〕　集解如淳曰：「更有三品，有卒更，有踐更，有過更．古有正卒無常人，皆當迭為之，一月一更，是為卒更也．貧</line>
<line xml:id='SHIJI_ZHSJ_124-3186a.16'>　　　　者欲得顧更錢者，次直者出錢顧之，月二千，是為踐更也．律說卒更､踐更者，居縣中五月乃更也．後從尉律，卒</line>
</surface>
<surface xml:id='SHIJI_ZHSJ_124-3187a-z'>
<pb ed='ZHSJ' n='124-3187a' xml:id='SHIJI_ZHSJ_124-3187a'/><line xml:id='SHIJI_ZHSJ_124-3187a.01'>　　　　踐更一月休十一月也．」　索隱數音朔，謂頻免之也．又音色主反，數亦頻也．</line>
<line xml:id='SHIJI_ZHSJ_124-3187a.02'>　　雒陽人有相仇者，邑中賢豪居閒者以十數，〔一〕終不聽．客乃見郭解．解夜見仇家，仇</line>
<line xml:id='SHIJI_ZHSJ_124-3187a.03'>家曲聽解．〔二〕解乃謂仇家曰：「吾聞雒陽諸公在此閒，多不聽者．今子幸而聽解，解柰何乃</line>
<line xml:id='SHIJI_ZHSJ_124-3187a.04'>從他縣奪人邑中賢大夫權乎！」乃夜去，不使人知，曰：「且無用，〔三〕（待我）待我去，令雒陽</line>
<line xml:id='SHIJI_ZHSJ_124-3187a.05'>豪居其閒，乃聽之．」</line>
<line xml:id='SHIJI_ZHSJ_124-3187a.06'>〔一〕　索隱色具反．</line>
<line xml:id='SHIJI_ZHSJ_124-3187a.07'>〔二〕　索隱仇家曲聽．謂屈曲聽解也．</line>
<line xml:id='SHIJI_ZHSJ_124-3187a.08'>〔三〕　索隱按：漢書作「無庸」．蘇林曰「且無使用吾言，待我去，令洛陽豪居其閒也」．</line>
<line xml:id='SHIJI_ZHSJ_124-3187a.09'>　　解執恭敬，不敢乘車入其縣廷．之旁郡國，為人請求事，事可出，出之；不可者，各厭</line>
<line xml:id='SHIJI_ZHSJ_124-3187a.10'>其意，然後乃敢嘗酒食．諸公以故嚴重之，爭為用．邑中少年及旁近縣賢豪，夜半過門常</line>
<line xml:id='SHIJI_ZHSJ_124-3187a.11'>十餘車，請得解客舍養之．〔一〕</line>
<line xml:id='SHIJI_ZHSJ_124-3187a.12'>〔一〕　索隱如淳云：「解多藏亡命者，故喜事年少與解同志者，知亡命者多歸解，故多將車來，欲為解迎亡者而藏之者</line>
<line xml:id='SHIJI_ZHSJ_124-3187a.13'>　　　　也．」</line>
<line xml:id='SHIJI_ZHSJ_124-3187a.14'>　　及徙豪富茂陵也，解家貧，不中訾，〔一〕吏恐，不敢不徙．衞將軍為言：「郭解家貧不中</line>
<line xml:id='SHIJI_ZHSJ_124-3187a.15'>徙．」上曰：「布衣權至使將軍為言，此其家不貧．」解家遂徙．諸公送者出千餘萬．軹人</line>
</surface>
<surface xml:id='SHIJI_ZHSJ_124-3188a-z'>
<pb ed='ZHSJ' n='124-3188a' xml:id='SHIJI_ZHSJ_124-3188a'/><line xml:id='SHIJI_ZHSJ_124-3188a.01'>楊季主子為縣掾，舉徙解．解兄子斷楊掾頭．由此楊氏與郭氏為仇．</line>
<line xml:id='SHIJI_ZHSJ_124-3188a.02'>〔一〕　索隱不中貲．案：貲不滿三百萬已上為不中．</line>
<line xml:id='SHIJI_ZHSJ_124-3188a.03'>　　解入關，關中賢豪知與不知，聞其聲，爭交驩解．解為人短小，不飲酒，出未嘗有騎．</line>
<line xml:id='SHIJI_ZHSJ_124-3188a.04'>已又殺楊季主．楊季主家上書，人又殺之闕下．上聞，乃下吏捕解．解亡，置其母家室夏</line>
<line xml:id='SHIJI_ZHSJ_124-3188a.05'>陽，〔一〕身至臨晉．〔二〕臨晉籍少公素不知解，解冒，因求出關．籍少公已出解，解轉入太原，</line>
<line xml:id='SHIJI_ZHSJ_124-3188a.06'>所過輒告主人家．吏逐之，跡至籍少公．少公自殺，口絕．久之，乃得解．窮治所犯，為解</line>
<line xml:id='SHIJI_ZHSJ_124-3188a.07'>所殺，皆在赦前．軹有儒生侍使者坐，客譽郭解，生曰：「郭解專以姦犯公法，何謂賢！」解</line>
<line xml:id='SHIJI_ZHSJ_124-3188a.08'>客聞，殺此生，斷其舌．吏以此責解，解實不知殺者．殺者亦竟絕，莫知為誰．吏奏解無</line>
<line xml:id='SHIJI_ZHSJ_124-3188a.09'>罪．御史大夫公孫弘議曰：「解布衣為任俠行權，以睚眦殺人，解雖弗知，此罪甚於解殺之．</line>
<line xml:id='SHIJI_ZHSJ_124-3188a.10'>當大逆無道．」遂族郭解翁伯．</line>
<line xml:id='SHIJI_ZHSJ_124-3188a.11'>〔一〕　集解徐廣曰：「屬馮翊．」　正義故城在同州韓城縣南二十里，漢夏陽也．</line>
<line xml:id='SHIJI_ZHSJ_124-3188a.12'>〔二〕　正義故城在同州馮翊縣西南二里．</line>
<line xml:id='SHIJI_ZHSJ_124-3188a.13'>　　自是之後，為俠者極衆，敖而無足數者．〔一〕然關中長安樊仲子，槐里趙王孫，長陵高公</line>
<line xml:id='SHIJI_ZHSJ_124-3188a.14'>子，西河郭公仲，太原鹵公孺，〔二〕臨淮兒長卿，東陽田君孺，〔三〕雖為俠而逡逡有退讓君子</line>
</surface>
<surface xml:id='SHIJI_ZHSJ_124-3189a-z'>
<pb ed='ZHSJ' n='124-3189a' xml:id='SHIJI_ZHSJ_124-3189a'/><line xml:id='SHIJI_ZHSJ_124-3189a.01'>之風．至若北道姚氏，〔四〕西道諸杜，南道仇景，東道趙他､羽公子，〔五〕南陽趙調之徒，此盜</line>
<line xml:id='SHIJI_ZHSJ_124-3189a.02'>跖居民閒者耳，曷足道哉！此乃鄉者朱家之羞也．</line>
<line xml:id='SHIJI_ZHSJ_124-3189a.03'>〔一〕　集解徐廣曰：「敖，倨也．」</line>
<line xml:id='SHIJI_ZHSJ_124-3189a.04'>〔二〕　集解徐廣曰：「鴈門有鹵城也．」　索隱太原鹵翁．漢書作「魯公孺」．魯，姓也，與徐廣之說不同也．</line>
<line xml:id='SHIJI_ZHSJ_124-3189a.05'>〔三〕　索隱漢書作「陳君孺」．然陳田聲相近，亦本同姓．　正義其東陽蓋貝州歷亭縣者，為近齊故也．</line>
<line xml:id='SHIJI_ZHSJ_124-3189a.06'>〔四〕　索隱北道諸姚．蘇林云：「道猶方也．」如淳云：「京師四出道也．」</line>
<line xml:id='SHIJI_ZHSJ_124-3189a.07'>〔五〕　索隱舊解以趙他､羽公子為二人，今案：此姓趙，名他羽，字公子也．</line>
<line xml:id='SHIJI_ZHSJ_124-3189a.08'>　　太史公曰：吾視郭解，狀貌不及中人，言語不足採者．然天下無賢與不肖，知與不知，</line>
<line xml:id='SHIJI_ZHSJ_124-3189a.09'>皆慕其聲，言俠者皆引以為名．諺曰：「人貌榮名，豈有既乎！」〔一〕於戲，惜哉！</line>
<line xml:id='SHIJI_ZHSJ_124-3189a.10'>〔一〕　集解徐廣曰：「人以顏狀為貌者，則貌有衰落矣；唯用榮名為飾表，則稱譽無極也．既，盡也．」</line>
<line xml:id='SHIJI_ZHSJ_124-3189a.11'>【索隱述贊】游俠豪倨，藉藉有聲．權行州里，力折公卿．朱家脫季，劇孟定傾．急人之難，免讎於</line>
<line xml:id='SHIJI_ZHSJ_124-3189a.12'>更．偉哉翁伯，人貌榮名．</line>
</surface>
<surface xml:id='SHIJI_ZHSJ_124-3190a-z'>
<pb ed='ZHSJ' n='124-3190a' xml:id='SHIJI_ZHSJ_124-3190a'/></surface>
</surfaceGrp>
