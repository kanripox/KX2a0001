<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_101'>
<surface type='dummy'></surface>
<surface xml:id='SHIJI_ZHSJ_101-2737a-z'>
<pb ed='ZHSJ' n='101-2737a' xml:id='SHIJI_ZHSJ_101-2737a'/><line xml:id='SHIJI_ZHSJ_101-2737a.01'>史記卷一百一</line>
<line xml:id='SHIJI_ZHSJ_101-2737a.02'>　　袁盎鼂錯列傳第四十一</line>
<line xml:id='SHIJI_ZHSJ_101-2737a.03'>　　袁盎〔一〕者，楚人也，字絲．父故為羣盜，徙處安陵．高后時，盎嘗為呂祿舍人．及孝</line>
<line xml:id='SHIJI_ZHSJ_101-2737a.04'>文帝即位，盎兄噲任盎為中郎．〔二〕</line>
<line xml:id='SHIJI_ZHSJ_101-2737a.05'>〔一〕　索隱音如周禮「盎齊」，烏浪反．</line>
<line xml:id='SHIJI_ZHSJ_101-2737a.06'>〔二〕　集解如淳曰：「盎為兄所保任，故得為中郎．」</line>
<line xml:id='SHIJI_ZHSJ_101-2737a.07'>　　絳侯為丞相，朝罷趨出，意得甚．上禮之恭，常自送之．〔一〕袁盎進曰：「陛下以丞相何</line>
<line xml:id='SHIJI_ZHSJ_101-2737a.08'>如人？」上曰：「社稷臣．」盎曰：「絳侯所謂功臣，非社稷臣，社稷臣主在與在，〔二〕主亡與</line>
<line xml:id='SHIJI_ZHSJ_101-2737a.09'>亡．〔三〕方呂后時，諸呂用事，擅相王，劉氏不絕如帶．是時絳侯為太尉，主兵柄，弗能正．</line>
<line xml:id='SHIJI_ZHSJ_101-2737a.10'>呂后崩，大臣相與共畔諸呂，太尉主兵，適會其成功，所謂功臣，非社稷臣．丞相如有驕主</line>
<line xml:id='SHIJI_ZHSJ_101-2737a.11'>色．陛下謙讓，臣主失禮，竊為陛下不取也．」後朝，上益莊，〔四〕丞相益畏．已而絳侯望袁</line>
<line xml:id='SHIJI_ZHSJ_101-2737a.12'>盎曰：〔五〕「吾與而兄善，今兒廷毀我！」盎遂不謝．</line>
</surface>
<surface xml:id='SHIJI_ZHSJ_101-2738a-z'>
<pb ed='ZHSJ' n='101-2738a' xml:id='SHIJI_ZHSJ_101-2738a'/><line xml:id='SHIJI_ZHSJ_101-2738a.01'>〔一〕　集解徐廣曰：「自，一作『目』．」</line>
<line xml:id='SHIJI_ZHSJ_101-2738a.02'>〔二〕　集解如淳曰：「人主在時，與共治在時之事．」　索隱按：如淳云「人主在時，與共理在時之事」也．</line>
<line xml:id='SHIJI_ZHSJ_101-2738a.03'>〔三〕　集解如淳曰：「不以主亡而不行其政令．」　索隱如淳云「不以人主亡而不行其政令」．按：如說為得．</line>
<line xml:id='SHIJI_ZHSJ_101-2738a.04'>〔四〕　索隱莊，嚴也．</line>
<line xml:id='SHIJI_ZHSJ_101-2738a.05'>〔五〕　正義望，怨也．</line>
<line xml:id='SHIJI_ZHSJ_101-2738a.06'>　　及絳侯免相之國，國人上書告以為反，徵繫清室，〔一〕宗室諸公莫敢為言，唯袁盎明絳</line>
<line xml:id='SHIJI_ZHSJ_101-2738a.07'>侯無罪．絳侯得釋，盎頗有力．絳侯乃大與盎結交．</line>
<line xml:id='SHIJI_ZHSJ_101-2738a.08'>〔一〕　集解漢書作「請室」．應劭曰：「請室，請罪之室，若今鍾下也．」如淳曰：「請室，獄也，若古刑於甸師氏也．」</line>
<line xml:id='SHIJI_ZHSJ_101-2738a.09'>　　淮南厲王朝，殺辟陽侯，居處驕甚．袁盎諫曰：「諸侯大驕必生患，可適削地．」上弗</line>
<line xml:id='SHIJI_ZHSJ_101-2738a.10'>用．淮南王益橫．及棘蒲侯柴武太子謀反事覺，治，連淮南王，淮南王徵，上因遷之蜀，轞</line>
<line xml:id='SHIJI_ZHSJ_101-2738a.11'>車傳送．袁盎時為中郎將，乃諫曰：「陛下素驕淮南王，弗稍禁，以至此，今又暴摧折之．淮</line>
<line xml:id='SHIJI_ZHSJ_101-2738a.12'>南王為人剛，如有遇霧露行道死，陛下竟為以天下之大弗能容，有殺弟之名，柰何？」上弗</line>
<line xml:id='SHIJI_ZHSJ_101-2738a.13'>聽，遂行之．</line>
<line xml:id='SHIJI_ZHSJ_101-2738a.14'>　　淮南王至雍，病死，聞，上輟食，哭甚哀．盎入，頓首請罪．上曰：「以不用公言至此．」</line>
</surface>
<surface xml:id='SHIJI_ZHSJ_101-2739a-z'>
<pb ed='ZHSJ' n='101-2739a' xml:id='SHIJI_ZHSJ_101-2739a'/><line xml:id='SHIJI_ZHSJ_101-2739a.01'>盎曰：「上自寬，此往事，豈可悔哉！且陛下有高世之行者三，此不足以毀名．」上曰：「吾高</line>
<line xml:id='SHIJI_ZHSJ_101-2739a.02'>世行三者何事？」盎曰：「陛下居代時，太后嘗病，三年，陛下不交睫，不解衣，湯藥非陛下口</line>
<line xml:id='SHIJI_ZHSJ_101-2739a.03'>所嘗弗進．夫曾參以布衣猶難之，今陛下親以王者脩之，過曾參孝遠矣．夫諸呂用事，大</line>
<line xml:id='SHIJI_ZHSJ_101-2739a.04'>臣專制，然陛下從代乘六傳馳不測之淵，〔一〕雖賁育之勇〔二〕不及陛下．陛下至代邸，西</line>
<line xml:id='SHIJI_ZHSJ_101-2739a.05'>向讓天子位者再，南面讓天子位者三．夫許由一讓，而陛下五以天下讓，過許由四矣．且</line>
<line xml:id='SHIJI_ZHSJ_101-2739a.06'>陛下遷淮南王，欲以苦其志，使改過，有司衞不謹，故病死．」於是上乃解，曰：「將柰何？」</line>
<line xml:id='SHIJI_ZHSJ_101-2739a.07'>盎曰：「淮南王有三子，唯在陛下耳．」於是文帝立其三子皆為王．盎由此名重朝廷．</line>
<line xml:id='SHIJI_ZHSJ_101-2739a.08'>〔一〕　集解瓚曰：「大臣共誅諸呂，禍福尚未可知，故曰不測也．」</line>
<line xml:id='SHIJI_ZHSJ_101-2739a.09'>〔二〕　集解孟康曰：「孟賁、夏育，皆古勇者也．」　索隱賁，孟賁；育，夏育也．尸子云「孟賁水行不避蛟龍，陸行不</line>
<line xml:id='SHIJI_ZHSJ_101-2739a.10'>　　　　避兕虎」．戰國策曰「夏育叱呼駭三軍，身死庸夫」．高誘曰「育為申繻所殺」．賁音奔也．</line>
<line xml:id='SHIJI_ZHSJ_101-2739a.11'>　　袁盎常引大體忼慨．宦者趙同〔一〕以數幸，常害袁盎，袁盎患之．盎兄子種為常侍</line>
<line xml:id='SHIJI_ZHSJ_101-2739a.12'>騎，〔二〕持節夾乘，說盎曰：〔三〕「君與鬬，廷辱之，使其毀不用．」孝文帝出，趙同參乘，袁盎</line>
<line xml:id='SHIJI_ZHSJ_101-2739a.13'>伏車前曰：「臣聞天子所與共六尺輿者，皆天下豪英．今漢雖乏人，陛下獨奈何與刀鋸餘人</line>
<line xml:id='SHIJI_ZHSJ_101-2739a.14'>載！」於是上笑，下趙同．趙同泣下車．</line>
</surface>
<surface xml:id='SHIJI_ZHSJ_101-2740a-z'>
<pb ed='ZHSJ' n='101-2740a' xml:id='SHIJI_ZHSJ_101-2740a'/><line xml:id='SHIJI_ZHSJ_101-2740a.01'>〔一〕　集解徐廣曰：「漢書作『談』字．」</line>
<line xml:id='SHIJI_ZHSJ_101-2740a.02'>〔二〕　索隱案：漢舊儀云「持節夾乘輿車騎從者云常侍騎」．</line>
<line xml:id='SHIJI_ZHSJ_101-2740a.03'>〔三〕　集解徐廣曰：「說，一作『謀』．」</line>
<line xml:id='SHIJI_ZHSJ_101-2740a.04'>　　文帝從霸陵上，欲西馳下峻阪．袁盎騎，並車擥轡．上曰：「將軍怯邪？」盎曰：「臣聞</line>
<line xml:id='SHIJI_ZHSJ_101-2740a.05'>千金之子坐不垂堂，〔一〕百金之子不騎衡，〔二〕聖主不乘危而徼幸．今陛下騁六騑，〔三〕馳下</line>
<line xml:id='SHIJI_ZHSJ_101-2740a.06'>峻山，如有馬驚車敗，陛下縱自輕，柰高廟、太后何？」上乃止．</line>
<line xml:id='SHIJI_ZHSJ_101-2740a.07'>〔一〕　索隱案：張揖云「恐簷瓦墮中人」．或云臨堂邊垂，恐墮墜也．</line>
<line xml:id='SHIJI_ZHSJ_101-2740a.08'>〔二〕　集解徐廣曰：「一作『行』．」駰案：服虔曰「自惜身，不騎衡」．如淳曰「騎，倚也．衡，樓殿邊欄楯也」．韋昭</line>
<line xml:id='SHIJI_ZHSJ_101-2740a.09'>　　　　曰「衡，車衡」．　索隱張晏云「衡木行馬也」．如淳云「騎音於岐反．衡，樓殿邊欄楯也」．韋昭云「衡，車衡也．</line>
<line xml:id='SHIJI_ZHSJ_101-2740a.10'>　　　　騎音倚，謂跨之」．按：如淳之說為長．案：纂要云「宮殿四面欄，縱者云檻，橫者云楯」也．</line>
<line xml:id='SHIJI_ZHSJ_101-2740a.11'>〔三〕　集解如淳曰：「六馬之疾若飛．」</line>
<line xml:id='SHIJI_ZHSJ_101-2740a.12'>　　上幸上林，皇后、慎夫人從．其在禁中，常同席坐．及坐，郎署長布席，〔一〕袁盎引卻慎</line>
<line xml:id='SHIJI_ZHSJ_101-2740a.13'>夫人坐．〔二〕慎夫人怒，不肯坐．上亦怒，起，入禁中．盎因前說曰：「臣聞尊卑有序則上下</line>
<line xml:id='SHIJI_ZHSJ_101-2740a.14'>和．今陛下既已立后，慎夫人乃妾，妾主豈可與同坐哉！適所以失尊卑矣．且陛下幸之，</line>
<line xml:id='SHIJI_ZHSJ_101-2740a.15'>即厚賜之．陛下所以為慎夫人，適所以禍之．陛下獨不見『人彘』乎？」〔三〕於是上乃說，召</line>
<line xml:id='SHIJI_ZHSJ_101-2740a.16'>語慎夫人．慎夫人賜盎金五十斤．</line>
</surface>
<surface xml:id='SHIJI_ZHSJ_101-2741a-z'>
<pb ed='ZHSJ' n='101-2741a' xml:id='SHIJI_ZHSJ_101-2741a'/><line xml:id='SHIJI_ZHSJ_101-2741a.01'>〔一〕　正義蘇林云：「郎署，上林中直衞之署．」</line>
<line xml:id='SHIJI_ZHSJ_101-2741a.02'>〔二〕　集解如淳曰：「盎時為中郎將，天子幸署，豫設供帳待之，故得卻慎夫人坐．」</line>
<line xml:id='SHIJI_ZHSJ_101-2741a.03'>〔三〕　集解張晏曰：「戚夫人．」</line>
<line xml:id='SHIJI_ZHSJ_101-2741a.04'>　　然袁盎亦以數直諫，不得久居中，調為隴西都尉．〔一〕仁愛士卒，士卒皆爭為死．遷為</line>
<line xml:id='SHIJI_ZHSJ_101-2741a.05'>齊相．徙為吳相，辭行，種謂盎曰：「吳王驕日久，國多姦．今苟欲劾治，彼不上書告君，即</line>
<line xml:id='SHIJI_ZHSJ_101-2741a.06'>利劍刺君矣．南方卑溼，君能日飲，毋何，時說王曰毋反而已．如此幸得脫．」盎用種之</line>
<line xml:id='SHIJI_ZHSJ_101-2741a.07'>計，吳王厚遇盎．</line>
<line xml:id='SHIJI_ZHSJ_101-2741a.08'>〔一〕　集解如淳曰：「調選．」</line>
<line xml:id='SHIJI_ZHSJ_101-2741a.09'>　　盎告歸，道逢丞相申屠嘉，下車拜謁，丞相從車上謝袁盎．袁盎還，愧其吏，乃之丞相</line>
<line xml:id='SHIJI_ZHSJ_101-2741a.10'>舍上謁，求見丞相．丞相良久而見之．盎因跪曰：「願請閒．」丞相曰：「使君所言公事，之</line>
<line xml:id='SHIJI_ZHSJ_101-2741a.11'>曹與長史掾議，吾且奏之；即私邪，吾不受私語．」袁盎即跪說曰：「君為丞相，自度孰與陳</line>
<line xml:id='SHIJI_ZHSJ_101-2741a.12'>平、絳侯？」丞相曰：「吾不如．」袁盎曰：「善，君即自謂不如．夫陳平、絳侯輔翼高帝，定</line>
<line xml:id='SHIJI_ZHSJ_101-2741a.13'>天下，為將相，而誅諸呂，存劉氏；君乃為材官蹶張，遷為隊率，積功至淮陽守，非有奇計攻</line>
<line xml:id='SHIJI_ZHSJ_101-2741a.14'>城野戰之功．且陛下從代來，每朝，郎官上書疏，未嘗不止輦受其言，言不可用置之，言可</line>
</surface>
<surface xml:id='SHIJI_ZHSJ_101-2742a-z'>
<pb ed='ZHSJ' n='101-2742a' xml:id='SHIJI_ZHSJ_101-2742a'/><line xml:id='SHIJI_ZHSJ_101-2742a.01'>受採之，未嘗不稱善．何也？則欲以致天下賢士大夫．上日聞所不聞，明所不知，日益聖</line>
<line xml:id='SHIJI_ZHSJ_101-2742a.02'>智；君今自閉鉗天下之口而日益愚．夫以聖主責愚相，君受禍不久矣．」丞相乃再拜曰：</line>
<line xml:id='SHIJI_ZHSJ_101-2742a.03'>「嘉鄙野人，乃不知，將軍幸教．」引入與坐，為上客．</line>
<line xml:id='SHIJI_ZHSJ_101-2742a.04'>　　盎素不好鼂錯，鼂錯所居坐，盎去；盎坐，錯亦去：兩人未嘗同堂語．及孝文帝崩，孝</line>
<line xml:id='SHIJI_ZHSJ_101-2742a.05'>景帝即位，鼂錯為御史大夫，使吏案袁盎受吳王財物，抵罪，詔赦以為庶人．</line>
<line xml:id='SHIJI_ZHSJ_101-2742a.06'>　　吳楚反，聞，鼂錯謂丞史曰：〔一〕「夫袁盎多受吳王金錢，專為蔽匿，言不反．今果反，欲</line>
<line xml:id='SHIJI_ZHSJ_101-2742a.07'>請治盎宜知計謀．」丞史曰：「事未發，治之有絕．〔二〕今兵西鄉，治之何益！且袁盎不宜有</line>
<line xml:id='SHIJI_ZHSJ_101-2742a.08'>謀．」〔三〕鼂錯猶與未決．人有告袁盎者，袁盎恐，夜見竇嬰，為言吳所以反者，願至上前口</line>
<line xml:id='SHIJI_ZHSJ_101-2742a.09'>對狀．竇嬰入言上，上乃召袁盎入見．鼂錯在前，及盎請辟人賜閒，錯去，固恨甚．袁盎具</line>
<line xml:id='SHIJI_ZHSJ_101-2742a.10'>言吳所以反狀，以錯故，獨急斬錯以謝吳，吳兵乃可罷．其語具在吳事中．使袁盎為太常，</line>
<line xml:id='SHIJI_ZHSJ_101-2742a.11'>竇嬰為大將軍．兩人素相與善．逮吳反．諸陵長者長安中賢大夫爭附兩人，車隨者日數百</line>
<line xml:id='SHIJI_ZHSJ_101-2742a.12'>乘．</line>
<line xml:id='SHIJI_ZHSJ_101-2742a.13'>〔一〕　集解如淳曰：「百官表御史大夫有兩丞．丞史，丞及史也．」</line>
<line xml:id='SHIJI_ZHSJ_101-2742a.14'>〔二〕　集解如淳曰：「事未發之時治之，乃有所絕．」　索隱案：謂有絕吳反心也．</line>
</surface>
<surface xml:id='SHIJI_ZHSJ_101-2743a-z'>
<pb ed='ZHSJ' n='101-2743a' xml:id='SHIJI_ZHSJ_101-2743a'/><line xml:id='SHIJI_ZHSJ_101-2743a.01'>〔三〕　集解如淳曰：「盎大臣，不宜有姦謀．」</line>
<line xml:id='SHIJI_ZHSJ_101-2743a.02'>　　及鼂錯已誅，袁盎以太常使吳．吳王欲使將，不肯．欲殺之，使一都尉以五百人圍守</line>
<line xml:id='SHIJI_ZHSJ_101-2743a.03'>盎軍中．袁盎自其為吳相時，（<note>嘗</note>）有從史嘗盜愛盎侍兒，〔一〕盎知之，弗泄，遇之如故．人</line>
<line xml:id='SHIJI_ZHSJ_101-2743a.04'>有告從史，言「君知爾與侍者通」，乃亡歸．袁盎驅自追之，遂以侍者賜之，復為從史．及袁</line>
<line xml:id='SHIJI_ZHSJ_101-2743a.05'>盎使吳見守，從史適為守盎校尉司馬，乃悉以其裝齎置二石醇醪，會天寒，士卒飢渴，飲酒</line>
<line xml:id='SHIJI_ZHSJ_101-2743a.06'>醉，西南陬卒皆臥，司馬夜引袁盎起，曰：「君可以去矣，吳王期旦日斬君．」盎弗信，曰：「公</line>
<line xml:id='SHIJI_ZHSJ_101-2743a.07'>何為者？」司馬曰：「臣故為從史盜君侍兒者．」盎乃驚謝曰；「公幸有親，〔二〕吾不足以累</line>
<line xml:id='SHIJI_ZHSJ_101-2743a.08'>公．」司馬曰：「君弟去，臣亦且亡，辟吾親，〔三〕君何患！」乃以刀決張，〔四〕道〔五〕從醉卒（<note>直</note>）</line>
<line xml:id='SHIJI_ZHSJ_101-2743a.09'>隧【直】出．司馬與分背，袁盎解節毛懷之，〔六〕杖，步行七八里，明，見梁騎，騎馳去，〔七〕遂</line>
<line xml:id='SHIJI_ZHSJ_101-2743a.10'>歸報．</line>
<line xml:id='SHIJI_ZHSJ_101-2743a.11'>〔一〕　集解文穎曰：「婢也．」</line>
<line xml:id='SHIJI_ZHSJ_101-2743a.12'>〔二〕　集解文穎曰：「言汝有親老．」</line>
<line xml:id='SHIJI_ZHSJ_101-2743a.13'>〔三〕　集解如淳曰：「藏匿吾親，不使遇害也．」　索隱案：張晏云「辟，隱也．言自隱辟親，不使遇禍也」．</line>
<line xml:id='SHIJI_ZHSJ_101-2743a.14'>〔四〕　集解音帳．　索隱案：帳，軍幕也．決之以出也．</line>
<line xml:id='SHIJI_ZHSJ_101-2743a.15'>〔五〕　集解如淳曰：「決開當所從亡者之道．」</line>
</surface>
<surface xml:id='SHIJI_ZHSJ_101-2744a-z'>
<pb ed='ZHSJ' n='101-2744a' xml:id='SHIJI_ZHSJ_101-2744a'/><line xml:id='SHIJI_ZHSJ_101-2744a.01'>〔六〕　集解如淳曰：「不欲令人見也．」</line>
<line xml:id='SHIJI_ZHSJ_101-2744a.02'>〔七〕　集解文穎曰：「梁騎擊吳楚者也．或曰得梁馬馳去也．</line>
<line xml:id='SHIJI_ZHSJ_101-2744a.03'>　　吳楚已破，上更以元王子平陸侯禮為楚王，袁盎為楚相．嘗上書有所言，不用．袁盎</line>
<line xml:id='SHIJI_ZHSJ_101-2744a.04'>病免居家，與閭里浮沈，相隨行，鬬雞走狗．雒陽劇孟嘗過袁盎，盎善待之．　安陵富人有謂</line>
<line xml:id='SHIJI_ZHSJ_101-2744a.05'>盎曰：「吾聞劇孟博徒，〔一〕將軍何自通之？」盎曰：「劇孟雖博徒，然母死，客送葬車千餘乘，</line>
<line xml:id='SHIJI_ZHSJ_101-2744a.06'>此亦有過人者．且緩急人所有．夫一旦有急叩門，不以親為解，〔二〕不以存亡為辭，天下所</line>
<line xml:id='SHIJI_ZHSJ_101-2744a.07'>望者，獨季心､劇孟耳．今公常從數騎，〔三〕一旦有緩急，寧足恃乎！」罵富人，弗與通．諸</line>
<line xml:id='SHIJI_ZHSJ_101-2744a.08'>公聞之，皆多袁盎．</line>
<line xml:id='SHIJI_ZHSJ_101-2744a.09'>〔一〕　集解如淳曰：「博盪之徒．」或曰博戲之徒．</line>
<line xml:id='SHIJI_ZHSJ_101-2744a.10'>〔二〕　集解張晏曰：「不語云『親不聽』也．」瓚曰：「凡人之於赴難濟危，多以有父母為解，而孟兼行之．」　索隱案：</line>
<line xml:id='SHIJI_ZHSJ_101-2744a.11'>　　　　謂不以親為辭也．今此云解者，亦謂不以親在而自解．</line>
<line xml:id='SHIJI_ZHSJ_101-2744a.12'>〔三〕　集解徐廣曰：「常，一作『詳』．」</line>
<line xml:id='SHIJI_ZHSJ_101-2744a.13'>　　袁盎雖家居，景帝時時使人問籌策．梁王欲求為嗣，袁盎進說，其後語塞．〔一〕梁王以</line>
<line xml:id='SHIJI_ZHSJ_101-2744a.14'>此怨盎，曾使人刺盎．刺者至關中，問袁盎，諸君譽之皆不容口．乃見袁盎曰：「臣受梁王</line>
</surface>
<surface xml:id='SHIJI_ZHSJ_101-2745a-z'>
<pb ed='ZHSJ' n='101-2745a' xml:id='SHIJI_ZHSJ_101-2745a'/><line xml:id='SHIJI_ZHSJ_101-2745a.01'>金來刺君，君長者，不忍刺君．然後刺君者十餘曹，〔二〕備之！」袁盎心不樂，家又多怪，乃</line>
<line xml:id='SHIJI_ZHSJ_101-2745a.02'>之棓生〔三〕所問占．還，梁刺客後曹輩果遮刺殺盎安陵郭門外．</line>
<line xml:id='SHIJI_ZHSJ_101-2745a.03'>〔一〕　索隱按鄒氏云「塞」當作「露」，非也．案：以盎言不宜立弟之義，其後立梁王之語塞絕也．</line>
<line xml:id='SHIJI_ZHSJ_101-2745a.04'>〔二〕　集解如淳曰：「曹，輩也．」</line>
<line xml:id='SHIJI_ZHSJ_101-2745a.05'>〔三〕　集解徐廣曰：「棓，一作『服』．」駰案：文穎曰「棓音陪．秦時賢士，善術者」．　索隱文穎云棓音陪．韋昭云</line>
<line xml:id='SHIJI_ZHSJ_101-2745a.06'>　　　　棓，姓也．</line>
<line xml:id='SHIJI_ZHSJ_101-2745a.07'>　　鼂錯〔一〕者，潁川人也．學申商刑名於軹張恢先所，〔二〕與雒陽宋孟及劉禮同師．以文</line>
<line xml:id='SHIJI_ZHSJ_101-2745a.08'>學為太常掌故．〔三〕</line>
<line xml:id='SHIJI_ZHSJ_101-2745a.09'>〔一〕　索隱上音朝，下音厝，一如字讀．案：朝氏出南陽，今西鄂晁氏，謂子朝之後也．</line>
<line xml:id='SHIJI_ZHSJ_101-2745a.10'>〔二〕　集解徐廣曰：「先即先生．」　索隱軹張恢生所．軹縣人張恢先生所學申商之法．</line>
<line xml:id='SHIJI_ZHSJ_101-2745a.11'>〔三〕　集解應劭曰：「掌故，百石吏，主故事．」　索隱服虔云「百石卒吏」．漢舊儀云「太常博士弟子試射策，中甲科</line>
<line xml:id='SHIJI_ZHSJ_101-2745a.12'>　　　　補郎，中乙科補掌故」也．</line>
<line xml:id='SHIJI_ZHSJ_101-2745a.13'>　　錯為人直刻深．〔一〕孝文帝時，天下無治尚書者，獨聞濟南伏生故秦博士，治尚書，年</line>
<line xml:id='SHIJI_ZHSJ_101-2745a.14'>九十餘，老不可徵，乃詔太常使人往受之．太常遣錯受尚書伏生所．〔二〕還，因上便宜事，以</line>
</surface>
<surface xml:id='SHIJI_ZHSJ_101-2746a-z'>
<pb ed='ZHSJ' n='101-2746a' xml:id='SHIJI_ZHSJ_101-2746a'/><line xml:id='SHIJI_ZHSJ_101-2746a.01'>書稱說．詔以為太子舍人､門大夫､家令．〔三〕以其辯得幸太子，太子家號曰「智囊」．數上</line>
<line xml:id='SHIJI_ZHSJ_101-2746a.02'>書孝文時，言削諸侯事，及法令可更定者．書數十上，孝文不聽，然奇其材，遷為中大夫．</line>
<line xml:id='SHIJI_ZHSJ_101-2746a.03'>當是時，太子善錯計策，袁盎諸大功臣多不好錯．</line>
<line xml:id='SHIJI_ZHSJ_101-2746a.04'>〔一〕　集解韋昭曰：「術岸高曰峭．」瓚曰：「峻．」　索隱案：韋昭注本無「術」字．或云術，道路也．峭，七笑反．</line>
<line xml:id='SHIJI_ZHSJ_101-2746a.05'>　　　　峭，峻也．</line>
<line xml:id='SHIJI_ZHSJ_101-2746a.06'>〔二〕　正義衞宏詔定古文尚書序云：「徵之，老不能行，遣太常掌故鼂錯往讀之．年九十餘，不能正言，言不可曉，使其</line>
<line xml:id='SHIJI_ZHSJ_101-2746a.07'>　　　　女傳言教錯．齊人語多與潁川異，錯所不知者凡十二三，略以其意屬讀而已也．」</line>
<line xml:id='SHIJI_ZHSJ_101-2746a.08'>〔三〕　集解服虔曰：「太子稱家．」瓚曰：「茂陵書太子家令秩八百石．」</line>
<line xml:id='SHIJI_ZHSJ_101-2746a.09'>　　景帝即位，以錯為內史．錯常數請閒言事，輒聽，寵幸傾九卿，〔一〕法令多所更定．丞</line>
<line xml:id='SHIJI_ZHSJ_101-2746a.10'>相申屠嘉心弗便，力未有以傷．內史府居太上廟壖中，門東出，不便，錯乃穿兩門南出，鑿</line>
<line xml:id='SHIJI_ZHSJ_101-2746a.11'>廟壖垣．〔二〕丞相嘉聞，大怒，欲因此過為奏請誅錯．錯聞之，即夜請閒，具為上言之．丞相</line>
<line xml:id='SHIJI_ZHSJ_101-2746a.12'>奏事，因言錯擅鑿廟垣為門，請下廷尉誅．上曰：「此非廟垣，乃壖中垣，不致於法．」丞相</line>
<line xml:id='SHIJI_ZHSJ_101-2746a.13'>謝．罷朝，怒謂長史曰：「吾當先斬以聞，乃先請，為兒所賣，固誤．」丞相遂發病死．錯以</line>
<line xml:id='SHIJI_ZHSJ_101-2746a.14'>此愈貴．</line>
<line xml:id='SHIJI_ZHSJ_101-2746a.15'>〔一〕　集解徐廣曰：「九，一作『公』．」</line>
</surface>
<surface xml:id='SHIJI_ZHSJ_101-2747a-z'>
<pb ed='ZHSJ' n='101-2747a' xml:id='SHIJI_ZHSJ_101-2747a'/><line xml:id='SHIJI_ZHSJ_101-2747a.01'>〔二〕　索隱上音乃戀反．謂牆外之短垣也．又音而緣反．　正義上，人緣反．壖者，廟內垣外游地也．</line>
<line xml:id='SHIJI_ZHSJ_101-2747a.02'>　　遷為御史大夫，請諸侯之罪過，削其地，〔一〕收其枝郡．奏上，上令公卿列侯宗室集議，</line>
<line xml:id='SHIJI_ZHSJ_101-2747a.03'>莫敢難，獨竇嬰爭之，由此與錯有卻．錯所更令三十章，諸侯皆諠譁疾鼂錯．錯父聞之，從</line>
<line xml:id='SHIJI_ZHSJ_101-2747a.04'>潁川來，謂錯曰：「上初即位，公為政用事，侵削諸侯，別疏人骨肉，人口議〔二〕多怨公者，何</line>
<line xml:id='SHIJI_ZHSJ_101-2747a.05'>也？」鼂錯曰：「固也．不如此，天子不尊，宗廟不安．」錯父曰：「劉氏安矣，而鼂氏危矣，吾</line>
<line xml:id='SHIJI_ZHSJ_101-2747a.06'>去公歸矣！」遂飲藥死，曰：「吾不忍見禍及吾身．」死十餘日，吳楚七國果反，以誅錯為名．</line>
<line xml:id='SHIJI_ZHSJ_101-2747a.07'>及竇嬰､袁盎進說，上令鼂錯衣朝衣斬東市．</line>
<line xml:id='SHIJI_ZHSJ_101-2747a.08'>〔一〕　集解徐廣曰：「一云言景帝曰『諸侯或連數郡，非古之制，非久長策，不便，請削之』，上令公卿云云．」</line>
<line xml:id='SHIJI_ZHSJ_101-2747a.09'>〔二〕　集解徐廣曰：「一作『讙』．」</line>
<line xml:id='SHIJI_ZHSJ_101-2747a.10'>　　鼂錯已死，謁者僕射鄧公〔一〕為校尉，擊吳楚軍為將．還，上書言軍事，謁見上．上問</line>
<line xml:id='SHIJI_ZHSJ_101-2747a.11'>曰：「道軍所來，〔二〕聞鼂錯死，吳楚罷不？」鄧公曰：「吳王為反數十年矣，發怒削地，以誅錯</line>
<line xml:id='SHIJI_ZHSJ_101-2747a.12'>為名，其意非在錯也．且臣恐天下之士噤口，〔三〕不敢復言也！」上曰：「何哉？」鄧公曰：「夫</line>
<line xml:id='SHIJI_ZHSJ_101-2747a.13'>鼂錯患諸侯彊大不可制，故請削地以尊京師，萬世之利也．計畫始行，卒受大戮，內杜忠臣</line>
</surface>
<surface xml:id='SHIJI_ZHSJ_101-2748a-z'>
<pb ed='ZHSJ' n='101-2748a' xml:id='SHIJI_ZHSJ_101-2748a'/><line xml:id='SHIJI_ZHSJ_101-2748a.01'>之口，外為諸侯報仇，臣竊為陛下不取也．」於是景帝默然良久，曰：「公言善，吾亦恨之．」乃</line>
<line xml:id='SHIJI_ZHSJ_101-2748a.02'>拜鄧公為城陽中尉．</line>
<line xml:id='SHIJI_ZHSJ_101-2748a.03'>〔一〕　正義漢書作「鄧先」．孔文祥云名先．</line>
<line xml:id='SHIJI_ZHSJ_101-2748a.04'>〔二〕　集解如淳曰：「道路從吳軍所來也．」瓚曰：「道，由也．」</line>
<line xml:id='SHIJI_ZHSJ_101-2748a.05'>〔三〕　索隱上音其錦反，又音其禁反．</line>
<line xml:id='SHIJI_ZHSJ_101-2748a.06'>　　鄧公，成固人也，〔一〕多奇計．建元中，上招賢良，公卿言鄧公，時鄧公免，起家為九卿．</line>
<line xml:id='SHIJI_ZHSJ_101-2748a.07'>一年，復謝病免歸．其子章以脩黃老言顯於諸公閒．</line>
<line xml:id='SHIJI_ZHSJ_101-2748a.08'>〔一〕　正義梁州成固縣也．括地志云：「成固故城在梁州成固縣東六里，漢城固城也．」</line>
<line xml:id='SHIJI_ZHSJ_101-2748a.09'>　　太史公曰：袁盎雖不好學，亦善傅會，仁心為質，引義忼慨．遭孝文初立，資適逢世．〔一〕</line>
<line xml:id='SHIJI_ZHSJ_101-2748a.10'>時以變易，〔二〕及吳楚一說，說雖行哉，然復不遂．好聲矜賢，竟以名敗．鼂錯為家令時，數</line>
<line xml:id='SHIJI_ZHSJ_101-2748a.11'>言事不用；後擅權，多所變更．諸侯發難，不急匡救，欲報私讎，反以亡軀．語曰「變古亂</line>
<line xml:id='SHIJI_ZHSJ_101-2748a.12'>常，不死則亡」，豈錯等謂邪！</line>
<line xml:id='SHIJI_ZHSJ_101-2748a.13'>〔一〕　集解張晏曰：「資，才也．適值其世，得騁其才．」</line>
<line xml:id='SHIJI_ZHSJ_101-2748a.14'>〔二〕　集解張晏曰：「謂景帝立．」</line>
</surface>
<surface xml:id='SHIJI_ZHSJ_101-2749a-z'>
<pb ed='ZHSJ' n='101-2749a' xml:id='SHIJI_ZHSJ_101-2749a'/><line xml:id='SHIJI_ZHSJ_101-2749a.01'>【索隱述贊】袁絲公直，亦多附會．攬轡見重，卻席翳賴．朝錯建策，屢陳利害．尊主卑臣，家危國泰．</line>
<line xml:id='SHIJI_ZHSJ_101-2749a.02'>悲彼二子，名立身敗！</line>
</surface>
<surface xml:id='SHIJI_ZHSJ_101-2750a-z'>
<pb ed='ZHSJ' n='101-2750a' xml:id='SHIJI_ZHSJ_101-2750a'/></surface>
</surfaceGrp>
