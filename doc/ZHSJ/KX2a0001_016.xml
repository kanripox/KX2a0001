<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_016'>
<surface type='dummy'></surface>
<surface xml:id='SHIJI_ZHSJ_16-0759a-z'>
<pb ed='ZHSJ' n='16-0759a' xml:id='SHIJI_ZHSJ_16-0759a'/><line xml:id='SHIJI_ZHSJ_16-0759a.01'>史記卷十六</line>
<line xml:id='SHIJI_ZHSJ_16-0759a.02'>　　秦楚之際月表第四</line>
<line xml:id='SHIJI_ZHSJ_16-0759a.03'>　　　　索隱張晏曰：「時天下未定，參錯變易，不可以年記，故列其月．」今案：秦楚之際，擾攘僭篡，運數又促，故以月</line>
<line xml:id='SHIJI_ZHSJ_16-0759a.04'>　　　　紀事名表也．</line>
<line xml:id='SHIJI_ZHSJ_16-0759a.05'>　　太史公讀秦楚之際，曰：初作難，發於陳涉；虐戾滅秦，自項氏；撥亂誅暴，平定海內，</line>
<line xml:id='SHIJI_ZHSJ_16-0759a.06'>卒踐帝祚，成於漢家．五年之閒，號令三嬗．〔一〕自生民以來，未始有受命若斯之亟〔二〕也．</line>
<line xml:id='SHIJI_ZHSJ_16-0759a.07'>〔一〕　集解音善．　索隱古「禪」字，音巿戰反．三嬗，謂陳涉、項氏、漢高祖也．</line>
<line xml:id='SHIJI_ZHSJ_16-0759a.08'>〔二〕　索隱音己力反．亟訓急也．</line>
<line xml:id='SHIJI_ZHSJ_16-0759a.09'>　　昔虞、夏之興，積善累功數十年，德洽百姓，攝行政事，考之于天，〔一〕然後在位．湯、</line>
<line xml:id='SHIJI_ZHSJ_16-0759a.10'>武之王，乃由契、后稷脩仁行義十餘世，不期而會孟津八百諸侯，猶以為未可，其後乃放</line>
<line xml:id='SHIJI_ZHSJ_16-0759a.11'>弒．〔二〕秦起襄公，章於文、繆，獻、孝之後，稍以蠶食六國，百有餘載，至始皇乃能并冠帶之</line>
<line xml:id='SHIJI_ZHSJ_16-0759a.12'>倫．以德若彼，〔三〕用力如此，〔四〕蓋一統若斯之難也．</line>
</surface>
<surface xml:id='SHIJI_ZHSJ_16-0760a-z'>
<pb ed='ZHSJ' n='16-0760a' xml:id='SHIJI_ZHSJ_16-0760a'/><line xml:id='SHIJI_ZHSJ_16-0760a.01'>〔一〕　集解韋昭曰：「謂舜受禪，在璇璣玉衡以齊七政．」</line>
<line xml:id='SHIJI_ZHSJ_16-0760a.02'>〔二〕　索隱後乃放殺．殺音弒，謂湯放桀，武王討紂也．</line>
<line xml:id='SHIJI_ZHSJ_16-0760a.03'>〔三〕　索隱即契、后稷及秦襄公、文公、穆公也．</line>
<line xml:id='SHIJI_ZHSJ_16-0760a.04'>〔四〕　索隱謂湯、武及始皇．</line>
<line xml:id='SHIJI_ZHSJ_16-0760a.05'>　　秦既稱帝，患兵革不休，以有諸侯也，於是無尺土之封，墮壞名城，銷鋒鏑，〔一〕鉏豪</line>
<line xml:id='SHIJI_ZHSJ_16-0760a.06'>桀，維萬世〔二〕之安．然王跡之興，起於閭巷，合從討伐，軼於三代，鄉秦之禁，適足以</line>
<line xml:id='SHIJI_ZHSJ_16-0760a.07'>資賢者〔三〕為驅除難耳．故憤發其所為天下雄，〔四〕安在無土不王．〔五〕此乃傳之所謂大聖</line>
<line xml:id='SHIJI_ZHSJ_16-0760a.08'>乎？〔六〕豈非天哉，豈非天哉！非大聖孰能當此受命而帝者乎？</line>
<line xml:id='SHIJI_ZHSJ_16-0760a.09'>〔一〕　集解徐廣曰：「一作『鍉』．」　索隱鏑音的．注「鍉」字亦音的．案：秦銷鋒鏑，作金人十二，以弱天下之兵</line>
<line xml:id='SHIJI_ZHSJ_16-0760a.10'>　　　　也．</line>
<line xml:id='SHIJI_ZHSJ_16-0760a.11'>〔二〕　索隱維訓度，謂計度令萬代安也．</line>
<line xml:id='SHIJI_ZHSJ_16-0760a.12'>〔三〕　索隱鄉秦之禁適足資賢者．鄉音向，許亮反．謂秦前時之禁兵及不封樹諸侯，適足以資後之賢者，即高帝也．</line>
<line xml:id='SHIJI_ZHSJ_16-0760a.13'>　　　　言驅除患難耳．</line>
<line xml:id='SHIJI_ZHSJ_16-0760a.14'>〔四〕　索隱指漢高祖．</line>
<line xml:id='SHIJI_ZHSJ_16-0760a.15'>〔五〕　集解白虎通曰：「聖人無土不王，使舜不遭堯，　當如夫子老於闕里也．」</line>
<line xml:id='SHIJI_ZHSJ_16-0760a.16'>〔六〕　索隱言高祖起布衣，卒傳之天位，實所謂大聖．</line>
</surface>
<surface xml:id='SHIJI_ZHSJ_16-0800a-z'>
<pb ed='ZHSJ' n='16-0800a' xml:id='SHIJI_ZHSJ_16-0800a'/><line xml:id='SHIJI_ZHSJ_16-0800a.01'>【索隱述贊】秦失其鹿，羣雄競逐．狐鳴楚祠，龍興沛谷．武臣自王，魏豹必復．田儋據齊，英布居六．</line>
<line xml:id='SHIJI_ZHSJ_16-0800a.02'>項王主命，義帝見戮．以月繫年，道悠運速．洶洶天下，瞻烏誰屋？真人霸上，卒享天祿．</line>
</surface>
</surfaceGrp>
