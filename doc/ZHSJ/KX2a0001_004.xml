<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_004'>
<surface type='dummy'></surface>
<surface xml:id='KX2a0001_ZHSJ_4-0111a-z'>
<pb ed='ZHSJ' n='4-0111a' xml:id='KX2a0001_ZHSJ_4-0111a'/><line xml:id='KX2a0001_ZHSJ_4-0111a.01'>史記卷四</line>
<line xml:id='KX2a0001_ZHSJ_4-0111a.02'>　　周本紀第四</line>
<line xml:id='KX2a0001_ZHSJ_4-0111a.03'>　　周后稷，名[⿱𠫓廾]．〔一〕其母有邰氏女，曰姜原．〔二〕姜原為帝嚳元妃．〔三〕姜原出野，見巨人</line>
<line xml:id='KX2a0001_ZHSJ_4-0111a.04'>跡，心忻然說，欲踐之，踐之而身動如孕者．居期而生子，以為不祥，[⿱𠫓廾]之隘巷，〔四〕馬牛過</line>
<line xml:id='KX2a0001_ZHSJ_4-0111a.05'>者皆辟不踐；徙置之林中，適會山林多人，遷之；而[⿱𠫓廾]渠中冰上，飛鳥以其翼覆薦之．姜</line>
<line xml:id='KX2a0001_ZHSJ_4-0111a.06'>原以為神，遂收養長之．初欲[⿱𠫓廾]之，因名曰[⿱𠫓廾]．〔五〕</line>
<line xml:id='KX2a0001_ZHSJ_4-0111a.07'>〔一〕　正義因太王所居周原，因號曰周．地理志云右扶風美陽縣岐山在西北中水鄉，周太王所邑．括地志云：「故周</line>
<line xml:id='KX2a0001_ZHSJ_4-0111a.08'>　　　　城一名美陽城，在雍州武功縣西北二十五里，即太王城也．」</line>
<line xml:id='KX2a0001_ZHSJ_4-0111a.09'>〔二〕　集解韓詩章句曰：「姜，姓．原，字．」或曰姜原，謚號也．　正義邰，天來反，亦作「斄」，同．說文云：「邰，炎</line>
<line xml:id='KX2a0001_ZHSJ_4-0111a.10'>　　　　帝之後，姜姓，封邰，周[⿱𠫓廾]外家．」</line>
<line xml:id='KX2a0001_ZHSJ_4-0111a.11'>〔三〕　索隱譙周以為「[⿱𠫓廾]，帝嚳之冑，其父亦不著」，與此紀異也．</line>
<line xml:id='KX2a0001_ZHSJ_4-0111a.12'>〔四〕　索隱已下皆詩大雅生民篇所云「誕寘之隘巷，牛羊腓字之；誕寘之平林，會伐平林；誕寘之寒冰，鳥覆翼之」，</line>
<line xml:id='KX2a0001_ZHSJ_4-0111a.13'>　　　　是其事也．</line>
</surface>
<surface xml:id='KX2a0001_ZHSJ_4-0112a-z'>
<pb ed='ZHSJ' n='4-0112a' xml:id='KX2a0001_ZHSJ_4-0112a'/><line xml:id='KX2a0001_ZHSJ_4-0112a.01'>〔五〕　正義古史考云「[⿱𠫓廾]，帝嚳之冑，其父亦不著」，與此文稍異也．</line>
<line xml:id='KX2a0001_ZHSJ_4-0112a.02'>　　[⿱𠫓廾]為兒時，屹如巨人之志．其游戲，好種樹麻､菽，麻､菽美．及為成人，遂好耕農，相</line>
<line xml:id='KX2a0001_ZHSJ_4-0112a.03'>地之宜，宜穀者稼穡焉，〔一〕民皆法則之．帝堯聞之，舉[⿱𠫓廾]為農師，天下得其利，有功．帝舜</line>
<line xml:id='KX2a0001_ZHSJ_4-0112a.04'>曰：「[⿱𠫓廾]，黎民始飢，〔二〕爾后稷播時百穀．」封[⿱𠫓廾]於邰，〔三〕號曰后稷，別姓姬氏．〔四〕后稷之</line>
<line xml:id='KX2a0001_ZHSJ_4-0112a.05'>興，在陶唐､虞､夏之際，皆有令德．</line>
<line xml:id='KX2a0001_ZHSJ_4-0112a.06'>〔一〕　正義種曰稼，斂曰穡．</line>
<line xml:id='KX2a0001_ZHSJ_4-0112a.07'>〔二〕　集解徐廣曰：「今文尚書云『祖飢』，故此作『始飢』．祖，始也．」</line>
<line xml:id='KX2a0001_ZHSJ_4-0112a.08'>〔三〕　集解徐廣曰：「今斄鄉在扶風．」　索隱即詩生民曰「有邰家室」是也．邰即斄，古今字異耳．　正義括地</line>
<line xml:id='KX2a0001_ZHSJ_4-0112a.09'>　　　　志云「故斄城一名武功城，在雍州武功縣西南二十二里，古邰國，后稷所封也．有后稷及姜嫄祠．」毛萇云：</line>
<line xml:id='KX2a0001_ZHSJ_4-0112a.10'>　　　　「邰，姜嫄國也，后稷所生．堯見天因邰而生后稷，故因封於邰也．」</line>
<line xml:id='KX2a0001_ZHSJ_4-0112a.11'>〔四〕　集解禮緯曰：「祖以履大跡而生．」</line>
<line xml:id='KX2a0001_ZHSJ_4-0112a.12'>　　后稷卒，〔一〕子不窋立．〔二〕不窋末年，夏后氏政衰，去稷不務，〔三〕不窋以失其官而犇戎</line>
<line xml:id='KX2a0001_ZHSJ_4-0112a.13'>狄之閒．不窋卒，子鞠立．鞠卒，子公劉立．公劉雖在戎狄之閒，復脩后稷之業，務耕種，</line>
<line xml:id='KX2a0001_ZHSJ_4-0112a.14'>行地宜，自漆､沮度渭，取材用，〔四〕行者有資，居者有畜積，民賴其慶．百姓懷之，多徙而保</line>
<line xml:id='KX2a0001_ZHSJ_4-0112a.15'>歸焉．周道之興自此始，故詩人歌樂思其德．〔五〕公劉卒，子慶節立，國於豳．〔六〕</line>
</surface>
<surface xml:id='KX2a0001_ZHSJ_4-0113a-z'>
<pb ed='ZHSJ' n='4-0113a' xml:id='KX2a0001_ZHSJ_4-0113a'/><line xml:id='KX2a0001_ZHSJ_4-0113a.01'>〔一〕　集解山海經大荒經曰：「黑水青水之閒有廣都之野，后稷葬焉．」皇甫謐曰：「冢去中國三萬里也．」</line>
<line xml:id='KX2a0001_ZHSJ_4-0113a.02'>〔二〕　索隱帝王世紀云「后稷納姞氏，生不窋」，而譙周按國語云「世后稷，以服事虞､夏」，言世稷官，是失其代數也．</line>
<line xml:id='KX2a0001_ZHSJ_4-0113a.03'>　　　　若以不窋親[⿱𠫓廾]之子，至文王千餘歲唯十四代，實亦不合事情．　正義括地志云：「不窋故城在慶州弘化縣南</line>
<line xml:id='KX2a0001_ZHSJ_4-0113a.04'>　　　　三里．即不窋在戎狄所居之城也．」毛詩疏云：「虞及夏､殷共有千二百歲．每世在位皆八十年，乃可充其數耳．</line>
<line xml:id='KX2a0001_ZHSJ_4-0113a.05'>　　　　命之短長，古今一也，而使十五世君在位皆八十許載，子必將老始生，不近人情之甚．以理而推，實難據信也．」</line>
<line xml:id='KX2a0001_ZHSJ_4-0113a.06'>〔三〕　集解韋昭曰：「夏太康失國，廢稷之官，不復務農．」　索隱國語云「[⿱𠫓廾]稷不務」．此云「去稷」者，是太史公</line>
<line xml:id='KX2a0001_ZHSJ_4-0113a.07'>　　　　恐「[⿱𠫓廾]」是后稷之名，故變文云「去」也．言夏政衰，不窋去稷官，不復務農者也．</line>
<line xml:id='KX2a0001_ZHSJ_4-0113a.08'>〔四〕　正義公劉從漆縣漆水南渡渭水，至南山取材木為用也．括地志云：「豳州新平縣即漢漆縣也．漆水出岐州普</line>
<line xml:id='KX2a0001_ZHSJ_4-0113a.09'>　　　　潤縣東南岐山漆溪，東入渭．」</line>
<line xml:id='KX2a0001_ZHSJ_4-0113a.10'>〔五〕　索隱即詩大雅篇「篤公劉」是也．</line>
<line xml:id='KX2a0001_ZHSJ_4-0113a.11'>〔六〕　集解徐廣曰：「新平漆縣之東北有豳亭．」　索隱豳即邠也，古今字異耳．　正義括地志云：「豳州新平縣</line>
<line xml:id='KX2a0001_ZHSJ_4-0113a.12'>　　　　即漢漆縣，詩豳國，公劉所邑之地也．」</line>
<line xml:id='KX2a0001_ZHSJ_4-0113a.13'>　　慶節卒，子皇僕立．皇僕卒，子差弗立．差弗卒，子毀隃立．〔一〕毀隃卒，子公非立．〔二〕</line>
<line xml:id='KX2a0001_ZHSJ_4-0113a.14'>公非卒，子高圉立．〔三〕高圉卒，子亞圉立．〔四〕亞圉卒，子公叔祖類立．〔五〕公叔祖類卒，子古</line>
<line xml:id='KX2a0001_ZHSJ_4-0113a.15'>公亶父立．古公亶父復脩后稷､公劉之業，積德行義，國人皆戴之．薰育戎狄攻之，欲得財</line>
<line xml:id='KX2a0001_ZHSJ_4-0113a.16'>物，予之．已復攻，欲得地與民．民皆怒，欲戰．古公曰：「有民立君，將以利之．今戎狄所</line>
</surface>
<surface xml:id='KX2a0001_ZHSJ_4-0114a-z'>
<pb ed='ZHSJ' n='4-0114a' xml:id='KX2a0001_ZHSJ_4-0114a'/><line xml:id='KX2a0001_ZHSJ_4-0114a.01'>為攻戰，以吾地與民．民之在我，與其在彼，何異．民欲以我故戰，殺人父子而君之，予不</line>
<line xml:id='KX2a0001_ZHSJ_4-0114a.02'>忍為．」乃與私屬遂去豳，度漆､沮，〔六〕踰梁山，〔七〕止於岐下．〔八〕豳人舉國扶老攜弱，盡復</line>
<line xml:id='KX2a0001_ZHSJ_4-0114a.03'>歸古公於岐下．及他旁國聞古公仁，亦多歸之．於是古公乃貶戎狄之俗，而營築城郭室屋，</line>
<line xml:id='KX2a0001_ZHSJ_4-0114a.04'>而邑別居之．〔九〕作五官有司．〔一０〕民皆歌樂之，頌其德．〔一一〕</line>
<line xml:id='KX2a0001_ZHSJ_4-0114a.05'>〔一〕　集解音踰．世本作「榆」．索隱系本作「偽榆」．</line>
<line xml:id='KX2a0001_ZHSJ_4-0114a.06'>〔二〕　索隱系本云：「公非辟方．」皇甫謐云：「公非字辟方也．」</line>
<line xml:id='KX2a0001_ZHSJ_4-0114a.07'>〔三〕　集解宋衷曰：「高圉能率稷者也，周人報之．」　索隱系本云：「高圉侯侔．」</line>
<line xml:id='KX2a0001_ZHSJ_4-0114a.08'>〔四〕　集解世本云：「亞圉雲都．」皇甫謐云：「雲都，亞圉字．」　索隱漢書古今表曰：「雲都，亞圉弟．」按：如此</line>
<line xml:id='KX2a0001_ZHSJ_4-0114a.09'>　　　　說，則辟方侯侔亦皆二人之名，實未能詳．</line>
<line xml:id='KX2a0001_ZHSJ_4-0114a.10'>〔五〕　索隱系本云：「太公組紺諸盩．」三代世表稱叔類，凡四名．皇甫謐云「公祖一名組紺諸盩，字叔類，號曰太公」</line>
<line xml:id='KX2a0001_ZHSJ_4-0114a.11'>　　　　也．</line>
<line xml:id='KX2a0001_ZHSJ_4-0114a.12'>〔六〕　集解徐廣曰：「水在杜陽岐山．杜陽縣在扶風．」</line>
<line xml:id='KX2a0001_ZHSJ_4-0114a.13'>〔七〕　正義括地志云：「梁山在雍州好畤縣西北十八里．」鄭玄云：「岐山在梁山西南．」然則梁山橫長，其東當夏陽，</line>
<line xml:id='KX2a0001_ZHSJ_4-0114a.14'>　　　　西北臨河，其西當岐山東北，自豳適周，當踰之矣．</line>
<line xml:id='KX2a0001_ZHSJ_4-0114a.15'>〔八〕　集解徐廣曰：「山在扶風美陽西北，其南有周原．」駰案：皇甫謐云「邑於周地，故始改國曰周」．</line>
<line xml:id='KX2a0001_ZHSJ_4-0114a.16'>〔九〕　集解徐廣曰：「分別而為邑落也．」</line>
<line xml:id='KX2a0001_ZHSJ_4-0114a.17'>〔一０〕集解禮記曰：「天子之五官曰司徒､司馬､司空､司士､司寇，典司五衆．」鄭玄曰：「此殷時制．」</line>
</surface>
<surface xml:id='KX2a0001_ZHSJ_4-0115a-z'>
<pb ed='ZHSJ' n='4-0115a' xml:id='KX2a0001_ZHSJ_4-0115a'/><line xml:id='KX2a0001_ZHSJ_4-0115a.01'>〔一一〕索隱即詩頌云「后稷之孫，實維太王，居岐之陽，實始翦商」是也．</line>
<line xml:id='KX2a0001_ZHSJ_4-0115a.02'>　　古公有長子曰太伯，次曰虞仲．太姜生少子季歷，〔一〕季歷娶太任，〔二〕皆賢婦人，〔三〕生</line>
<line xml:id='KX2a0001_ZHSJ_4-0115a.03'>昌，有聖瑞．〔四〕古公曰：「我世當有興者，其在昌乎？」長子太伯､虞仲知古公欲立季歷以傳</line>
<line xml:id='KX2a0001_ZHSJ_4-0115a.04'>昌，乃二人亡如荊蠻，〔五〕文身斷髮，〔六〕以讓季歷．</line>
<line xml:id='KX2a0001_ZHSJ_4-0115a.05'>〔一〕　正義國語注云：「齊､許､申､呂四國，皆姜姓也，四岳之後，太姜之家．太姜，太王之妃，王季之母．」</line>
<line xml:id='KX2a0001_ZHSJ_4-0115a.06'>〔二〕　集解列女傳曰：「太姜，有邰氏之女．太任，摯任氏之中女．」　正義國語注云：「摯､疇二國，任姓．奚仲，</line>
<line xml:id='KX2a0001_ZHSJ_4-0115a.07'>　　　　仲虺之後，太任之家．太任，王季之妃，文王母也．」</line>
<line xml:id='KX2a0001_ZHSJ_4-0115a.08'>〔三〕　正義列女傳云：「太姜，太王娶以為妃，生太伯､仲雍､王季．太姜有色而貞順，率導諸子，至於成童，靡有過</line>
<line xml:id='KX2a0001_ZHSJ_4-0115a.09'>　　　　失．太王謀事必於太姜，遷徙必與．太任，王季娶以為妃．太任之性，端壹誠莊，維德之行．及其有身，目不視</line>
<line xml:id='KX2a0001_ZHSJ_4-0115a.10'>　　　　惡色，耳不聽淫聲，口不出傲言，能以胎教子，而生文王．」此皆有賢行也．</line>
<line xml:id='KX2a0001_ZHSJ_4-0115a.11'>〔四〕　正義尚書帝命驗云：「季秋之月甲子，赤爵銜丹書入于酆，止于昌戶．其書云：『敬勝怠者吉，怠勝敬者滅，義勝</line>
<line xml:id='KX2a0001_ZHSJ_4-0115a.12'>　　　　欲者從，欲勝義者凶．凡事不強則枉，不敬則不正．枉者廢滅，敬者萬世．以仁得之，以仁守之，其量百世．以</line>
<line xml:id='KX2a0001_ZHSJ_4-0115a.13'>　　　　不仁得之，以仁守之，其量十世．以不仁得之，不仁守之，不及其世』．」此蓋聖瑞．</line>
<line xml:id='KX2a0001_ZHSJ_4-0115a.14'>〔五〕　正義太伯奔吳，所居城在蘇州北五十里常州無錫縣界梅里村，其城及冢見存．而云「亡荊蠻」者，楚滅越，其地</line>
<line xml:id='KX2a0001_ZHSJ_4-0115a.15'>　　　　屬楚，秦滅楚，其地屬秦，秦諱「楚」，改曰「荊」，故通號吳越之地為荊．及北人書史加云「蠻」，勢之然也．</line>
<line xml:id='KX2a0001_ZHSJ_4-0115a.16'>〔六〕　集解應劭曰：「常在水中，故斷其髮，文其身，以象龍子，故不見傷害．」</line>
</surface>
<surface xml:id='KX2a0001_ZHSJ_4-0116a-z'>
<pb ed='ZHSJ' n='4-0116a' xml:id='KX2a0001_ZHSJ_4-0116a'/><line xml:id='KX2a0001_ZHSJ_4-0116a.01'>　　古公卒，季歷立，是為公季．公季脩古公遺道，篤於行義，諸侯順之．</line>
<line xml:id='KX2a0001_ZHSJ_4-0116a.02'>　　公季卒，〔一〕子昌立，是為西伯．西伯曰文王，〔二〕遵后稷､公劉之業，則古公､公季之</line>
<line xml:id='KX2a0001_ZHSJ_4-0116a.03'>法，篤仁，敬老，慈少．禮下賢者，日中不暇食以待士，士以此多歸之．伯夷､叔齊在孤</line>
<line xml:id='KX2a0001_ZHSJ_4-0116a.04'>竹，〔三〕聞西伯善養老，盍往歸之．太顛､閎夭､散宜生､鬻子､辛甲大夫之徒皆往歸之．〔四〕</line>
<line xml:id='KX2a0001_ZHSJ_4-0116a.05'>〔一〕　集解皇甫謐曰：「葬鄠縣之南山．」</line>
<line xml:id='KX2a0001_ZHSJ_4-0116a.06'>〔二〕　正義帝王世紀云：「文王龍顏虎肩，身長十尺，胸有四乳．」雒書靈準聽云：「蒼帝姬昌，日角鳥鼻，高長八尺二</line>
<line xml:id='KX2a0001_ZHSJ_4-0116a.07'>　　　　寸，聖智慈理也．」</line>
<line xml:id='KX2a0001_ZHSJ_4-0116a.08'>〔三〕　集解應邵曰：「在遼西令支．」　正義括地志云：「孤竹故城在平州盧龍縣南十二里，殷時諸侯孤竹國也，姓墨</line>
<line xml:id='KX2a0001_ZHSJ_4-0116a.09'>　　　　胎氏．」</line>
<line xml:id='KX2a0001_ZHSJ_4-0116a.10'>〔四〕　集解劉向別錄曰：「鬻子名熊，封於楚．辛甲，故殷之臣，事紂．蓋七十五諫而不聽，去至周，召公與語，賢之，</line>
<line xml:id='KX2a0001_ZHSJ_4-0116a.11'>　　　　告文王，文王親自迎之，以為公卿，封長子．」長子今上黨所治縣是也．</line>
<line xml:id='KX2a0001_ZHSJ_4-0116a.12'>　　崇侯虎譖西伯於殷紂曰：「西伯積善累德，諸侯皆嚮之，將不利於帝．」帝紂乃囚西伯於</line>
<line xml:id='KX2a0001_ZHSJ_4-0116a.13'>羑里．閎夭之徒患之．乃求有莘氏美女，〔一〕驪戎之文馬，〔二〕有熊九駟，〔三〕他奇怪物，因殷</line>
<line xml:id='KX2a0001_ZHSJ_4-0116a.14'>嬖臣費仲而獻之紂．紂大說，曰：「此一物足以釋西伯，〔四〕況其多乎！」乃赦西伯，賜之弓</line>
<line xml:id='KX2a0001_ZHSJ_4-0116a.15'>矢斧[⿰金戊]，使西伯得征伐．曰：「譖西伯者，崇侯虎也．」西伯乃獻洛西之地，以請紂去炮格之</line>
</surface>
<surface xml:id='KX2a0001_ZHSJ_4-0117a-z'>
<pb ed='ZHSJ' n='4-0117a' xml:id='KX2a0001_ZHSJ_4-0117a'/><line xml:id='KX2a0001_ZHSJ_4-0117a.01'>刑．紂許之．</line>
<line xml:id='KX2a0001_ZHSJ_4-0117a.02'>〔一〕　正義括地志云：「古󺜄國城在同州河西縣南二十里．世本云莘國，姒姓，夏禹之後，即散宜生等求有莘美女獻</line>
<line xml:id='KX2a0001_ZHSJ_4-0117a.03'>　　　　紂者．」</line>
<line xml:id='KX2a0001_ZHSJ_4-0117a.04'>〔二〕　正義括地志云：「驪戎故城在雍州新豐縣東南十六里，殷､周時驪戎國城也．」按：駿馬赤鬣縞身，目如黃金，文</line>
<line xml:id='KX2a0001_ZHSJ_4-0117a.05'>　　　　王以獻紂也．</line>
<line xml:id='KX2a0001_ZHSJ_4-0117a.06'>〔三〕　正義括地志云：「鄭州新鄭縣，本有熊氏之墟也．」按：九駟，三十六匹馬也．</line>
<line xml:id='KX2a0001_ZHSJ_4-0117a.07'>〔四〕　索隱一物，謂󺜄氏之美女也．以殷紂淫昏好色，故知然．</line>
<line xml:id='KX2a0001_ZHSJ_4-0117a.08'>　　西伯陰行善，諸侯皆來決平．於是虞､芮之人〔一〕有獄不能決，乃如周．入界，耕者皆</line>
<line xml:id='KX2a0001_ZHSJ_4-0117a.09'>讓畔，民俗皆讓長．虞､芮之人未見西伯，皆慙，相謂曰：「吾所爭，周人所恥，何往為，祇取</line>
<line xml:id='KX2a0001_ZHSJ_4-0117a.10'>辱耳．」遂還，俱讓而去．諸侯聞之，曰「西伯蓋受命之君」．</line>
<line xml:id='KX2a0001_ZHSJ_4-0117a.11'>〔一〕　集解地理志虞在河東大陽縣，芮在馮翊臨晉縣．　正義括地志云：「故虞城在陝州河北縣東北五十里虞山之</line>
<line xml:id='KX2a0001_ZHSJ_4-0117a.12'>　　　　上，古虞國也．故芮城在芮城縣西二十里，古芮國也．晉太康地記云虞西百四十里有芮城．」括地志又云：「閒</line>
<line xml:id='KX2a0001_ZHSJ_4-0117a.13'>　　　　原在河北縣西六十五里．詩云『虞芮質厥成』．毛萇云『虞芮之君相與爭田，久而不平，乃相謂曰：「西伯仁人，</line>
<line xml:id='KX2a0001_ZHSJ_4-0117a.14'>　　　　盍往質焉．」乃相與朝周．入其境，則耕者讓畔，行者讓路．入其邑，男女異路，班白不提挈．入其朝，士讓為大</line>
<line xml:id='KX2a0001_ZHSJ_4-0117a.15'>　　　　夫，大夫讓為卿．二國君相謂曰：「我等小人，不可履君子之庭．」乃相讓所爭地以為閒原』．至今尚在．」注引地</line>
<line xml:id='KX2a0001_ZHSJ_4-0117a.16'>　　　　理志芮在臨晉者，恐疏．然閒原在河東，復與虞､芮相接，臨晉在河西同州，非臨晉芮鄉明矣．</line>
</surface>
<surface xml:id='KX2a0001_ZHSJ_4-0118a-z'>
<pb ed='ZHSJ' n='4-0118a' xml:id='KX2a0001_ZHSJ_4-0118a'/><line xml:id='KX2a0001_ZHSJ_4-0118a.01'>　　明年，伐犬戎．〔一〕明年，伐密須．〔二〕明年，敗耆國．〔三〕殷之祖伊聞之，懼，以告帝紂．</line>
<line xml:id='KX2a0001_ZHSJ_4-0118a.02'>紂曰：「不有天命乎？是何能為！」明年，伐邘．〔四〕明年，伐崇侯虎．〔五〕而作豐邑，〔六〕自岐</line>
<line xml:id='KX2a0001_ZHSJ_4-0118a.03'>下而徙都豐．明年，西伯崩，〔七〕太子發立，是為武王．</line>
<line xml:id='KX2a0001_ZHSJ_4-0118a.04'>〔一〕　集解山海經曰：「有人，人面獸身，名曰犬戎．」　正義又云：「黃帝生苗龍，苗龍生融吾，融吾生并明，并明生</line>
<line xml:id='KX2a0001_ZHSJ_4-0118a.05'>　　　　白犬．白犬有二，是為犬戎．」說文云「赤狄本犬種」，故字從犬．又後漢書云「犬戎，槃瓠之後也」，今長沙武林之</line>
<line xml:id='KX2a0001_ZHSJ_4-0118a.06'>　　　　郡太半是也．又毛詩疏云「犬戎昆夷」是也．</line>
<line xml:id='KX2a0001_ZHSJ_4-0118a.07'>〔二〕　集解應劭曰：「密須氏，姞姓之國．」瓚曰：「安定陰密縣是．」　正義括地志云：「陰密故城在涇州鶉觚縣西；</line>
<line xml:id='KX2a0001_ZHSJ_4-0118a.08'>　　　　其東接縣城，即古密國．」杜預云姞姓國，在安定陰密縣也．</line>
<line xml:id='KX2a0001_ZHSJ_4-0118a.09'>〔三〕　集解徐廣曰：「一作『󺜶』．」　正義即黎國也．鄒誕生云本或作「黎」．孔安國云黎在上黨東北．括地志云：</line>
<line xml:id='KX2a0001_ZHSJ_4-0118a.10'>　　　　「故黎城，黎侯國也，在潞州黎城縣東北十八里．尚書云『西伯既戡黎』是也．」</line>
<line xml:id='KX2a0001_ZHSJ_4-0118a.11'>〔四〕　集解徐廣曰：「邘城在野王縣西北，音于．」　正義括地志云：「故邘城在懷州河內縣西北二十七里，古邘國城</line>
<line xml:id='KX2a0001_ZHSJ_4-0118a.12'>　　　　也．左傳云：『邘､晉､應､韓，武王之穆也』．」</line>
<line xml:id='KX2a0001_ZHSJ_4-0118a.13'>〔五〕　正義皇甫謐云夏鯀封．虞､夏､商､周皆有崇國，崇國蓋在豐鎬之閒．詩云「既伐于崇，作邑于豐」，是國之地也．</line>
<line xml:id='KX2a0001_ZHSJ_4-0118a.14'>〔六〕　集解徐廣曰：「豐在京兆鄠縣東，有靈臺．鎬在上林昆明北，有鎬池，去豐二十五里．皆在長安南數十里．」</line>
<line xml:id='KX2a0001_ZHSJ_4-0118a.15'>　　　　正義括地志云：「周豐宮，周文王宮也，在雍州鄠縣東三十五里．鎬在雍州西南三十二里．」</line>
<line xml:id='KX2a0001_ZHSJ_4-0118a.16'>〔七〕　集解徐廣曰：「文王九十七乃崩．」　正義括地志云：「周文王墓在雍州萬年縣西南二十八里原上也．」</line>
</surface>
<surface xml:id='KX2a0001_ZHSJ_4-0119a-z'>
<pb ed='ZHSJ' n='4-0119a' xml:id='KX2a0001_ZHSJ_4-0119a'/><line xml:id='KX2a0001_ZHSJ_4-0119a.01'>　　西伯蓋即位五十年．其囚羑里，蓋益易之八卦為六十四卦．〔一〕詩人道西伯，蓋受命之</line>
<line xml:id='KX2a0001_ZHSJ_4-0119a.02'>年稱王而斷虞芮之訟．〔二〕後十年而崩，〔三〕謚為文王．〔四〕改法度，制正朔矣．追尊古公為</line>
<line xml:id='KX2a0001_ZHSJ_4-0119a.03'>太王，公季為王季：〔五〕蓋王瑞自太王興．〔六〕</line>
<line xml:id='KX2a0001_ZHSJ_4-0119a.04'>〔一〕　正義乾鑿度云：「垂黃策者羲，益卦演德者文，成命者孔也．」易正義云伏羲制卦，文王卦辭，周公爻辭，孔十翼</line>
<line xml:id='KX2a0001_ZHSJ_4-0119a.05'>　　　　也．按：太史公言「蓋」者，乃疑辭也．文王著演易之功，作周紀方贊其美，不敢專定，重易故稱「蓋」也．</line>
<line xml:id='KX2a0001_ZHSJ_4-0119a.06'>〔二〕　正義二國相讓後，諸侯歸西伯者四十餘國，咸尊西伯為王．蓋此年受命之年稱王也．帝王世紀云：「文王即位</line>
<line xml:id='KX2a0001_ZHSJ_4-0119a.07'>　　　　四十二年，歲在鶉火，文王更為受命之元年，始稱王矣．」又毛詩【疏】云：「文王九十七而終，終時受命九年，則</line>
<line xml:id='KX2a0001_ZHSJ_4-0119a.08'>　　　　受命之元年年八十九也．」</line>
<line xml:id='KX2a0001_ZHSJ_4-0119a.09'>〔三〕　正義十當為「九」，其說在後．</line>
<line xml:id='KX2a0001_ZHSJ_4-0119a.10'>〔四〕　正義謚法：「經緯天地曰文．」</line>
<line xml:id='KX2a0001_ZHSJ_4-0119a.11'>〔五〕　正義易緯云「文王受命，改正朔，布王號於天下」．鄭玄信而用之，言文王稱王，已改正朔布王號矣．按：天無</line>
<line xml:id='KX2a0001_ZHSJ_4-0119a.12'>　　　　二日，土無二王，豈殷紂尚存而周稱王哉？若文王自稱王改正朔，則是功業成矣，武王何復得云大勳未集，欲卒</line>
<line xml:id='KX2a0001_ZHSJ_4-0119a.13'>　　　　父業也？禮記大傳云「牧之野武王成大事而退，追王太王亶父､王季歷､文王昌」．據此文乃是追王為王，何得</line>
<line xml:id='KX2a0001_ZHSJ_4-0119a.14'>　　　　文王自稱王改正朔也？</line>
<line xml:id='KX2a0001_ZHSJ_4-0119a.15'>〔六〕　正義古公在邠，被戎狄攻戰奪民．太王曰「民之在我，與彼何異，殺人父子而君之，予不忍為」．遂遠去邠，止</line>
<line xml:id='KX2a0001_ZHSJ_4-0119a.16'>　　　　於岐下．邠人舉國盡歸古公．他國聞古公仁，亦多歸之．乃貶戎狄之俗，為室屋邑落，而分別居之．季歷又生</line>
</surface>
<surface xml:id='KX2a0001_ZHSJ_4-0120a-z'>
<pb ed='ZHSJ' n='4-0120a' xml:id='KX2a0001_ZHSJ_4-0120a'/><line xml:id='KX2a0001_ZHSJ_4-0120a.01'>　　　　昌，有聖瑞．蓋是王瑞自太王時而興起也．然自「西伯蓋即位五十年」以下至「太王興」，在西伯崩後重述其事，</line>
<line xml:id='KX2a0001_ZHSJ_4-0120a.02'>　　　　為經傳不同，不可全[⿱𠫓廾]，乃略而書之，引次其下，事必可疑，故數言「蓋」也．</line>
<line xml:id='KX2a0001_ZHSJ_4-0120a.03'>　　武王即位，〔一〕太公望為師，周公旦為輔，召公､畢公之徒左右王，師脩文王緒業．</line>
<line xml:id='KX2a0001_ZHSJ_4-0120a.04'>〔一〕　正義謚法：「克定禍亂曰武．」春秋元命包云：「武王駢齒，是謂剛強也．」</line>
<line xml:id='KX2a0001_ZHSJ_4-0120a.05'>　　九年，武王上祭于畢．〔一〕東觀兵，至于盟津．〔二〕為文王木主，載以車，中軍．武王自稱</line>
<line xml:id='KX2a0001_ZHSJ_4-0120a.06'>太子發，言奉文王以伐，不敢自專．乃告司馬､司徒､司空､諸節：〔三〕「齊栗，信哉！予無知，</line>
<line xml:id='KX2a0001_ZHSJ_4-0120a.07'>以先祖有德臣，小子受先功，〔四〕畢立賞罰，以定其功．」遂興師．師尚父號曰：〔五〕「總爾衆</line>
<line xml:id='KX2a0001_ZHSJ_4-0120a.08'>庶，與爾舟楫，後至者斬．」武王渡河，中流，白魚躍入王舟中，〔六〕武王俯取以祭．既渡，</line>
<line xml:id='KX2a0001_ZHSJ_4-0120a.09'>有火自上復于下，至于王屋，流為烏，其色赤，其聲魄云．〔七〕是時，諸侯不期而會盟津者八</line>
<line xml:id='KX2a0001_ZHSJ_4-0120a.10'>百諸侯．諸侯皆曰：「紂可伐矣．」武王曰：「女未知天命，未可也．」乃還師歸．</line>
<line xml:id='KX2a0001_ZHSJ_4-0120a.11'>〔一〕　集解馬融曰：「畢，文王墓地名也．」　索隱按：文云「上祭于畢」，則畢，天星之名．畢星主兵，故師出而祭畢</line>
<line xml:id='KX2a0001_ZHSJ_4-0120a.12'>　　　　星也．　正義上音時掌反．尚書武成篇云：「我文考文王，誕膺天命，以撫方夏，惟九年，大統未集．」太誓篇</line>
<line xml:id='KX2a0001_ZHSJ_4-0120a.13'>　　　　序云：「惟十有一年，武王伐殷．」太誓篇云：「惟十有三年春，大會于孟津．」大戴禮云：「文王十五而生武王．」</line>
<line xml:id='KX2a0001_ZHSJ_4-0120a.14'>　　　　則武王少文王十四歲矣．禮記文王世子云：「文王九十七而終，武王九十三而終．」按：文王崩時武王已八十三</line>
<line xml:id='KX2a0001_ZHSJ_4-0120a.15'>　　　　矣，八十四即位，至九十三崩，武王即位適滿十年．言十三年伐紂者，續文王受命年，欲明其卒父業故也．金縢</line>
</surface>
<surface xml:id='KX2a0001_ZHSJ_4-0121a-z'>
<pb ed='ZHSJ' n='4-0121a' xml:id='KX2a0001_ZHSJ_4-0121a'/><line xml:id='KX2a0001_ZHSJ_4-0121a.01'>　　　　篇云：「惟克商二年，王有疾，不豫．」按：文王受命九年而崩，十一年武王服闋，觀兵孟津，十三年克紂，十五年有</line>
<line xml:id='KX2a0001_ZHSJ_4-0121a.02'>　　　　疾，周公請命，王有瘳，後四年而崩，則武王年九十三矣．而太史公云九年王觀兵，十一年伐紂，則以為武王即位</line>
<line xml:id='KX2a0001_ZHSJ_4-0121a.03'>　　　　年數，與尚書違，甚疏矣．</line>
<line xml:id='KX2a0001_ZHSJ_4-0121a.04'>〔二〕　集解徐廣曰：「譙周云史記武王十一年東觀兵，十三年克紂．」</line>
<line xml:id='KX2a0001_ZHSJ_4-0121a.05'>〔三〕　集解馬融曰：「諸受符節有司也．」</line>
<line xml:id='KX2a0001_ZHSJ_4-0121a.06'>〔四〕　集解徐廣曰：「一云『予小子受先公功』．」</line>
<line xml:id='KX2a0001_ZHSJ_4-0121a.07'>〔五〕　集解鄭玄曰：「號令之軍法重者．」</line>
<line xml:id='KX2a0001_ZHSJ_4-0121a.08'>〔六〕　集解馬融曰：「魚者，介鱗之物，兵象也．白者，殷家之正色，言殷之兵衆與周之象也．」　索隱此已下至火</line>
<line xml:id='KX2a0001_ZHSJ_4-0121a.09'>　　　　復王屋為烏，皆見周書及今文泰誓．</line>
<line xml:id='KX2a0001_ZHSJ_4-0121a.10'>〔七〕　集解馬融曰：「王屋，王所居屋．流，行也．魄然，安定意也．」鄭玄曰：「書說云烏有孝名．武王卒父大業，故</line>
<line xml:id='KX2a0001_ZHSJ_4-0121a.11'>　　　　烏瑞臻．赤者，周之正色也．」　索隱按：今文泰誓「流為鵰」．鵰，鷙鳥也．馬融云「明武王能伐紂」，鄭玄云</line>
<line xml:id='KX2a0001_ZHSJ_4-0121a.12'>　　　　「烏是孝鳥，言武王能終父業」，亦各隨文而解也．</line>
<line xml:id='KX2a0001_ZHSJ_4-0121a.13'>　　居二年，聞紂昏亂暴虐滋甚，殺王子比干，囚箕子．太師疵､少師彊抱其樂器而犇周．</line>
<line xml:id='KX2a0001_ZHSJ_4-0121a.14'>於是武王徧告諸侯曰：「殷有重罪，不可以不畢伐．」〔一〕乃遵文王，遂率戎車三百乘，虎賁三</line>
<line xml:id='KX2a0001_ZHSJ_4-0121a.15'>千人，〔二〕甲士四萬五千人，以東伐紂．十一年十二月戊午，師畢渡盟津，〔三〕諸侯咸會．曰：</line>
<line xml:id='KX2a0001_ZHSJ_4-0121a.16'>「孳孳無怠！」武王乃作太誓，告于衆庶：「今殷王紂乃用其婦人之言，自絕于天，毀壞其三</line>
<line xml:id='KX2a0001_ZHSJ_4-0121a.17'>正，〔四〕離逷其王父母弟，〔五〕乃斷[⿱𠫓廾]其先祖之樂，乃為淫聲，用變亂正聲，怡說婦人．〔六〕故</line>
</surface>
<surface xml:id='KX2a0001_ZHSJ_4-0122a-z'>
<pb ed='ZHSJ' n='4-0122a' xml:id='KX2a0001_ZHSJ_4-0122a'/><line xml:id='KX2a0001_ZHSJ_4-0122a.01'>今予發維共行天罰．勉哉夫子，〔七〕不可再，不可三！」</line>
<line xml:id='KX2a0001_ZHSJ_4-0122a.02'>〔一〕　集解徐廣曰：「一作『滅』．」</line>
<line xml:id='KX2a0001_ZHSJ_4-0122a.03'>〔二〕　集解孔安國曰：「虎賁，勇士稱也．若虎賁獸，言其猛也．」</line>
<line xml:id='KX2a0001_ZHSJ_4-0122a.04'>〔三〕　正義畢，盡也．盡從河南渡河北．</line>
<line xml:id='KX2a0001_ZHSJ_4-0122a.05'>〔四〕　集解馬融曰：「動逆天地人也．」　正義按：三正，三統也．周以建子為天統，殷以建丑為地統，夏以建寅為人</line>
<line xml:id='KX2a0001_ZHSJ_4-0122a.06'>　　　　統也．</line>
<line xml:id='KX2a0001_ZHSJ_4-0122a.07'>〔五〕　集解鄭玄曰：「王父母弟，祖父母之族．必言『母弟』，舉親者言之也．」</line>
<line xml:id='KX2a0001_ZHSJ_4-0122a.08'>〔六〕　集解徐廣曰：「怡，一作『辭』．」</line>
<line xml:id='KX2a0001_ZHSJ_4-0122a.09'>〔七〕　集解鄭玄曰：「夫子，丈夫之稱．」</line>
<line xml:id='KX2a0001_ZHSJ_4-0122a.10'>　　二月〔一〕甲子昧爽，〔二〕武王朝至于商郊牧野，乃誓．〔三〕武王左杖黃鉞，右秉白旄，〔四〕</line>
<line xml:id='KX2a0001_ZHSJ_4-0122a.11'>以麾．曰：「遠矣西土之人！」〔五〕武王曰：「嗟！我有國冢君，〔六〕司徒、司馬、司空，亞旅、師</line>
<line xml:id='KX2a0001_ZHSJ_4-0122a.12'>氏，〔七〕千夫長、百夫長，〔八〕及庸、蜀、羌、髳、微、纑、彭、濮人，〔九〕稱爾戈，〔一０〕比爾干，立爾</line>
<line xml:id='KX2a0001_ZHSJ_4-0122a.13'>矛，予其誓．」王曰：「古人有言『牝雞無晨．牝雞之晨，惟家之索』．〔一一〕今殷王紂維婦人言</line>
<line xml:id='KX2a0001_ZHSJ_4-0122a.14'>是用，自[⿱𠫓廾]其先祖肆祀不答，〔一二〕昬[⿱𠫓廾]其家國，遺其王父母弟不用，乃維四方之多罪逋逃是</line>
<line xml:id='KX2a0001_ZHSJ_4-0122a.15'>崇是長，是信是使，〔一三〕俾暴虐于百姓，以姦軌于商國．今予發維共行天之罰．今日之事，</line>
<line xml:id='KX2a0001_ZHSJ_4-0122a.16'>不過六步七步，乃止齊焉，〔一四〕夫子勉哉！不過於四伐五伐六伐七伐，乃止齊焉，〔一五〕勉哉夫</line>
</surface>
<surface xml:id='KX2a0001_ZHSJ_4-0123a-z'>
<pb ed='ZHSJ' n='4-0123a' xml:id='KX2a0001_ZHSJ_4-0123a'/><line xml:id='KX2a0001_ZHSJ_4-0123a.01'>子！尚桓桓，〔一六〕如虎如羆，如豺如離，〔一七〕于商郊，不禦克犇，以役西土，〔一八〕勉哉夫子！爾</line>
<line xml:id='KX2a0001_ZHSJ_4-0123a.02'>所不勉，其于爾身有戮．」〔一九〕誓已，諸侯兵會者車四千乘，陳師牧野．</line>
<line xml:id='KX2a0001_ZHSJ_4-0123a.03'>〔一〕　集解徐廣曰：「一作『正』．此建丑之月，殷之正月，周之二月也．」</line>
<line xml:id='KX2a0001_ZHSJ_4-0123a.04'>〔二〕　集解孔安國曰：「昧，冥也；爽，明：蚤旦也．」</line>
<line xml:id='KX2a0001_ZHSJ_4-0123a.05'>〔三〕　集解孔安國曰：「癸亥夜陳，甲子朝誓之．」　正義括地志云：「衞州城，故老云周武王伐紂至於商郊牧野，乃</line>
<line xml:id='KX2a0001_ZHSJ_4-0123a.06'>　　　　築此城．酈元注水經云自朝歌南至清水，土地平衍，據皋跨澤，悉牧野也．」括地志又云：「紂都朝歌在衞州東北</line>
<line xml:id='KX2a0001_ZHSJ_4-0123a.07'>　　　　七十三里朝歌故城是也．本妹邑，殷王武丁始都之．帝王世紀云帝乙復濟河北，徙朝歌，其子紂仍都焉．」</line>
<line xml:id='KX2a0001_ZHSJ_4-0123a.08'>〔四〕　集解孔安國曰：「鉞，以黃金飾斧．左手杖鉞，示無事於誅；右手把旄，示有事於教令．」</line>
<line xml:id='KX2a0001_ZHSJ_4-0123a.09'>〔五〕　集解孔安國曰：「勞苦之．」</line>
<line xml:id='KX2a0001_ZHSJ_4-0123a.10'>〔六〕　集解馬融曰：「冢，大也．」</line>
<line xml:id='KX2a0001_ZHSJ_4-0123a.11'>〔七〕　集解孔安國曰：「亞，次．旅，衆大夫也，其位次卿．師氏，大夫官，以兵守門．」</line>
<line xml:id='KX2a0001_ZHSJ_4-0123a.12'>〔八〕　集解孔安國曰：「師率，卒率．」</line>
<line xml:id='KX2a0001_ZHSJ_4-0123a.13'>〔九〕　集解孔安國曰：「八國皆蠻夷戎狄．羌在西．蜀，叟．髳、微在巴蜀．纑、彭在西北．庸、濮在江漢之南．」馬</line>
<line xml:id='KX2a0001_ZHSJ_4-0123a.14'>　　　　融曰：「武王所率，將來伐紂也．」　　正義髳音矛．括地志云：「房州竹山縣及金州，古庸國．益州及巴、利等州，</line>
<line xml:id='KX2a0001_ZHSJ_4-0123a.15'>　　　　皆古蜀國．隴右岷、洮、叢等州以西，羌也．姚府以南，古髳國之地．戎府之南，古微、瀘、彭三國之地．濮在楚</line>
<line xml:id='KX2a0001_ZHSJ_4-0123a.16'>　　　　西南．有髳州、微、濮州、瀘府、彭州焉．武王率西南夷諸州伐紂也．」</line>
<line xml:id='KX2a0001_ZHSJ_4-0123a.17'>〔一０〕集解孔安國曰：「稱，舉也．」</line>
</surface>
<surface xml:id='KX2a0001_ZHSJ_4-0124a-z'>
<pb ed='ZHSJ' n='4-0124a' xml:id='KX2a0001_ZHSJ_4-0124a'/><line xml:id='KX2a0001_ZHSJ_4-0124a.01'>〔一一〕集解孔安國曰：「索，盡也．喻婦人知外事，雌代雄鳴，則家盡也．」</line>
<line xml:id='KX2a0001_ZHSJ_4-0124a.02'>〔一二〕集解鄭玄曰：「肆，祭名．答，問也．」</line>
<line xml:id='KX2a0001_ZHSJ_4-0124a.03'>〔一三〕集解孔安國曰：「言紂[⿱𠫓廾]其賢臣，而尊長逃亡，罪人信用之也．」</line>
<line xml:id='KX2a0001_ZHSJ_4-0124a.04'>〔一四〕集解孔安國曰：「今日戰事，不過六步七步，乃止相齊．言當旅進一心也．」</line>
<line xml:id='KX2a0001_ZHSJ_4-0124a.05'>〔一五〕集解孔安國曰：「伐謂擊刺也．少則四五，多則六七，以為例也．」</line>
<line xml:id='KX2a0001_ZHSJ_4-0124a.06'>〔一六〕集解鄭玄曰：「威武貌．」</line>
<line xml:id='KX2a0001_ZHSJ_4-0124a.07'>〔一七〕集解徐廣曰：「此訓與『螭』同．」</line>
<line xml:id='KX2a0001_ZHSJ_4-0124a.08'>〔一八〕集解鄭玄曰：「禦，彊禦，謂彊暴也．克，殺也．不得暴殺紂師之犇走者，當以為周之役也．」</line>
<line xml:id='KX2a0001_ZHSJ_4-0124a.09'>〔一九〕集解鄭玄曰：「所言且也．」</line>
<line xml:id='KX2a0001_ZHSJ_4-0124a.10'>　　帝紂聞武王來，亦發兵七十萬人距武王．武王使師尚父與百夫致師，〔一〕以大卒馳帝</line>
<line xml:id='KX2a0001_ZHSJ_4-0124a.11'>紂師．〔二〕紂師雖衆，皆無戰之心，心欲武王亟入．紂師皆倒兵以戰，以開武王．武王馳之，</line>
<line xml:id='KX2a0001_ZHSJ_4-0124a.12'>紂兵皆崩畔紂．紂走，反入登于鹿臺之上，蒙衣其殊玉，〔三〕自燔于火而死．武王持大白旗</line>
<line xml:id='KX2a0001_ZHSJ_4-0124a.13'>以麾諸侯，諸侯畢拜武王，武王乃揖諸侯，〔四〕諸侯畢從．武王至商國，〔五〕商國百姓咸待於</line>
<line xml:id='KX2a0001_ZHSJ_4-0124a.14'>郊．於是武王使羣臣告語商百姓曰：「上天降休！」商人皆再拜稽首，武王亦答拜．〔六〕遂</line>
<line xml:id='KX2a0001_ZHSJ_4-0124a.15'>入，至紂死所．武王自射之，三發而后下車，以輕劍擊之，〔七〕以黃鉞斬紂頭，縣大白之旗．</line>
<line xml:id='KX2a0001_ZHSJ_4-0124a.16'>已而至紂之嬖妾二女，二女皆經自殺．武王又射三發，擊以劍，斬以玄鉞，〔八〕縣其頭小白</line>
</surface>
<surface xml:id='KX2a0001_ZHSJ_4-0125a-z'>
<pb ed='ZHSJ' n='4-0125a' xml:id='KX2a0001_ZHSJ_4-0125a'/><line xml:id='KX2a0001_ZHSJ_4-0125a.01'>之旗．武王已乃出復軍．</line>
<line xml:id='KX2a0001_ZHSJ_4-0125a.02'>〔一〕　集解周禮：「環人，掌致師．」鄭玄曰：「致師者，致其必戰之志也．古者將戰，先使勇力之士犯敵焉．」春秋傳</line>
<line xml:id='KX2a0001_ZHSJ_4-0125a.03'>　　　　曰：「楚許伯御樂伯，攝叔為右，以致晉師．許伯曰：『吾聞致師者，御靡旌，摩壘而還．』樂伯曰：『吾聞致師者，左</line>
<line xml:id='KX2a0001_ZHSJ_4-0125a.04'>　　　　射以菆，代御執轡，御下󺜷馬，掉鞅而還．』攝叔曰：『吾聞致師者，右入壘，折馘，執俘而還．』皆行其所聞而復．」</line>
<line xml:id='KX2a0001_ZHSJ_4-0125a.05'>〔二〕　集解徐廣曰：「帝，一作『商』．」　正義大卒，謂戎車三百五十乘，士卒二萬六千二百五十人，有虎賁三千人．</line>
<line xml:id='KX2a0001_ZHSJ_4-0125a.06'>〔三〕　正義衣音於既反．周書云：「甲子夕，紂取天智玉琰五，環身以自焚．」注：「天智，玉之善者，縫環其身自厚也．</line>
<line xml:id='KX2a0001_ZHSJ_4-0125a.07'>　　　　凡焚四千玉也，庶玉則銷，天智玉不銷，紂身不盡也．」</line>
<line xml:id='KX2a0001_ZHSJ_4-0125a.08'>〔四〕　正義武王率諸侯伐天子，天子已死，諸侯畢賀，故武王揖諸侯，言先拊循其心也．</line>
<line xml:id='KX2a0001_ZHSJ_4-0125a.09'>〔五〕　正義謂至朝歌．</line>
<line xml:id='KX2a0001_ZHSJ_4-0125a.10'>〔六〕　索隱武王雖以臣伐君，頗有慙德，不應答商人之拜，太史公失辭耳．尋上文，諸侯畢拜賀武王，武王尚且報揖，</line>
<line xml:id='KX2a0001_ZHSJ_4-0125a.11'>　　　　無容遂下拜商人．</line>
<line xml:id='KX2a0001_ZHSJ_4-0125a.12'>〔七〕　正義周書作「輕呂擊之」．輕呂，劍名也．</line>
<line xml:id='KX2a0001_ZHSJ_4-0125a.13'>〔八〕　集解司馬法曰：「夏執玄鉞．」宋均曰：「玄鉞用鐵，不磨礪．」</line>
<line xml:id='KX2a0001_ZHSJ_4-0125a.14'>　　其明日，除道，脩社及商紂宮．及期，百夫荷罕旗以先驅．〔一〕武王弟叔振鐸奉陳常車，</line>
<line xml:id='KX2a0001_ZHSJ_4-0125a.15'>周公旦把大鉞，畢公把小鉞，以夾武王．散宜生、太顛、閎夭皆執劍以衛武王．既入，立于社</line>
<line xml:id='KX2a0001_ZHSJ_4-0125a.16'>南大卒之左，【左】右畢從．毛叔鄭奉明水，〔二〕衛康叔封布茲，〔三〕召公奭贊采，〔四〕師尚父</line>
</surface>
<surface xml:id='KX2a0001_ZHSJ_4-0126a-z'>
<pb ed='ZHSJ' n='4-0126a' xml:id='KX2a0001_ZHSJ_4-0126a'/><line xml:id='KX2a0001_ZHSJ_4-0126a.01'>牽牲．尹佚筴祝曰：〔五〕「殷之末孫季紂，〔六〕殄廢先王明德，侮蔑神祇不祀，昏暴商邑百姓，</line>
<line xml:id='KX2a0001_ZHSJ_4-0126a.02'>其章顯聞于天皇上帝．」於是武王再拜稽首，曰：「膺更大命，革殷，受天明命．」武王又再拜</line>
<line xml:id='KX2a0001_ZHSJ_4-0126a.03'>稽首，乃出．</line>
<line xml:id='KX2a0001_ZHSJ_4-0126a.04'>〔一〕　集解蔡邕獨斷曰：「前驅有九旒雲罕．」東京賦曰：「雲罕九旒．」薛綜曰：「旒，旗名．」</line>
<line xml:id='KX2a0001_ZHSJ_4-0126a.05'>〔二〕　集解周禮曰：「司烜氏以鑑取明水於月．」鄭玄曰：「鑑，鏡屬也．取月之水，欲得陰陽之絜氣．陳明水以為玄</line>
<line xml:id='KX2a0001_ZHSJ_4-0126a.06'>　　　　酒．」　索隱明，明水也．舊本皆無「水」字，今本有「水」字者多，亦是也．若惟云「奉明」，其義未見，不知「奉</line>
<line xml:id='KX2a0001_ZHSJ_4-0126a.07'>　　　　明」何物也．烜音毀．</line>
<line xml:id='KX2a0001_ZHSJ_4-0126a.08'>〔三〕　集解徐廣曰：「茲者，籍席之名．諸侯病曰『負茲』．」　索隱茲，一作「苙」，公明草也．言「茲」，舉成器；言</line>
<line xml:id='KX2a0001_ZHSJ_4-0126a.09'>　　　　「苙」，見絜草也．</line>
<line xml:id='KX2a0001_ZHSJ_4-0126a.10'>〔四〕　正義贊，佐也．采，幣也．</line>
<line xml:id='KX2a0001_ZHSJ_4-0126a.11'>〔五〕　正義尹佚讀筴書祝文以祭社也．</line>
<line xml:id='KX2a0001_ZHSJ_4-0126a.12'>〔六〕　正義周書作「末孫受德」．受德，紂字也．</line>
<line xml:id='KX2a0001_ZHSJ_4-0126a.13'>　　封商紂子祿父殷之餘民．武王為殷初定未集，乃使其弟管叔鮮、蔡叔度相祿父治</line>
<line xml:id='KX2a0001_ZHSJ_4-0126a.14'>殷．〔一〕已而命召公釋箕子之囚．〔二〕命畢公釋百姓之囚，表商容之閭．命南宮括散鹿臺之</line>
<line xml:id='KX2a0001_ZHSJ_4-0126a.15'>財，發鉅橋之粟，以振貧弱萌隸．命南宮括、史佚展九鼎保玉．〔三〕命閎夭封比干之墓．〔四〕</line>
<line xml:id='KX2a0001_ZHSJ_4-0126a.16'>命宗祝享祠于軍．乃罷兵西歸．行狩，記政事，作武成．〔五〕封諸侯，班賜宗彝，作分殷之器</line>
</surface>
<surface xml:id='KX2a0001_ZHSJ_4-0127a-z'>
<pb ed='ZHSJ' n='4-0127a' xml:id='KX2a0001_ZHSJ_4-0127a'/><line xml:id='KX2a0001_ZHSJ_4-0127a.01'>物．〔六〕武王追思先聖王，乃襃封神農之後於焦，〔七〕黃帝之後於祝，〔八〕帝堯之後於薊，〔九〕</line>
<line xml:id='KX2a0001_ZHSJ_4-0127a.02'>帝舜之後於陳，〔一０〕大禹之後於嵵．〔一一〕於是封功臣謀士，而師尚父為首封．封尚父於營丘，</line>
<line xml:id='KX2a0001_ZHSJ_4-0127a.03'>曰齊．〔一二〕封弟周公旦於曲阜，曰魯．〔一三〕封召公奭於燕．〔一四〕封弟叔鮮於管，〔一五〕弟叔度於</line>
<line xml:id='KX2a0001_ZHSJ_4-0127a.04'>蔡．〔一六〕餘各以次受封．</line>
<line xml:id='KX2a0001_ZHSJ_4-0127a.05'>〔一〕　正義地理志云河內，殷之舊都．周既滅殷，分其畿內為三國，詩邶、鄘、衞是．邶以封紂子武庚；鄘，管叔尹</line>
<line xml:id='KX2a0001_ZHSJ_4-0127a.06'>　　　　之；衛，蔡叔尹之：以監殷民，謂之三監．帝王世紀云：「自殷都以東為衞，管叔監之；殷都以西為鄘，蔡叔監</line>
<line xml:id='KX2a0001_ZHSJ_4-0127a.07'>　　　　之；殷都以北為邶，霍叔監之：是為三監．」按：二說各異，未詳也．</line>
<line xml:id='KX2a0001_ZHSJ_4-0127a.08'>〔二〕　集解徐廣曰：「釋，一作『原」．」</line>
<line xml:id='KX2a0001_ZHSJ_4-0127a.09'>〔三〕　集解徐廣曰：「保，一作『寶』．」</line>
<line xml:id='KX2a0001_ZHSJ_4-0127a.10'>〔四〕　正義封，謂益其土及畫疆界．括地志云：「比干墓在衛州汲縣北十里二百五十步．」</line>
<line xml:id='KX2a0001_ZHSJ_4-0127a.11'>〔五〕　集解孔安國曰：「武功成也．」</line>
<line xml:id='KX2a0001_ZHSJ_4-0127a.12'>〔六〕　集解鄭玄曰：「宗彝，宗廟樽也．作分器，著王之命及受物．」</line>
<line xml:id='KX2a0001_ZHSJ_4-0127a.13'>〔七〕　集解地理志弘農陝縣有焦城，故焦國也．</line>
<line xml:id='KX2a0001_ZHSJ_4-0127a.14'>〔八〕　正義左傳云：「祝其，實夾谷．」杜預云：「夾谷即祝其也．」服虔云：「東海郡祝其縣也．」</line>
<line xml:id='KX2a0001_ZHSJ_4-0127a.15'>〔九〕　集解地理志燕國有薊縣．</line>
<line xml:id='KX2a0001_ZHSJ_4-0127a.16'>〔一０〕正義括地志云：「陳州宛丘縣在陳城中，即古陳國也．帝舜後遏父為周武王陶正，武王賴其器用，封其子媯滿</line>
<line xml:id='KX2a0001_ZHSJ_4-0127a.17'>　　　　於陳，都宛丘之側．」</line>
</surface>
<surface xml:id='KX2a0001_ZHSJ_4-0128a-z'>
<pb ed='ZHSJ' n='4-0128a' xml:id='KX2a0001_ZHSJ_4-0128a'/><line xml:id='KX2a0001_ZHSJ_4-0128a.01'>〔一一〕正義括地志云：「汴州雍丘縣，古嵵國．地理志云古嵵國理此城．周武王封禹後於嵵，號東樓公，二十一代為</line>
<line xml:id='KX2a0001_ZHSJ_4-0128a.02'>　　　　楚所滅．」</line>
<line xml:id='KX2a0001_ZHSJ_4-0128a.03'>〔一二〕集解爾雅曰：「水出其前而左曰營丘．」郭璞曰：「今齊之營丘，淄水過其南及東．」　正義水經注今臨菑城中</line>
<line xml:id='KX2a0001_ZHSJ_4-0128a.04'>　　　　有丘云．青州臨淄縣古營丘之地，呂望所封齊之都也．營丘在縣北百步外城中．輿地志云秦立為縣，城臨淄水</line>
<line xml:id='KX2a0001_ZHSJ_4-0128a.05'>　　　　故曰臨淄也．</line>
<line xml:id='KX2a0001_ZHSJ_4-0128a.06'>〔一三〕集解應劭曰：「曲阜在魯城中，委曲長七八里．」　正義帝王世紀云：「炎帝自陳營都於魯曲阜．黃帝自窮桑</line>
<line xml:id='KX2a0001_ZHSJ_4-0128a.07'>　　　　登帝位，後徙曲阜．少昊邑于窮桑，以登帝位，都曲阜．顓頊始都窮桑，徙商丘．」窮桑在魯北，或云窮桑即曲阜</line>
<line xml:id='KX2a0001_ZHSJ_4-0128a.08'>　　　　也．又為大庭氏之故國，又是商奄之地．皇甫謐云：「黃帝生於壽丘，在魯城東門之北．居軒轅之丘，（於）山海</line>
<line xml:id='KX2a0001_ZHSJ_4-0128a.09'>　　　　經云『此地窮桑之際，西射之南』是也．」括地志云：「兗州曲阜縣外城即周公旦子伯禽所築古魯城也．」</line>
<line xml:id='KX2a0001_ZHSJ_4-0128a.10'>〔一四〕正義封帝堯之後於薊，封召公奭於燕，觀其文稍似重也．水經注云薊城內西北隅有薊丘，因取名焉．括地志</line>
<line xml:id='KX2a0001_ZHSJ_4-0128a.11'>　　　　云：「燕山在幽州漁陽縣東南六十里．徐才宗國都城記云周武王封召公奭於燕，地在燕山之野，故國取名焉．」</line>
<line xml:id='KX2a0001_ZHSJ_4-0128a.12'>　　　　按：周封以五等之爵，薊、燕二國俱武王立，因燕山、薊丘為名，其地足自立國．薊微燕盛，乃并薊居之，薊名遂絕</line>
<line xml:id='KX2a0001_ZHSJ_4-0128a.13'>　　　　焉．今幽州薊縣，古燕國也．</line>
<line xml:id='KX2a0001_ZHSJ_4-0128a.14'>〔一五〕正義括地志云：「鄭州管城縣外城，古管國城也，周武王弟叔鮮所封．」</line>
<line xml:id='KX2a0001_ZHSJ_4-0128a.15'>〔一六〕正義括地志云：「豫州北七十里上蔡縣，古蔡國，武王封弟叔度於蔡是也．縣東十里有蔡岡，因名也．」</line>
<line xml:id='KX2a0001_ZHSJ_4-0128a.16'>　　武王徵九牧之君，登豳之阜，以望商邑．〔一〕武王至于周，自夜不寐．〔二〕周公旦即王所，</line>
</surface>
<surface xml:id='KX2a0001_ZHSJ_4-0129a-z'>
<pb ed='ZHSJ' n='4-0129a' xml:id='KX2a0001_ZHSJ_4-0129a'/><line xml:id='KX2a0001_ZHSJ_4-0129a.01'>曰：「曷為不寐？」王曰：「告女：維天不饗殷，自發未生於今六十年，麋鹿在牧，〔三〕蜚鴻滿</line>
<line xml:id='KX2a0001_ZHSJ_4-0129a.02'>野．〔四〕天不享殷，乃今有成．〔五〕維天建殷，其登名民三百六十夫，不顯亦不賓滅，〔六〕以至</line>
<line xml:id='KX2a0001_ZHSJ_4-0129a.03'>今．我未定天保，何暇寐！」王曰：「定天保，依天室，悉求夫惡，貶從殷王受．〔七〕日夜勞</line>
<line xml:id='KX2a0001_ZHSJ_4-0129a.04'>來〔八〕定我西土，〔九〕我維顯服，及德方明．〔一０〕自洛汭延于伊汭，居易毋固，其有夏之居．〔一一〕</line>
<line xml:id='KX2a0001_ZHSJ_4-0129a.05'>我南望三塗，北望嶽鄙，顧詹有河，〔一二〕粵詹雒、伊，毋遠天室．」〔一三〕營周居于雒邑而後</line>
<line xml:id='KX2a0001_ZHSJ_4-0129a.06'>去．〔一四〕縱馬於華山之陽，〔一五〕放牛於桃林之虛；〔一六〕偃干戈，振兵釋旅：〔一七〕示天下不復用也．</line>
<line xml:id='KX2a0001_ZHSJ_4-0129a.07'>〔一〕　正義括地志云：「豳州三水縣西十里有豳原，周先公劉所都之地也．豳城在此原上，因公為名．」按：蓋武王登</line>
<line xml:id='KX2a0001_ZHSJ_4-0129a.08'>　　　　此城望商邑．</line>
<line xml:id='KX2a0001_ZHSJ_4-0129a.09'>〔二〕　正義周，鎬京也．武王伐紂，還至鎬京，憂未定天之保安，故自夜不得寐也．</line>
<line xml:id='KX2a0001_ZHSJ_4-0129a.10'>〔三〕　集解徐廣曰：「此事出周書及隨巢子，云『夷羊在牧』．牧，郊也．夷羊，怪物也．」</line>
<line xml:id='KX2a0001_ZHSJ_4-0129a.11'>〔四〕　索隱按：高誘曰「蜚鴻，蠛蠓也」．言飛蟲蔽田滿野，故為災，非是鴻鴈也．隨巢子作「飛拾」，飛拾，蟲也．</line>
<line xml:id='KX2a0001_ZHSJ_4-0129a.12'>　　　　正義蜚音飛，古「飛」字也．於今猶當今．於今六十年，從帝乙十年至伐紂年也．麋鹿在牧，喻讒佞小人在朝</line>
<line xml:id='KX2a0001_ZHSJ_4-0129a.13'>　　　　位也．飛鴻滿野，喻忠賢君子見放[⿱𠫓廾]也．言紂父帝乙立後，殷國益衰，至伐紂六十年閒，諂佞小人在於朝位，忠</line>
<line xml:id='KX2a0001_ZHSJ_4-0129a.14'>　　　　賢君子放遷於野．故詩云「鴻鴈于飛，肅肅其羽，之子于征，劬勞于野」．毛萇云「之子，侯伯卿士也．」鄭玄云</line>
<line xml:id='KX2a0001_ZHSJ_4-0129a.15'>　　　　「鴻鴈知避陰陽寒暑，喻民知去無道就有道」．</line>
<line xml:id='KX2a0001_ZHSJ_4-0129a.16'>〔五〕　索隱言上天不歆享殷家，故見災異，我周今乃有成王業者也．</line>
</surface>
<surface xml:id='KX2a0001_ZHSJ_4-0130a-z'>
<pb ed='ZHSJ' n='4-0130a' xml:id='KX2a0001_ZHSJ_4-0130a'/><line xml:id='KX2a0001_ZHSJ_4-0130a.01'>〔六〕　集解徐廣曰：「一云『不顧亦不賓成』，一又云『不顧亦不恤』也．」　索隱言天初建殷國，亦登進名賢之人三</line>
<line xml:id='KX2a0001_ZHSJ_4-0130a.02'>　　　　百六十夫，既無非大賢，未能興化致理，故殷家不大光昭，亦不即擯滅，以至于今也．亦見周書及隨巢子，頗復</line>
<line xml:id='KX2a0001_ZHSJ_4-0130a.03'>　　　　脫錯．而劉氏音破六為古，其字義亦無所通．徐廣云一本作「不顧亦不賓成」，蓋是學者以周書及隨巢不同，逐</line>
<line xml:id='KX2a0001_ZHSJ_4-0130a.04'>　　　　音改易耳．隨巢子曰「天鬼不顧亦不賓滅」，天鬼即天神也．</line>
<line xml:id='KX2a0001_ZHSJ_4-0130a.05'>〔七〕　索隱言今悉求取夫惡人不知天命不順周家者，咸貶責之，與紂同罪，故曰「貶從殷王受」．</line>
<line xml:id='KX2a0001_ZHSJ_4-0130a.06'>〔八〕　集解徐廣曰：「一云『肯來』．」</line>
<line xml:id='KX2a0001_ZHSJ_4-0130a.07'>〔九〕　索隱八字連作一句讀．</line>
<line xml:id='KX2a0001_ZHSJ_4-0130a.08'>〔一０〕正義服，事也．武王答周公云，定知天之安保我位，得依天之宮室，退除殷紂之惡，日夜勞民，又安定我之西</line>
<line xml:id='KX2a0001_ZHSJ_4-0130a.09'>　　　　土．我維明於事，及我之德教施四方明行之，乃可至於寢寐也．自此已上至「武王至于周，自夜不寐」，周公問</line>
<line xml:id='KX2a0001_ZHSJ_4-0130a.10'>　　　　之，故先書．</line>
<line xml:id='KX2a0001_ZHSJ_4-0130a.11'>〔一一〕集解徐廣曰：「夏居河南，初在陽城，後居陽翟．」　索隱言自洛汭及伊汭，其地平易無險固，是有夏之舊</line>
<line xml:id='KX2a0001_ZHSJ_4-0130a.12'>　　　　居．　正義括地志云「自禹至太康與唐、虞皆不易都城」，然則居陽城為禹避商均時，非都之也．帝王世紀云：</line>
<line xml:id='KX2a0001_ZHSJ_4-0130a.13'>　　　　「禹封夏伯，今河南陽翟是．」汲冢古文云：「太康居斟尋，羿亦居之，桀又居之．」括地志云：「故鄩城在洛州鞏</line>
<line xml:id='KX2a0001_ZHSJ_4-0130a.14'>　　　　縣西南五十八里也．」</line>
<line xml:id='KX2a0001_ZHSJ_4-0130a.15'>〔一二〕集解徐廣曰：「周書度邑曰『武王問太公曰，吾將因有夏之居也，南望過于三塗，北詹望于有河』．」　索隱杜</line>
<line xml:id='KX2a0001_ZHSJ_4-0130a.16'>　　　　預云三塗在陸渾縣南．嶽，蓋河北太行山．鄙，都鄙，謂近嶽之邑．度邑，周書篇名．度音徒各反．　正義括</line>
<line xml:id='KX2a0001_ZHSJ_4-0130a.17'>　　　　地志云：「太行、恆山連延，東北接碣石，西北接嶽山．」言北望太行、恆山之邊鄙都邑也．又「晉州霍山一名太</line>
</surface>
<surface xml:id='KX2a0001_ZHSJ_4-0131a-z'>
<pb ed='ZHSJ' n='4-0131a' xml:id='KX2a0001_ZHSJ_4-0131a'/><line xml:id='KX2a0001_ZHSJ_4-0131a.01'>　　　　岳，在洛西北，恆山在洛東北」．二說皆通．</line>
<line xml:id='KX2a0001_ZHSJ_4-0131a.02'>〔一三〕正義粵者，審慎之辭也．言審慎瞻雒、伊二水之陽，無遠離此為天室也．</line>
<line xml:id='KX2a0001_ZHSJ_4-0131a.03'>〔一四〕正義括地志云：「故王城一名河南城，本郟鄏，周公新築，在洛州河南縣北九里苑內東北隅．自平王以下十二</line>
<line xml:id='KX2a0001_ZHSJ_4-0131a.04'>　　　　王皆都此城，至敬王乃遷都成周，至赧王又居王城也．帝王世紀云『王城西有郟鄏陌』．左傳云『成王定鼎於</line>
<line xml:id='KX2a0001_ZHSJ_4-0131a.05'>　　　　郟鄏』．京相璠地名云『郟，山名．鄏，邑名』．」</line>
<line xml:id='KX2a0001_ZHSJ_4-0131a.06'>〔一五〕正義華山在華陰縣南八里．山南曰陽也．</line>
<line xml:id='KX2a0001_ZHSJ_4-0131a.07'>〔一六〕集解孔安國曰：「桃林在華山東．」　正義括地志云：「桃林在陝州桃林縣西．山海經云『夸父之山，其北有林</line>
<line xml:id='KX2a0001_ZHSJ_4-0131a.08'>　　　　焉，名曰桃林，廣員三百里，中多馬，湖水出焉，北流入河也』．」</line>
<line xml:id='KX2a0001_ZHSJ_4-0131a.09'>〔一七〕集解公羊傳曰：「入曰振旅．」</line>
<line xml:id='KX2a0001_ZHSJ_4-0131a.10'>　　武王已克殷，後二年，問箕子殷所以亡．箕子不忍言殷惡，以存〔一〕亡國宜告．〔二〕武王</line>
<line xml:id='KX2a0001_ZHSJ_4-0131a.11'>亦醜，故問以天道．</line>
<line xml:id='KX2a0001_ZHSJ_4-0131a.12'>〔一〕　集解徐廣曰：「一作『前』．」</line>
<line xml:id='KX2a0001_ZHSJ_4-0131a.13'>〔二〕　索隱六字連一句讀．　正義箕子殷人，不忍言殷惡，以周國之所宜言告武王，為洪範九類，武王以類問天道．</line>
<line xml:id='KX2a0001_ZHSJ_4-0131a.14'>　　武王病．天下未集，羣公懼，穆卜，〔一〕周公乃祓齋，〔二〕自為質，〔三〕欲代武王，武王有</line>
<line xml:id='KX2a0001_ZHSJ_4-0131a.15'>瘳．後而崩，〔四〕太子誦代立，是為成王．</line>
<line xml:id='KX2a0001_ZHSJ_4-0131a.16'>〔一〕集解孔安國曰：「穆，敬也．」</line>
</surface>
<surface xml:id='KX2a0001_ZHSJ_4-0132a-z'>
<pb ed='ZHSJ' n='4-0132a' xml:id='KX2a0001_ZHSJ_4-0132a'/><line xml:id='KX2a0001_ZHSJ_4-0132a.01'>〔二〕　正義祓音廢，又音拂．齋音札皆反．祓謂除不祥求福也．</line>
<line xml:id='KX2a0001_ZHSJ_4-0132a.02'>〔三〕　正義音至．周公祓齋，自以贄幣告三王，請代武王，武王病乃瘳也．</line>
<line xml:id='KX2a0001_ZHSJ_4-0132a.03'>〔四〕　集解徐廣曰：「封禪書曰『武王克殷二年，天下未寧而崩』．」皇甫謐曰：「武王定位元年歲在乙酉，六年庚寅</line>
<line xml:id='KX2a0001_ZHSJ_4-0132a.04'>　　　　崩．」駰按：皇覽曰「文王､武王､周公冢皆在京兆長安鎬聚東社中也」．　正義括地志云：「武王墓在雍州萬年</line>
<line xml:id='KX2a0001_ZHSJ_4-0132a.05'>　　　　縣西南二十八里畢原上也．」</line>
<line xml:id='KX2a0001_ZHSJ_4-0132a.06'>　　成王少，周初定天下，周公恐諸侯畔周，公乃攝行政當國．管叔､蔡叔羣弟疑周公，與</line>
<line xml:id='KX2a0001_ZHSJ_4-0132a.07'>武庚作亂，畔周．周公奉成王命，伐誅武庚､管叔，放蔡叔．以微子開代殷後，國於宋．〔一〕</line>
<line xml:id='KX2a0001_ZHSJ_4-0132a.08'>頗收殷餘民，以封武王少弟封為衞康叔．〔二〕晉唐叔得嘉穀，〔三〕獻之成王，成王以歸周公</line>
<line xml:id='KX2a0001_ZHSJ_4-0132a.09'>于兵所．〔四〕周公受禾東土，魯天子之命．〔五〕初，管､蔡畔周，周公討之，三年而畢定，故初作</line>
<line xml:id='KX2a0001_ZHSJ_4-0132a.10'>大誥，次作微子之命，〔六〕次歸禾，次嘉禾，次康誥､酒誥､梓材，〔七〕其事在周公之篇．周公</line>
<line xml:id='KX2a0001_ZHSJ_4-0132a.11'>行政七年，成王長，周公反政成王，北面就羣臣之位．</line>
<line xml:id='KX2a0001_ZHSJ_4-0132a.12'>〔一〕　正義今宋州也．</line>
<line xml:id='KX2a0001_ZHSJ_4-0132a.13'>〔二〕　正義尚書洛誥云：「我卜瀍水東，亦惟洛食，以居邶､鄘､衞之衆．」又多士篇序云：「成周既成，遷殷頑民．」按：</line>
<line xml:id='KX2a0001_ZHSJ_4-0132a.14'>　　　　是為東周，古洛陽城也．括地志云：「洛陽故城在洛州洛陽縣東北二十六里，周公所築，即成周城也．輿地志云</line>
<line xml:id='KX2a0001_ZHSJ_4-0132a.15'>　　　　『以周地在王城東，故曰東周．敬王避子朝亂，自洛邑東居此．以其迫阨不受王都，故壞翟泉而廣之』．」按：武王</line>
</surface>
<surface xml:id='KX2a0001_ZHSJ_4-0133a-z'>
<pb ed='ZHSJ' n='4-0133a' xml:id='KX2a0001_ZHSJ_4-0133a'/><line xml:id='KX2a0001_ZHSJ_4-0133a.01'>　　　　滅殷國為邶､鄘､衞，三監尹之．武庚作亂，周公滅之，徙三監之民於成周，頗收其餘衆，以封康叔為衞侯，即今衞</line>
<line xml:id='KX2a0001_ZHSJ_4-0133a.02'>　　　　州是也．孔安國云「以三監之餘民，國康叔為衞侯．周公懲其數叛，故使賢母弟主之」也．</line>
<line xml:id='KX2a0001_ZHSJ_4-0133a.03'>〔三〕　集解鄭玄曰：「二苗同為一穗．」</line>
<line xml:id='KX2a0001_ZHSJ_4-0133a.04'>〔四〕　集解徐廣曰：「歸，一作『餽』．」</line>
<line xml:id='KX2a0001_ZHSJ_4-0133a.05'>〔五〕　集解徐廣曰：「尚書序云『旅天子之命』．」</line>
<line xml:id='KX2a0001_ZHSJ_4-0133a.06'>〔六〕　集解孔安國曰：「封命之書．」</line>
<line xml:id='KX2a0001_ZHSJ_4-0133a.07'>〔七〕　集解孔安國曰：「告康叔以為政之道，亦如梓人之治材也．」</line>
<line xml:id='KX2a0001_ZHSJ_4-0133a.08'>　　成王在豐，使召公復營洛邑，如武王之意．周公復卜申視，卒營築，居九鼎焉．曰：「此</line>
<line xml:id='KX2a0001_ZHSJ_4-0133a.09'>天下之中，四方入貢道里均．」作召誥､洛誥．成王既遷殷遺民，周公以王命告，作多士､無</line>
<line xml:id='KX2a0001_ZHSJ_4-0133a.10'>佚．召公為保，周公為師，東伐淮夷，殘奄，〔一〕遷其君薄姑．〔二〕成王自奄歸，在宗周，〔三〕作</line>
<line xml:id='KX2a0001_ZHSJ_4-0133a.11'>多方．〔四〕既絀殷命，襲淮夷，歸在豐，作周官．〔五〕興正禮樂，度制於是改，而民和睦，頌聲</line>
<line xml:id='KX2a0001_ZHSJ_4-0133a.12'>興．〔六〕成王既伐東夷，息慎來賀，王賜榮伯作賄息慎之命．〔七〕</line>
<line xml:id='KX2a0001_ZHSJ_4-0133a.13'>〔一〕　集解鄭玄曰：「奄國在淮夷之北．」　正義奄音於險反．括地志云：「泗（水）【州】徐城縣北三十里古徐國，即</line>
<line xml:id='KX2a0001_ZHSJ_4-0133a.14'>　　　　淮夷也．兗州曲阜縣奄里，即奄國之地也．」</line>
<line xml:id='KX2a0001_ZHSJ_4-0133a.15'>〔二〕　集解馬融曰：「齊地．」　正義括地志云：「薄姑故城在青州博昌縣東北六十里．薄姑氏，殷諸侯，封於此，周</line>
<line xml:id='KX2a0001_ZHSJ_4-0133a.16'>　　　　滅之也．」</line>
</surface>
<surface xml:id='KX2a0001_ZHSJ_4-0134a-z'>
<pb ed='ZHSJ' n='4-0134a' xml:id='KX2a0001_ZHSJ_4-0134a'/><line xml:id='KX2a0001_ZHSJ_4-0134a.01'>〔三〕　正義伐奄歸鎬京也．</line>
<line xml:id='KX2a0001_ZHSJ_4-0134a.02'>〔四〕　集解孔安國曰：「告衆方天下諸侯．」</line>
<line xml:id='KX2a0001_ZHSJ_4-0134a.03'>〔五〕　集解孔安國曰：「言周家設官分職用人之法．」古文尚書序，周官，書篇名．</line>
<line xml:id='KX2a0001_ZHSJ_4-0134a.04'>〔六〕　集解何休曰：「頌聲者，太平歌頌之聲，帝王之高致也．」</line>
<line xml:id='KX2a0001_ZHSJ_4-0134a.05'>〔七〕　集解孔安國曰：「賄，賜也．」馬融曰：「榮伯，周同姓，畿內諸侯，為卿大夫也．」</line>
<line xml:id='KX2a0001_ZHSJ_4-0134a.06'>　　成王將崩，懼太子釗之不任，〔一〕乃命召公､畢公率諸侯以相太子而立之．成王既崩，</line>
<line xml:id='KX2a0001_ZHSJ_4-0134a.07'>二公率諸侯，以太子釗見於先王廟，申告以文王､武王之所以為王業之不易，務在節儉，毋</line>
<line xml:id='KX2a0001_ZHSJ_4-0134a.08'>多欲，以篤信臨之，作顧命．〔二〕太子釗遂立，是為康王．康王即位，徧告諸侯，宣告以文武</line>
<line xml:id='KX2a0001_ZHSJ_4-0134a.09'>之業以申之，作康誥．故成康之際，天下安寧，刑錯四十餘年不用．〔三〕康王命作策畢公分</line>
<line xml:id='KX2a0001_ZHSJ_4-0134a.10'>居里，成周郊，〔四〕作畢命．</line>
<line xml:id='KX2a0001_ZHSJ_4-0134a.11'>〔一〕　正義釗音招，又古堯反．任，而針反．</line>
<line xml:id='KX2a0001_ZHSJ_4-0134a.12'>〔二〕　集解鄭玄曰：「臨終出命，故謂之顧．顧，將去之意也．」</line>
<line xml:id='KX2a0001_ZHSJ_4-0134a.13'>〔三〕　集解應劭曰：「錯，置也．民不犯法，無所置刑．」</line>
<line xml:id='KX2a0001_ZHSJ_4-0134a.14'>〔四〕　集解孔安國曰：「分別民之居里，異其善惡也．成定東周郊境，使有保護也．」</line>
<line xml:id='KX2a0001_ZHSJ_4-0134a.15'>　　康王卒，子昭王瑕立．昭王之時，王道微缺．昭王南巡狩不返，卒於江上．其卒不赴</line>
<line xml:id='KX2a0001_ZHSJ_4-0134a.16'>告，諱之也．〔一〕立昭王子滿，是為穆王．穆王即位，春秋已五十矣．王道衰微，穆王閔文武</line>
</surface>
<surface xml:id='KX2a0001_ZHSJ_4-0135a-z'>
<pb ed='ZHSJ' n='4-0135a' xml:id='KX2a0001_ZHSJ_4-0135a'/><line xml:id='KX2a0001_ZHSJ_4-0135a.01'>之道缺，乃命伯臩〔二〕申誡〔三〕太僕〔四〕國之政，作臩命．〔五〕復寧．</line>
<line xml:id='KX2a0001_ZHSJ_4-0135a.02'>〔一〕　正義帝王世紀云：「昭王德衰，南征，濟于漢，船人惡之，以膠船進王，王御船至中流，膠液船解，王及祭公俱沒</line>
<line xml:id='KX2a0001_ZHSJ_4-0135a.03'>　　　　于水中而崩．其右辛游靡長臂且多力，游振得王，周人諱之．」</line>
<line xml:id='KX2a0001_ZHSJ_4-0135a.04'>〔二〕　集解孔安國曰：「伯冏，臣名也．」</line>
<line xml:id='KX2a0001_ZHSJ_4-0135a.05'>〔三〕　集解徐廣曰：「一作『部』．」</line>
<line xml:id='KX2a0001_ZHSJ_4-0135a.06'>〔四〕　集解應劭曰：「太僕，周穆王所置．蓋太御衆僕之長，中大夫也．」</line>
<line xml:id='KX2a0001_ZHSJ_4-0135a.07'>〔五〕　正義尚書序云：「穆王令伯臩為太僕正．」應劭云：「太僕，周穆王所置．蓋太御衆僕之長，中大夫也．」</line>
<line xml:id='KX2a0001_ZHSJ_4-0135a.08'>　　穆王將征犬戎，〔一〕祭公謀父諫曰：〔二〕「不可．先王燿德不觀兵．夫兵戢而時動，動則</line>
<line xml:id='KX2a0001_ZHSJ_4-0135a.09'>威，觀則玩，玩則無震．〔三〕是故周文公之頌曰：〔四〕『載戢干戈，載櫜弓矢，〔五〕我求懿德，肆</line>
<line xml:id='KX2a0001_ZHSJ_4-0135a.10'>于時夏，允王保之．』〔六〕先王之於民也，茂正其德而厚其性，阜其財求而利其器用，明利害</line>
<line xml:id='KX2a0001_ZHSJ_4-0135a.11'>之鄉，〔七〕以文脩之，使之務利而辟害，懷德而畏威，故能保世以滋大．昔我先王世后稷〔八〕</line>
<line xml:id='KX2a0001_ZHSJ_4-0135a.12'>以服事虞､夏．及夏之衰也，〔九〕[⿱𠫓廾]稷不務，〔一０〕我先王不窋用失其官，而自竄於戎狄之閒．</line>
<line xml:id='KX2a0001_ZHSJ_4-0135a.13'>不敢怠業，時序其德，遵脩其緒，〔一一〕脩其訓典，朝夕恪勤，守以敦篤，奉以忠信．奕世載德，</line>
<line xml:id='KX2a0001_ZHSJ_4-0135a.14'>不忝前人．〔一二〕至于文王､武王，昭前之光明而加之以慈和，事神保民，無不欣喜．商王帝辛</line>
<line xml:id='KX2a0001_ZHSJ_4-0135a.15'>大惡于民，庶民不忍，訢載武王，以致戎于商牧．〔一三〕是故先王非務武也，勸恤民隱而除其害</line>
</surface>
<surface xml:id='KX2a0001_ZHSJ_4-0136a-z'>
<pb ed='ZHSJ' n='4-0136a' xml:id='KX2a0001_ZHSJ_4-0136a'/><line xml:id='KX2a0001_ZHSJ_4-0136a.01'>也．夫先王之制，邦內甸服，邦外侯服，侯衞賓服，〔一四〕夷蠻要服，戎翟荒服．甸服者祭，〔一五〕</line>
<line xml:id='KX2a0001_ZHSJ_4-0136a.02'>侯服者祀，〔一六〕賓服者享，〔一七〕要服者貢，〔一八〕荒服者王．〔一九〕日祭，月祀，時享，歲貢，終王．先</line>
<line xml:id='KX2a0001_ZHSJ_4-0136a.03'>王之順祀也，〔二０〕有不祭則脩意，〔二一〕有不祀則脩言，〔二二〕有不享則脩文，〔二三〕有不貢則脩</line>
<line xml:id='KX2a0001_ZHSJ_4-0136a.04'>名，〔二四〕有不王則脩德，〔二五〕序成而有不至則脩刑．〔二六〕於是有刑不祭，伐不祀，征不享，讓不</line>
<line xml:id='KX2a0001_ZHSJ_4-0136a.05'>貢，告不王．於是有刑罰之辟，有攻伐之兵，有征討之備，有威讓之命，有文告之辭．布令</line>
<line xml:id='KX2a0001_ZHSJ_4-0136a.06'>陳辭而有不至，則增脩於德，無勤民於遠．是以近無不聽，遠無不服．今自大畢､伯士之終</line>
<line xml:id='KX2a0001_ZHSJ_4-0136a.07'>也，〔二七〕犬戎氏以其職來王，〔二八〕天子曰〔二九〕『予必以不享征之，且觀之兵』，無乃廢先王之訓，</line>
<line xml:id='KX2a0001_ZHSJ_4-0136a.08'>而王幾頓乎？〔三０〕吾聞犬戎樹敦，〔三一〕率舊德而守終純固，其有以禦我矣．」王遂征之，得四</line>
<line xml:id='KX2a0001_ZHSJ_4-0136a.09'>白狼四白鹿以歸．自是荒服者不至．</line>
<line xml:id='KX2a0001_ZHSJ_4-0136a.10'>〔一〕　集解徐廣曰：「一作『畎』．」</line>
<line xml:id='KX2a0001_ZHSJ_4-0136a.11'>〔二〕　集解韋昭曰：「祭，畿內之國，周公之後，為王卿士．謀父，字也．」　正義括地志云：「故祭城在鄭州管城縣東</line>
<line xml:id='KX2a0001_ZHSJ_4-0136a.12'>　　　　北十五里，鄭大夫祭仲邑也．釋例云『祭城在河南，上有敖倉，周公後所封也』．」</line>
<line xml:id='KX2a0001_ZHSJ_4-0136a.13'>〔三〕　集解韋昭曰：「震，懼也．」</line>
<line xml:id='KX2a0001_ZHSJ_4-0136a.14'>〔四〕　集解韋昭曰：「文公，周公旦之謚．」</line>
<line xml:id='KX2a0001_ZHSJ_4-0136a.15'>〔五〕　集解唐固曰：「櫜，韜也．」</line>
<line xml:id='KX2a0001_ZHSJ_4-0136a.16'>〔六〕　集解韋昭曰：「言武王常求美德，故陳其功於是夏而歌之．信哉武王能保此時夏之美．樂章大者曰夏．」</line>
</surface>
<surface xml:id='KX2a0001_ZHSJ_4-0137a-z'>
<pb ed='ZHSJ' n='4-0137a' xml:id='KX2a0001_ZHSJ_4-0137a'/><line xml:id='KX2a0001_ZHSJ_4-0137a.01'>〔七〕　集解韋昭曰：「鄉，方也．」</line>
<line xml:id='KX2a0001_ZHSJ_4-0137a.02'>〔八〕　集解韋昭曰：「謂[⿱𠫓廾]與不窋也．」唐固曰：「父子相繼曰世．」</line>
<line xml:id='KX2a0001_ZHSJ_4-0137a.03'>〔九〕　正義謂太康也．</line>
<line xml:id='KX2a0001_ZHSJ_4-0137a.04'>〔一０〕正義言太康[⿱𠫓廾]廢稷官．</line>
<line xml:id='KX2a0001_ZHSJ_4-0137a.05'>〔一一〕集解徐廣曰：「遵，一作『選』．」</line>
<line xml:id='KX2a0001_ZHSJ_4-0137a.06'>〔一二〕正義前人謂后稷也．言不窋亦世載德，不忝后稷．及文王､武王，無不務農事．</line>
<line xml:id='KX2a0001_ZHSJ_4-0137a.07'>〔一三〕正義紂近郊地，名牧野．</line>
<line xml:id='KX2a0001_ZHSJ_4-0137a.08'>〔一四〕集解韋昭曰：「此總言之也．侯，侯圻；衞，衞圻也．」</line>
<line xml:id='KX2a0001_ZHSJ_4-0137a.09'>〔一五〕集解韋昭曰：「供日祭．」</line>
<line xml:id='KX2a0001_ZHSJ_4-0137a.10'>〔一六〕集解韋昭曰：「供月祀．」</line>
<line xml:id='KX2a0001_ZHSJ_4-0137a.11'>〔一七〕集解韋昭曰：「供時享．」</line>
<line xml:id='KX2a0001_ZHSJ_4-0137a.12'>〔一八〕集解韋昭曰：「供歲貢．」</line>
<line xml:id='KX2a0001_ZHSJ_4-0137a.13'>〔一九〕集解韋昭曰：「王，王事天子也．詩曰『莫敢不來王』．」</line>
<line xml:id='KX2a0001_ZHSJ_4-0137a.14'>〔二０〕集解徐廣曰：「外傳云『先王之訓』．」</line>
<line xml:id='KX2a0001_ZHSJ_4-0137a.15'>〔二一〕集解韋昭曰：「先脩志意以自責也．畿內近，知王意也．」</line>
<line xml:id='KX2a0001_ZHSJ_4-0137a.16'>〔二二〕集解韋昭曰：「言號令也．」</line>
<line xml:id='KX2a0001_ZHSJ_4-0137a.17'>〔二三〕集解韋昭曰：「文，典法也．」</line>
</surface>
<surface xml:id='KX2a0001_ZHSJ_4-0138a-z'>
<pb ed='ZHSJ' n='4-0138a' xml:id='KX2a0001_ZHSJ_4-0138a'/><line xml:id='KX2a0001_ZHSJ_4-0138a.01'>〔二四〕集解韋昭曰：「名謂尊卑職貢之名號也．」</line>
<line xml:id='KX2a0001_ZHSJ_4-0138a.02'>〔二五〕集解韋昭曰：「遠人不服，則脩文德以來之．」</line>
<line xml:id='KX2a0001_ZHSJ_4-0138a.03'>〔二六〕集解韋昭曰：「序成，謂上五者次序已成，有不至則有刑罰也．」</line>
<line xml:id='KX2a0001_ZHSJ_4-0138a.04'>〔二七〕集解徐廣曰：「犬戎之君．」</line>
<line xml:id='KX2a0001_ZHSJ_4-0138a.05'>〔二八〕正義賈逵云：「大畢，伯士，犬戎氏之二君也．白狼，白鹿，犬戎之職貢也．」按：大畢､伯士終後，犬戎氏常以其</line>
<line xml:id='KX2a0001_ZHSJ_4-0138a.06'>　　　　職來王．</line>
<line xml:id='KX2a0001_ZHSJ_4-0138a.07'>〔二九〕正義祭公申穆王之意，故云「天子曰」．</line>
<line xml:id='KX2a0001_ZHSJ_4-0138a.08'>〔三０〕正義幾音祈．</line>
<line xml:id='KX2a0001_ZHSJ_4-0138a.09'>〔三一〕集解徐廣曰：「樹，一作『樕』．」駰按：韋昭曰「樹，立也．言犬戎立性敦篤也」．</line>
<line xml:id='KX2a0001_ZHSJ_4-0138a.10'>　　諸侯有不睦者，甫侯言於王，作脩刑辟．〔一〕王曰：「吁，來！有國有土，告汝祥刑．〔二〕在</line>
<line xml:id='KX2a0001_ZHSJ_4-0138a.11'>今爾安百姓，何擇非其人，〔三〕何敬非其刑，何居非其宜與？〔四〕兩造具備，〔五〕師聽五辭．〔六〕</line>
<line xml:id='KX2a0001_ZHSJ_4-0138a.12'>五辭簡信，正於五刑．〔七〕五刑不簡，正於五罰．〔八〕五罰不服，正於五過．〔九〕五過之疵，官獄</line>
<line xml:id='KX2a0001_ZHSJ_4-0138a.13'>內獄，閱實其罪，〔一０〕惟鈞其過．〔一一〕五刑之疑有赦，五罰之疑有赦，其審克之．〔一二〕簡信有衆，</line>
<line xml:id='KX2a0001_ZHSJ_4-0138a.14'>惟訊有稽．〔一三〕無簡不疑，共嚴天威．〔一四〕黥辟疑赦，其罰百率，〔一五〕閱實其罪．劓辟疑赦，其</line>
<line xml:id='KX2a0001_ZHSJ_4-0138a.15'>罰倍灑，〔一六〕閱實其罪．臏辟疑赦，其罰倍差，〔一七〕閱實其罪．宮辟疑赦，其罰五〔一八〕百率，閱</line>
<line xml:id='KX2a0001_ZHSJ_4-0138a.16'>實其罪．大辟疑赦，其罰千率，閱實其罪．墨罰之屬千，劓罰之屬千，臏罰之屬五百，宮罰</line>
</surface>
<surface xml:id='KX2a0001_ZHSJ_4-0139a-z'>
<pb ed='ZHSJ' n='4-0139a' xml:id='KX2a0001_ZHSJ_4-0139a'/><line xml:id='KX2a0001_ZHSJ_4-0139a.01'>之屬三百，大辟之罰其屬二百：五刑之屬三千．」命曰甫刑．</line>
<line xml:id='KX2a0001_ZHSJ_4-0139a.02'>〔一〕　集解鄭玄曰：「書說云周穆王以甫侯為相．」</line>
<line xml:id='KX2a0001_ZHSJ_4-0139a.03'>〔二〕　集解孔安國曰：「告汝善用刑之道也．」</line>
<line xml:id='KX2a0001_ZHSJ_4-0139a.04'>〔三〕　集解王肅曰：「訓以安百姓之道，當何所選擇乎？非當選擇賢人乎？」</line>
<line xml:id='KX2a0001_ZHSJ_4-0139a.05'>〔四〕　集解孔安國曰：「當何所敬，非唯五刑乎？當何所居，非唯及世輕重所宜乎？」</line>
<line xml:id='KX2a0001_ZHSJ_4-0139a.06'>〔五〕　集解徐廣曰：「造，一作『遭』．」</line>
<line xml:id='KX2a0001_ZHSJ_4-0139a.07'>〔六〕　集解孔安國曰：「兩謂囚證．造，至也．兩至具備，則衆獄官聽其入五刑辭．」　正義漢書刑法志云：「五聽，</line>
<line xml:id='KX2a0001_ZHSJ_4-0139a.08'>　　　　一曰辭聽，二曰色聽，三曰氣聽，四曰耳聽，五曰目聽．」周禮云「辭不直則言繁，目不直則視眊，耳不直則對答</line>
<line xml:id='KX2a0001_ZHSJ_4-0139a.09'>　　　　惑，色不直則貌赧，氣不直則數喘」也．</line>
<line xml:id='KX2a0001_ZHSJ_4-0139a.10'>〔七〕　集解孔安國曰：「五辭簡核，信有罪驗，則正之於五刑矣．」</line>
<line xml:id='KX2a0001_ZHSJ_4-0139a.11'>〔八〕　集解孔安國曰：「不簡核．謂不應五刑，當正五罰，出金贖罪也．」</line>
<line xml:id='KX2a0001_ZHSJ_4-0139a.12'>〔九〕　集解孔安國曰：「不服，不應罰也．正於五過，從赦免之．」</line>
<line xml:id='KX2a0001_ZHSJ_4-0139a.13'>〔一０〕集解孔安國曰：「使與罰名相當．」　索隱按：呂刑云「惟官，惟反，惟內，惟貨，惟來」，今此似闕少，或從省文．</line>
<line xml:id='KX2a0001_ZHSJ_4-0139a.14'>〔一一〕集解馬融曰：「以此五過出入人罪，與犯法者等．」</line>
<line xml:id='KX2a0001_ZHSJ_4-0139a.15'>〔一二〕集解孔安國曰：「刑疑赦從罰，罰疑赦從免，其當清察，能得其理也．」</line>
<line xml:id='KX2a0001_ZHSJ_4-0139a.16'>〔一三〕集解孔安國曰：「簡核誠信，有合衆心，惟察其貌，有所考合，重之至也．」　索隱訊，依尚書音貌也．</line>
<line xml:id='KX2a0001_ZHSJ_4-0139a.17'>〔一四〕集解孔安國曰：「無簡核誠信，不聽治其獄，當嚴敬天威，無輕用刑．」</line>
</surface>
<surface xml:id='KX2a0001_ZHSJ_4-0140a-z'>
<pb ed='ZHSJ' n='4-0140a' xml:id='KX2a0001_ZHSJ_4-0140a'/><line xml:id='KX2a0001_ZHSJ_4-0140a.01'>〔一五〕集解徐廣曰：「率即鍰也，音刷．」孔安國曰：「六兩曰鍰．鍰，黃鐵也．」　索隱鍰，黃鐵．鋝亦六兩，故馬融</line>
<line xml:id='KX2a0001_ZHSJ_4-0140a.02'>　　　　曰「鋝，量名，與呂刑鍰同」．舊本「率」亦作「選」．</line>
<line xml:id='KX2a0001_ZHSJ_4-0140a.03'>〔一六〕集解徐廣曰：「一作『蓰』．五倍曰蓰．」孔安國曰：「倍百為二百鍰也．」　索隱灑音戾．蓰音所解反．</line>
<line xml:id='KX2a0001_ZHSJ_4-0140a.04'>〔一七〕集解馬融曰：「倍二百為四百鍰也．差者，又加四百之三分一，凡五百三十三三分一也．」　正義倍中之差，</line>
<line xml:id='KX2a0001_ZHSJ_4-0140a.05'>　　　　二百去三分一，合三百三十三鍰二兩也．宮刑，其罰五百，臏刑既輕，其數豈加？故孔､馬之說非也．</line>
<line xml:id='KX2a0001_ZHSJ_4-0140a.06'>〔一八〕集解徐廣曰：「一作『六』．」</line>
<line xml:id='KX2a0001_ZHSJ_4-0140a.07'>　　穆王立五十五年，崩，子共王繄扈立．〔一〕共王游於涇上，密康公從，〔二〕有三女犇之．</line>
<line xml:id='KX2a0001_ZHSJ_4-0140a.08'>其母曰：「必致之王．〔三〕夫獸三為羣，人三為衆，女三為粲．王田不取羣，〔四〕公行不下</line>
<line xml:id='KX2a0001_ZHSJ_4-0140a.09'>衆，〔五〕王御不參一族．〔六〕夫粲，美之物也．衆以美物歸女，而何德以堪之？王猶不堪，況</line>
<line xml:id='KX2a0001_ZHSJ_4-0140a.10'>爾之小醜乎！小醜備物，終必亡．」康公不獻，一年，共王滅密．共王崩，子懿王󷍤立．〔七〕懿</line>
<line xml:id='KX2a0001_ZHSJ_4-0140a.11'>王之時，王室遂衰，詩人作刺．〔八〕</line>
<line xml:id='KX2a0001_ZHSJ_4-0140a.12'>〔一〕　索隱系本作「伊扈」．</line>
<line xml:id='KX2a0001_ZHSJ_4-0140a.13'>〔二〕　集解韋昭曰：「康公，密國之君，姬姓也．」　正義括地志云：「陰密故城在涇州鶉觚縣西，東接縣城，故密國</line>
<line xml:id='KX2a0001_ZHSJ_4-0140a.14'>　　　　也．」</line>
<line xml:id='KX2a0001_ZHSJ_4-0140a.15'>〔三〕　集解列女傳曰：「康公母，姓隗氏．」</line>
<line xml:id='KX2a0001_ZHSJ_4-0140a.16'>〔四〕　正義曹大家云：「羣，衆，粲，皆多之名也．田獵得三獸，王不盡收，以其害深也．」</line>
</surface>
<surface xml:id='KX2a0001_ZHSJ_4-0141a-z'>
<pb ed='ZHSJ' n='4-0141a' xml:id='KX2a0001_ZHSJ_4-0141a'/><line xml:id='KX2a0001_ZHSJ_4-0141a.01'>〔五〕　正義曹大家云：「公，諸侯也．公之所行與衆人共議也．」</line>
<line xml:id='KX2a0001_ZHSJ_4-0141a.02'>〔六〕　集解韋昭云：「御，婦官也．參，三也．一族，一父子也．故取姪娣以備三，不參一族之女也．」</line>
<line xml:id='KX2a0001_ZHSJ_4-0141a.03'>〔七〕　索隱系本作「堅」．</line>
<line xml:id='KX2a0001_ZHSJ_4-0141a.04'>〔八〕　索隱宋忠曰：「懿王自鎬徙都犬丘，一曰廢丘，今槐里是也．時王室衰，始作詩也．」</line>
<line xml:id='KX2a0001_ZHSJ_4-0141a.05'>　　懿王崩，共王弟辟方立，是為孝王．孝王崩，諸侯復立懿王太子燮，是為夷王．〔一〕</line>
<line xml:id='KX2a0001_ZHSJ_4-0141a.06'>〔一〕　正義紀年云：「三年，致諸侯，烹齊哀公于鼎．」帝王世紀云「十六年崩」也．</line>
<line xml:id='KX2a0001_ZHSJ_4-0141a.07'>　　夷王崩，子厲王胡立．厲王即位三十年，好利，近榮夷公．大夫芮良夫〔一〕諫厲王曰：</line>
<line xml:id='KX2a0001_ZHSJ_4-0141a.08'>「王室其將卑乎？夫榮公好專利而不知大難．夫利，百物之所生也，天地之所載也，而有專</line>
<line xml:id='KX2a0001_ZHSJ_4-0141a.09'>之，其害多矣．天地百物皆將取焉，何可專也？所怒甚多，不備大難．以是教王，王其能</line>
<line xml:id='KX2a0001_ZHSJ_4-0141a.10'>久乎？夫王人者，將導利而布之上下者也．使神人百物無不得極，〔二〕猶日怵惕懼怨之來</line>
<line xml:id='KX2a0001_ZHSJ_4-0141a.11'>也．故頌曰『思文后稷，克配彼天，立我蒸民，莫匪爾極』．大雅曰『陳錫載周』．〔三〕是不布利</line>
<line xml:id='KX2a0001_ZHSJ_4-0141a.12'>而懼難乎，故能載周以至于今．今王學專利，其可乎？匹夫專利，猶謂之盜，王而行之，其</line>
<line xml:id='KX2a0001_ZHSJ_4-0141a.13'>歸鮮矣．榮公若用，周必敗也．」厲王不聽，卒以榮公為卿士，用事．</line>
<line xml:id='KX2a0001_ZHSJ_4-0141a.14'>〔一〕　正義芮伯也．</line>
<line xml:id='KX2a0001_ZHSJ_4-0141a.15'>〔二〕　集解韋昭曰：「極，中也．」</line>
</surface>
<surface xml:id='KX2a0001_ZHSJ_4-0142a-z'>
<pb ed='ZHSJ' n='4-0142a' xml:id='KX2a0001_ZHSJ_4-0142a'/><line xml:id='KX2a0001_ZHSJ_4-0142a.01'>〔三〕　集解唐固曰：「言文王布錫施利，以載成周道也．」</line>
<line xml:id='KX2a0001_ZHSJ_4-0142a.02'>　　王行暴虐侈傲，國人謗王．召公諫曰：〔一〕「民不堪命矣．」王怒，得衞巫，〔二〕使監謗</line>
<line xml:id='KX2a0001_ZHSJ_4-0142a.03'>者，〔三〕以告則殺之．其謗鮮矣，諸侯不朝．三十四年，王益嚴，國人莫敢言，道路以目．〔四〕</line>
<line xml:id='KX2a0001_ZHSJ_4-0142a.04'>厲王喜，告召公曰：「吾能弭謗矣，乃不敢言．」召公曰：「是鄣之也．防民之口，甚於防水．水</line>
<line xml:id='KX2a0001_ZHSJ_4-0142a.05'>壅而潰，傷人必多，民亦如之．是故為水者決之使導，為民者宣之使言．故天子聽政，使公</line>
<line xml:id='KX2a0001_ZHSJ_4-0142a.06'>卿至於列士獻詩，〔五〕瞽獻曲，〔六〕史獻書，〔七〕師箴，〔八〕瞍賦，〔九〕矇誦，〔一０〕百工諫，庶人傳</line>
<line xml:id='KX2a0001_ZHSJ_4-0142a.07'>語，〔一一〕近臣盡規，〔一二〕親戚補察，〔一三〕瞽史教誨，〔一四〕耆艾脩之，〔一五〕而后王斟酌焉，是以事行</line>
<line xml:id='KX2a0001_ZHSJ_4-0142a.08'>而不悖．民之有口也，猶土之有山川也，財用於是乎出：猶其有原隰衍沃也，〔一六〕衣食於是</line>
<line xml:id='KX2a0001_ZHSJ_4-0142a.09'>乎生．口之宣言也，善敗於是乎興．行善而備敗，所以產財用衣食者也．夫民慮之於心而</line>
<line xml:id='KX2a0001_ZHSJ_4-0142a.10'>宣之於口，成而行之．若壅其口，其與能幾何？」王不聽．於是國莫敢出言，三年，乃相與</line>
<line xml:id='KX2a0001_ZHSJ_4-0142a.11'>畔，襲厲王．厲王出奔於彘．〔一七〕</line>
<line xml:id='KX2a0001_ZHSJ_4-0142a.12'>〔一〕　集解韋昭曰：「召康公之後穆公虎，為王卿士也．」</line>
<line xml:id='KX2a0001_ZHSJ_4-0142a.13'>〔二〕　集解韋昭曰：「衞國之巫也．」</line>
<line xml:id='KX2a0001_ZHSJ_4-0142a.14'>〔三〕　正義監音口銜反．監，察也．以巫人神靈，有謗毀必察也．</line>
<line xml:id='KX2a0001_ZHSJ_4-0142a.15'>〔四〕　集解韋昭曰：「以目相盻而已．」</line>
</surface>
<surface xml:id='KX2a0001_ZHSJ_4-0143a-z'>
<pb ed='ZHSJ' n='4-0143a' xml:id='KX2a0001_ZHSJ_4-0143a'/><line xml:id='KX2a0001_ZHSJ_4-0143a.01'>〔五〕　正義上詩風刺．</line>
<line xml:id='KX2a0001_ZHSJ_4-0143a.02'>〔六〕　集解韋昭曰：「曲，樂曲．」</line>
<line xml:id='KX2a0001_ZHSJ_4-0143a.03'>〔七〕　正義史，太史也．上書諫．</line>
<line xml:id='KX2a0001_ZHSJ_4-0143a.04'>〔八〕　正義音針．師，樂太師也．上箴戒之文．</line>
<line xml:id='KX2a0001_ZHSJ_4-0143a.05'>〔九〕　集解韋昭曰：「無眸子曰瞍．賦公卿列士所獻詩也．」</line>
<line xml:id='KX2a0001_ZHSJ_4-0143a.06'>〔一０〕集解韋昭曰：「有眸子而無見曰矇．周禮矇主弦歌，諷誦箴諫之語也．」</line>
<line xml:id='KX2a0001_ZHSJ_4-0143a.07'>〔一一〕集解韋昭曰：「庶人卑賤，見時得失，不得達，傳以語王．」　正義傳音逐緣反．庶人微賤，見時得失，不得上</line>
<line xml:id='KX2a0001_ZHSJ_4-0143a.08'>　　　　言，乃在街巷相傳語．</line>
<line xml:id='KX2a0001_ZHSJ_4-0143a.09'>〔一二〕集解韋昭曰：「近臣，驂僕之屬．」</line>
<line xml:id='KX2a0001_ZHSJ_4-0143a.10'>〔一三〕正義言親戚補王過失，及察是非也．</line>
<line xml:id='KX2a0001_ZHSJ_4-0143a.11'>〔一四〕集解韋昭曰：「瞽，樂太師．史，太史也．」</line>
<line xml:id='KX2a0001_ZHSJ_4-0143a.12'>〔一五〕集解韋昭曰：「耆艾，師傅也．脩理瞽史之教，以聞於王．」</line>
<line xml:id='KX2a0001_ZHSJ_4-0143a.13'>〔一六〕集解唐固曰：「下平曰衍，有溉曰沃．」</line>
<line xml:id='KX2a0001_ZHSJ_4-0143a.14'>〔一七〕集解韋昭曰：「彘，晉地，漢為縣，屬河東，今曰永安．」　正義括地志云：「晉州霍邑縣本漢彘縣，後改彘曰永</line>
<line xml:id='KX2a0001_ZHSJ_4-0143a.15'>　　　　安．從鄗犇晉也．」</line>
<line xml:id='KX2a0001_ZHSJ_4-0143a.16'>　　厲王太子靜匿召公之家，國人聞之，乃圍之．召公曰：「昔吾驟諫王，王不從，以及此難</line>
<line xml:id='KX2a0001_ZHSJ_4-0143a.17'>也．今殺王太子，王其以我為讎而懟怒乎？夫事君者，險而不讎懟，〔一〕怨而不怒，況事王</line>
</surface>
<surface xml:id='KX2a0001_ZHSJ_4-0144a-z'>
<pb ed='ZHSJ' n='4-0144a' xml:id='KX2a0001_ZHSJ_4-0144a'/><line xml:id='KX2a0001_ZHSJ_4-0144a.01'>乎！」乃以其子代王太子，太子竟得脫．</line>
<line xml:id='KX2a0001_ZHSJ_4-0144a.02'>〔一〕　集解韋昭曰：「在危險之中．」</line>
<line xml:id='KX2a0001_ZHSJ_4-0144a.03'>　　召公､周公二相行政，號曰「共和」．〔一〕共和十四年，厲王死于彘．太子靜長於召公家，</line>
<line xml:id='KX2a0001_ZHSJ_4-0144a.04'>二相乃共立之為王，是為宣王．宣王即位，二相輔之，脩政，法文､武､成､康之遺風，諸侯復</line>
<line xml:id='KX2a0001_ZHSJ_4-0144a.05'>宗周．十二年，魯武公來朝．</line>
<line xml:id='KX2a0001_ZHSJ_4-0144a.06'>〔一〕　索隱共音如字．若汲冢紀年則云「共伯和干王位」．共音恭．共，國；伯，爵；和，其名；干，篡也．言共伯攝</line>
<line xml:id='KX2a0001_ZHSJ_4-0144a.07'>　　　　王政，故云「干王位」也．　正義共音巨用反．韋昭云：「彘之亂，公卿相與和而脩政事，號曰共和也．」魯連子</line>
<line xml:id='KX2a0001_ZHSJ_4-0144a.08'>　　　　云：「衞州共城縣本周共伯之國也．共伯名和，好行仁義，諸侯賢之．周厲王無道，國人作難，王犇子于彘，諸侯奉</line>
<line xml:id='KX2a0001_ZHSJ_4-0144a.09'>　　　　和以行天子事，號曰『共和』元年．十四年，厲王死於彘，共伯使諸侯奉王子靖為宣王，而共伯復歸國于衞也．」</line>
<line xml:id='KX2a0001_ZHSJ_4-0144a.10'>　　　　世家云：「釐侯十三年，周厲王出犇于彘，共和行政焉．二十八年，周宣王立．四十二年，釐侯卒，太子共伯餘立</line>
<line xml:id='KX2a0001_ZHSJ_4-0144a.11'>　　　　為君．共伯弟和襲攻共伯於墓上，共伯入釐侯羨自殺，衞人因葬釐侯旁，謚曰共伯，而立和為衞侯，是為武公．」</line>
<line xml:id='KX2a0001_ZHSJ_4-0144a.12'>　　　　按：此文共伯不得立，而和立為武公．武公之立在共伯卒後，年歲又不相當，年表亦同，明紀年及魯連子非</line>
<line xml:id='KX2a0001_ZHSJ_4-0144a.13'>　　　　也．</line>
<line xml:id='KX2a0001_ZHSJ_4-0144a.14'>　　宣王不脩籍於千畝，〔一〕虢文公諫曰〔二〕不可，〔三〕王弗聽．三十九年，戰于千畝，〔四〕</line>
<line xml:id='KX2a0001_ZHSJ_4-0144a.15'>王師敗績于姜氏之戎．〔五〕</line>
</surface>
<surface xml:id='KX2a0001_ZHSJ_4-0145a-z'>
<pb ed='ZHSJ' n='4-0145a' xml:id='KX2a0001_ZHSJ_4-0145a'/><line xml:id='KX2a0001_ZHSJ_4-0145a.01'>〔一〕　正義應劭云：「古者天子耕籍田千畝，為天下先．」瓚曰：「籍，蹈籍也．」按：宣王不脩親耕之禮也．</line>
<line xml:id='KX2a0001_ZHSJ_4-0145a.02'>〔二〕　集解賈逵曰：「文公，文王母弟虢仲之後，為王卿士也．」韋昭曰：「文公，虢叔之後，西虢也．宣王都鎬，在畿內</line>
<line xml:id='KX2a0001_ZHSJ_4-0145a.03'>　　　　也．」　正義括地志云：「虢故城在岐州陳倉縣東（西）【四】十里．」又云：「千畝原在晉州岳陽縣北九十里也．」</line>
<line xml:id='KX2a0001_ZHSJ_4-0145a.04'>〔三〕　索隱國語曰：「虢文公諫曰『夫人之大事在農，上帝之粢盛於是乎出，人之繁庶於是乎生，事之共給於是乎</line>
<line xml:id='KX2a0001_ZHSJ_4-0145a.05'>　　　　在』．」事具載國語．</line>
<line xml:id='KX2a0001_ZHSJ_4-0145a.06'>〔四〕　索隱地名也，在西河介休縣．</line>
<line xml:id='KX2a0001_ZHSJ_4-0145a.07'>〔五〕　集解韋昭曰：「西夷別種，四嶽之後也．」</line>
<line xml:id='KX2a0001_ZHSJ_4-0145a.08'>　　宣王既亡南國之師，乃料民於太原．〔一〕仲山甫諫曰：〔二〕「民不可料也．」宣王不聽，卒</line>
<line xml:id='KX2a0001_ZHSJ_4-0145a.09'>料民．</line>
<line xml:id='KX2a0001_ZHSJ_4-0145a.10'>〔一〕　集解韋昭曰：「敗於姜戎時所亡也．南國，江漢之閒．料，數也．」唐固曰：「南國，南陽也．」</line>
<line xml:id='KX2a0001_ZHSJ_4-0145a.11'>〔二〕　正義毛萇云：「仲山甫，樊穆仲也．」括地志云：「漢樊縣城在兗州瑕丘縣西南三十五里，古樊國，仲山甫所封</line>
<line xml:id='KX2a0001_ZHSJ_4-0145a.12'>　　　　也．」</line>
<line xml:id='KX2a0001_ZHSJ_4-0145a.13'>　　四十六年，宣王崩，〔一〕子幽王宮湦立．〔二〕幽王二年，西周三川皆震．〔三〕伯陽甫曰：「周</line>
<line xml:id='KX2a0001_ZHSJ_4-0145a.14'>將亡矣．〔四〕夫天地之氣，不失其序；若過其序，民亂之也．〔五〕陽伏而不能出，陰迫而不能</line>
<line xml:id='KX2a0001_ZHSJ_4-0145a.15'>蒸，〔六〕於是有地震．今三川實震，是陽失其所而填陰也．〔七〕陽失而在陰，〔八〕原必塞；原</line>
<line xml:id='KX2a0001_ZHSJ_4-0145a.16'>塞，國必亡．夫水土演而民用也．〔九〕土無所演，民乏財用，不亡何待！昔伊､洛竭而夏</line>
</surface>
<surface xml:id='KX2a0001_ZHSJ_4-0146a-z'>
<pb ed='ZHSJ' n='4-0146a' xml:id='KX2a0001_ZHSJ_4-0146a'/><line xml:id='KX2a0001_ZHSJ_4-0146a.01'>亡，〔一０〕河竭而商亡．〔一一〕今周德若二代之季矣，其川原又塞，塞必竭．夫國必依山川，山</line>
<line xml:id='KX2a0001_ZHSJ_4-0146a.02'>崩川竭，亡國之徵也．川竭必山崩．〔一二〕若國亡不過十年，數之紀也．〔一三〕天之所[⿱𠫓廾]，不過其</line>
<line xml:id='KX2a0001_ZHSJ_4-0146a.03'>紀．」是歲也，三川竭，岐山崩．</line>
<line xml:id='KX2a0001_ZHSJ_4-0146a.04'>〔一〕　正義周春秋云：「宣王殺杜伯而無辜，後三年，宣王會諸侯田于圃，日中，杜伯起於道左，衣朱衣冠，操朱弓矢，</line>
<line xml:id='KX2a0001_ZHSJ_4-0146a.05'>　　　　射宣王，中心折脊而死．」國語云：「杜伯射王於鄗．」</line>
<line xml:id='KX2a0001_ZHSJ_4-0146a.06'>〔二〕　集解徐廣曰：「一作『生』．」</line>
<line xml:id='KX2a0001_ZHSJ_4-0146a.07'>〔三〕　集解徐廣曰：「涇､渭､洛也．」駰按：韋昭云「西周鎬京地震動，故三川亦動」．　正義按：涇渭二水在雍州</line>
<line xml:id='KX2a0001_ZHSJ_4-0146a.08'>　　　　北．洛水一名漆沮，在雍州東北，南流入渭．此時以王城為東周，鎬京為西周．</line>
<line xml:id='KX2a0001_ZHSJ_4-0146a.09'>〔四〕　集解韋昭曰：「伯陽父，周大夫也．」唐固曰：「伯陽父，周柱下史老子也．」</line>
<line xml:id='KX2a0001_ZHSJ_4-0146a.10'>〔五〕　集解韋昭曰：「過，失也．言民不敢斥王者也．」</line>
<line xml:id='KX2a0001_ZHSJ_4-0146a.11'>〔六〕　集解韋昭曰：「蒸，升也．陽氣在下，陰氣迫之，使不能升也．」</line>
<line xml:id='KX2a0001_ZHSJ_4-0146a.12'>〔七〕　集解韋昭曰：「為陰所鎮笮也．」</line>
<line xml:id='KX2a0001_ZHSJ_4-0146a.13'>〔八〕　集解韋昭曰：「在陰下也．」</line>
<line xml:id='KX2a0001_ZHSJ_4-0146a.14'>〔九〕　集解韋昭曰：「水土氣通為演．演猶潤也．演則生物，民得用之．」</line>
<line xml:id='KX2a0001_ZHSJ_4-0146a.15'>〔一０〕集解韋昭曰：「禹都陽城，伊､洛所近也．」</line>
<line xml:id='KX2a0001_ZHSJ_4-0146a.16'>〔一一〕集解韋昭曰：「商人都衞，河水所經也．」</line>
<line xml:id='KX2a0001_ZHSJ_4-0146a.17'>〔一二〕集解韋昭曰：「水泉不潤，枯朽而崩也．」</line>
</surface>
<surface xml:id='KX2a0001_ZHSJ_4-0147a-z'>
<pb ed='ZHSJ' n='4-0147a' xml:id='KX2a0001_ZHSJ_4-0147a'/><line xml:id='KX2a0001_ZHSJ_4-0147a.01'>〔一三〕集解韋昭曰：「數起於一，終於十，十則更，故曰紀也．」</line>
<line xml:id='KX2a0001_ZHSJ_4-0147a.02'>　　三年，幽王嬖愛襃姒．〔一〕襃姒生子伯服，幽王欲廢太子．太子母申侯女，而為后．後</line>
<line xml:id='KX2a0001_ZHSJ_4-0147a.03'>幽王得襃姒，愛之，欲廢申后，并去太子宜臼，以襃姒為后，以伯服為太子．周太史伯陽讀史</line>
<line xml:id='KX2a0001_ZHSJ_4-0147a.04'>記曰：〔二〕「周亡矣．」昔自夏后氏之衰也，有二神龍止於夏帝庭而言曰：「余，襃之二君．」〔三〕</line>
<line xml:id='KX2a0001_ZHSJ_4-0147a.05'>夏帝卜殺之與去之與止之，莫吉．卜請其漦而藏之，乃吉．〔四〕於是布幣而策告之，〔五〕龍亡</line>
<line xml:id='KX2a0001_ZHSJ_4-0147a.06'>而漦在，櫝而去之．〔六〕夏亡，傳此器殷．殷亡，又傳此器周．比三代，莫敢發之，至厲王</line>
<line xml:id='KX2a0001_ZHSJ_4-0147a.07'>之末，〔七〕發而觀之．漦流于庭，不可除．厲王使婦人裸而譟之．〔八〕漦化為玄黿，以入王後</line>
<line xml:id='KX2a0001_ZHSJ_4-0147a.08'>宮．〔九〕後宮之童妾既齔而遭之，〔一０〕既笄而孕，〔一一〕無夫而生子，懼而[⿱𠫓廾]之．宣王之時童女</line>
<line xml:id='KX2a0001_ZHSJ_4-0147a.09'>謠曰：「檿弧箕服，實亡周國．」〔一二〕於是宣王聞之，有夫婦賣是器者，宣王使執而戮之．逃於</line>
<line xml:id='KX2a0001_ZHSJ_4-0147a.10'>道，而見鄉者後宮童妾所[⿱𠫓廾]妖子〔一三〕出於路者，〔一四〕聞其夜啼，哀而收之，夫婦遂亡，犇於襃．</line>
<line xml:id='KX2a0001_ZHSJ_4-0147a.11'>襃人有罪，請入童妾所[⿱𠫓廾]女子者於王〔一五〕以贖罪．[⿱𠫓廾]女子出於襃，是為襃姒．當幽王三年，</line>
<line xml:id='KX2a0001_ZHSJ_4-0147a.12'>王之後宮見而愛之，生子伯服，竟廢申后及太子，以襃姒為后，伯服為太子．〔一六〕太史伯陽</line>
<line xml:id='KX2a0001_ZHSJ_4-0147a.13'>曰：「禍成矣，無可奈何！」</line>
<line xml:id='KX2a0001_ZHSJ_4-0147a.14'>〔一〕　索隱襃，國名，夏同姓，姓姒氏．禮婦人稱國及姓．其女是龍漦妖子，為人所收，襃人納之于王，故曰襃姒．</line>
<line xml:id='KX2a0001_ZHSJ_4-0147a.15'>　　　　正義括地志云：「襃國故城在梁州襃城縣東二百步，古襃國也．」</line>
</surface>
<surface xml:id='KX2a0001_ZHSJ_4-0148a-z'>
<pb ed='ZHSJ' n='4-0148a' xml:id='KX2a0001_ZHSJ_4-0148a'/><line xml:id='KX2a0001_ZHSJ_4-0148a.01'>〔二〕　正義諸國皆有史以記事，故曰史記．</line>
<line xml:id='KX2a0001_ZHSJ_4-0148a.02'>〔三〕　集解虞翻曰：「龍自號襃之二先君也．」</line>
<line xml:id='KX2a0001_ZHSJ_4-0148a.03'>〔四〕　集解韋昭曰：「漦，龍所吐沫．沫，龍之精氣也．」</line>
<line xml:id='KX2a0001_ZHSJ_4-0148a.04'>〔五〕　集解韋昭曰：「以簡策之書告龍，而請其漦也．」</line>
<line xml:id='KX2a0001_ZHSJ_4-0148a.05'>〔六〕　集解韋昭曰：「櫝，匱也．」</line>
<line xml:id='KX2a0001_ZHSJ_4-0148a.06'>〔七〕　集解虞翻曰：「末年，王流彘之歲．」</line>
<line xml:id='KX2a0001_ZHSJ_4-0148a.07'>〔八〕　集解韋昭曰：「譟，讙呼也．」唐固曰：「羣呼曰譟．」</line>
<line xml:id='KX2a0001_ZHSJ_4-0148a.08'>〔九〕　索隱亦作「蚖」，音元．玄蚖，蜤蜴也．</line>
<line xml:id='KX2a0001_ZHSJ_4-0148a.09'>〔一０〕集解韋昭曰：「毀齒曰齔．女七歲而毀齒也．」</line>
<line xml:id='KX2a0001_ZHSJ_4-0148a.10'>〔一一〕正義笄音雞．禮記云：「女子許嫁而笄．」鄭玄云：「笄，今簪．」</line>
<line xml:id='KX2a0001_ZHSJ_4-0148a.11'>〔一二〕集解韋昭曰：「山桑曰檿．弧，弓也．箕，木名．服，矢房也．」</line>
<line xml:id='KX2a0001_ZHSJ_4-0148a.12'>〔一三〕集解徐廣曰：「妖，一作『夭』．夭，幼少也．」</line>
<line xml:id='KX2a0001_ZHSJ_4-0148a.13'>〔一四〕正義夫婦賣檿弧者，宣王欲執戮之，遂逃于路，遇此妖子，哀而收之．</line>
<line xml:id='KX2a0001_ZHSJ_4-0148a.14'>〔一五〕正義國語云：「周幽王伐有襃，襃人以襃姒女焉，與虢石甫比也．」</line>
<line xml:id='KX2a0001_ZHSJ_4-0148a.15'>〔一六〕索隱左傳所謂「攜王奸命」是也．</line>
<line xml:id='KX2a0001_ZHSJ_4-0148a.16'>　　襃姒不好笑，幽王欲其笑萬方，故不笑．幽王為[⿰⺨姜][⿰⺨姜]〔一〕大鼓，有寇至則舉[⿰⺨姜]火．諸侯</line>
<line xml:id='KX2a0001_ZHSJ_4-0148a.17'>悉至，至而無寇，襃姒乃大笑．幽王說之，為數舉[⿰⺨姜]火．其後不信，諸侯益亦不至．</line>
</surface>
<surface xml:id='KX2a0001_ZHSJ_4-0149a-z'>
<pb ed='ZHSJ' n='4-0149a' xml:id='KX2a0001_ZHSJ_4-0149a'/><line xml:id='KX2a0001_ZHSJ_4-0149a.01'>〔一〕　正義峯遂二音．晝日燃熢以望火煙，夜舉燧以望火光也．熢，土魯也．燧，炬火也．皆山上安之，有寇舉之．</line>
<line xml:id='KX2a0001_ZHSJ_4-0149a.02'>　　幽王以虢石父為卿，用事，國人皆怨．石父為人佞巧〔一〕善諛好利，王用之．又廢申</line>
<line xml:id='KX2a0001_ZHSJ_4-0149a.03'>后，去太子也．申侯怒，與繒､〔二〕西夷犬戎攻幽王．幽王舉[⿰⺨姜]火徵兵，兵莫至．遂殺幽王</line>
<line xml:id='KX2a0001_ZHSJ_4-0149a.04'>驪山下，〔三〕虜襃姒，盡取周賂而去．〔四〕於是諸侯乃即申侯而共立故幽王太子宜臼，是為平</line>
<line xml:id='KX2a0001_ZHSJ_4-0149a.05'>王，以奉周祀．</line>
<line xml:id='KX2a0001_ZHSJ_4-0149a.06'>〔一〕　集解徐廣曰：「佞，一作『諂』．」</line>
<line xml:id='KX2a0001_ZHSJ_4-0149a.07'>〔二〕　索隱繒，國名，夏同姓．　正義繒，自陵反．國語云「繒，姒姓，夏禹後」．括地志云：「繒縣在沂州承縣，古侯</line>
<line xml:id='KX2a0001_ZHSJ_4-0149a.08'>　　　　國，禹後．」</line>
<line xml:id='KX2a0001_ZHSJ_4-0149a.09'>〔三〕　索隱在新豐縣南，故驪戎國也．舊音黎．徐廣音力知反．　正義括地志云：「驪山在雍州新豐縣南十六</line>
<line xml:id='KX2a0001_ZHSJ_4-0149a.10'>　　　　里．土地記云驪山即藍田山．」按：驪山之陽即藍田山．</line>
<line xml:id='KX2a0001_ZHSJ_4-0149a.11'>〔四〕　集解汲冢紀年曰：「自武王滅殷以至幽王，凡二百五十七年也．」　正義按：汲冢書，晉咸和五年汲郡汲縣發</line>
<line xml:id='KX2a0001_ZHSJ_4-0149a.12'>　　　　魏襄王冢，得古書冊七十五卷．</line>
<line xml:id='KX2a0001_ZHSJ_4-0149a.13'>　　平王立，東遷于雒邑，〔一〕辟戎寇．平王之時，周室衰微，諸侯彊并弱，齊､楚､秦､晉始</line>
<line xml:id='KX2a0001_ZHSJ_4-0149a.14'>大，政由方伯．〔二〕</line>
<line xml:id='KX2a0001_ZHSJ_4-0149a.15'>〔一〕　正義即王城也．平王以前號東都，至敬王以後及戰國為西周也．</line>
</surface>
<surface xml:id='KX2a0001_ZHSJ_4-0150a-z'>
<pb ed='ZHSJ' n='4-0150a' xml:id='KX2a0001_ZHSJ_4-0150a'/><line xml:id='KX2a0001_ZHSJ_4-0150a.01'>〔二〕　集解周禮曰：「九命作伯．」鄭衆云：「長諸侯為方伯．」</line>
<line xml:id='KX2a0001_ZHSJ_4-0150a.02'>　　四十九年，魯隱公即位．</line>
<line xml:id='KX2a0001_ZHSJ_4-0150a.03'>　　五十一年，平王崩，太子洩父〔一〕蚤死，立其子林，是為桓王．桓王，平王孫也．</line>
<line xml:id='KX2a0001_ZHSJ_4-0150a.04'>〔一〕　正義音甫．</line>
<line xml:id='KX2a0001_ZHSJ_4-0150a.05'>　　桓王三年，鄭莊公朝，桓王不禮．〔一〕五年，鄭怨，與魯易許田．許田，天子之用事太山</line>
<line xml:id='KX2a0001_ZHSJ_4-0150a.06'>田也．〔二〕八年，魯殺隱公，〔三〕立桓公．十三年，伐鄭，〔四〕鄭射傷桓王，桓王去歸．〔五〕</line>
<line xml:id='KX2a0001_ZHSJ_4-0150a.07'>〔一〕　索隱在魯隱公六年．</line>
<line xml:id='KX2a0001_ZHSJ_4-0150a.08'>〔二〕　索隱左傳鄭伯以璧假許田，卒易祊．祊是鄭祀太山之田，許是魯朝京師之湯沐邑，有周公廟，鄭以其近，故易</line>
<line xml:id='KX2a0001_ZHSJ_4-0150a.09'>　　　　取之．此云「許田天子用事太山田」，誤．　正義杜預云：「成王營王城，有遷都之志，故賜周公許田，以為魯國</line>
<line xml:id='KX2a0001_ZHSJ_4-0150a.10'>　　　　朝宿之邑，後世因而立周公別廟焉．鄭桓公友，周宣王之母弟，封鄭，有助祭泰山湯沐邑在祊．鄭以天子不能復</line>
<line xml:id='KX2a0001_ZHSJ_4-0150a.11'>　　　　巡狩，故欲以祊易許田，各從本國所近之宜也．恐魯以周公別廟為疑，故云已廢泰山之祀，而欲為魯祀周公，遜</line>
<line xml:id='KX2a0001_ZHSJ_4-0150a.12'>　　　　辭以求也．」括地志云：「許田在許州許昌縣南四十里，有魯城，周公廟在城中．祊田在沂州費縣東南．」按：宛，</line>
<line xml:id='KX2a0001_ZHSJ_4-0150a.13'>　　　　鄭大夫．</line>
<line xml:id='KX2a0001_ZHSJ_4-0150a.14'>〔三〕　正義子允令公子翬殺隱公也．</line>
<line xml:id='KX2a0001_ZHSJ_4-0150a.15'>〔四〕　索隱在魯桓五年．</line>
<line xml:id='KX2a0001_ZHSJ_4-0150a.16'>〔五〕　索隱左傳繻葛之役，祝聃射王中肩是也．</line>
</surface>
<surface xml:id='KX2a0001_ZHSJ_4-0151a-z'>
<pb ed='ZHSJ' n='4-0151a' xml:id='KX2a0001_ZHSJ_4-0151a'/><line xml:id='KX2a0001_ZHSJ_4-0151a.01'>　　二十三年，桓王崩，子莊王佗立．莊王四年，周公黑肩欲殺莊王而立王子克．〔一〕辛伯</line>
<line xml:id='KX2a0001_ZHSJ_4-0151a.02'>告王，〔二〕王殺周公．〔三〕王子克犇燕．〔四〕</line>
<line xml:id='KX2a0001_ZHSJ_4-0151a.03'>〔一〕　集解賈逵曰：「莊王弟子儀也．」</line>
<line xml:id='KX2a0001_ZHSJ_4-0151a.04'>〔二〕　集解賈逵曰：「辛伯，周大夫也．」</line>
<line xml:id='KX2a0001_ZHSJ_4-0151a.05'>〔三〕　索隱左傳曰：「初，子儀有寵於桓王，桓王屬諸周公．辛伯諫曰：『並后匹嫡，兩政耦國，亂之本也．』周公不</line>
<line xml:id='KX2a0001_ZHSJ_4-0151a.06'>　　　　從，故及於難．」然周公阿先王旨，自取誅夷，辛伯正君臣之義，卒安王業，二卿優劣誠可識也．</line>
<line xml:id='KX2a0001_ZHSJ_4-0151a.07'>〔四〕　正義杜預云：「南燕，姞姓也．」</line>
<line xml:id='KX2a0001_ZHSJ_4-0151a.08'>　　十五年，莊王崩，子釐王〔一〕胡齊立．釐王三年，齊桓公始霸．</line>
<line xml:id='KX2a0001_ZHSJ_4-0151a.09'>〔一〕　正義釐音僖．</line>
<line xml:id='KX2a0001_ZHSJ_4-0151a.10'>　　五年，釐王崩，子惠王閬立．〔一〕惠王二年．初，莊王嬖姬姚，〔二〕生子穨，〔三〕穨有寵．及</line>
<line xml:id='KX2a0001_ZHSJ_4-0151a.11'>惠王即位，奪其大臣園以為囿，〔四〕故大夫邊伯等五人作亂，〔五〕謀召燕､衞師，〔六〕伐惠王．</line>
<line xml:id='KX2a0001_ZHSJ_4-0151a.12'>惠王犇溫，〔七〕已居鄭之櫟．〔八〕立釐王弟穨為王．樂及徧舞，〔九〕鄭､虢君怒．四年，鄭與虢</line>
<line xml:id='KX2a0001_ZHSJ_4-0151a.13'>君伐殺王穨，〔一０〕復入惠王．惠王十年，賜齊桓公為伯．</line>
<line xml:id='KX2a0001_ZHSJ_4-0151a.14'>〔一〕　索隱系本名毋涼．　正義謐作「毋涼」也．</line>
<line xml:id='KX2a0001_ZHSJ_4-0151a.15'>〔二〕　正義杜預云：「姚姓也．」</line>
</surface>
<surface xml:id='KX2a0001_ZHSJ_4-0152a-z'>
<pb ed='ZHSJ' n='4-0152a' xml:id='KX2a0001_ZHSJ_4-0152a'/><line xml:id='KX2a0001_ZHSJ_4-0152a.01'>〔三〕　索隱莊王子，釐王弟，惠王之叔父也．</line>
<line xml:id='KX2a0001_ZHSJ_4-0152a.02'>〔四〕　集解左傳曰大臣，蒍國也．</line>
<line xml:id='KX2a0001_ZHSJ_4-0152a.03'>〔五〕　集解左傳曰五人者，蒍國，邊伯､詹父､子禽､祝跪也．</line>
<line xml:id='KX2a0001_ZHSJ_4-0152a.04'>〔六〕　正義南燕，滑州胙城．衞，澶州衞南也．</line>
<line xml:id='KX2a0001_ZHSJ_4-0152a.05'>〔七〕　正義左傳云蘇忿生十二邑，桓王奪蘇子十二邑與鄭，故蘇子同五大夫伐惠王．溫，十二邑之一也．杜預云河</line>
<line xml:id='KX2a0001_ZHSJ_4-0152a.06'>　　　　內溫縣也．</line>
<line xml:id='KX2a0001_ZHSJ_4-0152a.07'>〔八〕　集解服虔曰：「櫟，鄭大都．」　正義杜預云：「櫟，今河南陽翟縣也．」</line>
<line xml:id='KX2a0001_ZHSJ_4-0152a.08'>〔九〕　集解賈逵曰：「徧舞，皆舞六代之樂也．」</line>
<line xml:id='KX2a0001_ZHSJ_4-0152a.09'>〔一０〕正義賈逵云：「鄭厲公突､虢公林父也．」</line>
<line xml:id='KX2a0001_ZHSJ_4-0152a.10'>　　二十五年，惠王崩，子襄王鄭立．襄王母蚤死，後母曰惠后．〔一〕惠后生叔帶，〔二〕有寵於</line>
<line xml:id='KX2a0001_ZHSJ_4-0152a.11'>惠王，襄王畏之．三年，叔帶與戎､翟謀伐襄王，襄王欲誅叔帶，叔帶犇齊．齊桓公使管仲平</line>
<line xml:id='KX2a0001_ZHSJ_4-0152a.12'>戎于周，使隰朋平戎于晉．〔三〕王以上卿禮管仲．管仲辭曰：「臣賤有司也，有天子之二守國､</line>
<line xml:id='KX2a0001_ZHSJ_4-0152a.13'>高在．〔四〕若節春秋來承王命，何以禮焉．〔五〕陪臣敢辭．」〔六〕王曰：「舅氏，余嘉乃勳，〔七〕</line>
<line xml:id='KX2a0001_ZHSJ_4-0152a.14'>毋逆朕命．」管仲卒受下卿之禮而還．〔八〕九年，齊桓公卒．十二年，叔帶復歸于周．〔九〕</line>
<line xml:id='KX2a0001_ZHSJ_4-0152a.15'>〔一〕　集解左傳曰：「陳媯歸于京師，實惠后也．」　正義按：陳國，舜後，媯姓也．</line>
<line xml:id='KX2a0001_ZHSJ_4-0152a.16'>〔二〕　索隱惠王子，襄王弟，封於甘，故左傳稱甘昭公．　正義惠王子，襄王弟，封之於甘．括地志云：「故甘城在</line>
</surface>
<surface xml:id='KX2a0001_ZHSJ_4-0153a-z'>
<pb ed='ZHSJ' n='4-0153a' xml:id='KX2a0001_ZHSJ_4-0153a'/><line xml:id='KX2a0001_ZHSJ_4-0153a.01'>　　　　洛州河南縣西南二十五里．左傳云甘昭公，王子叔帶也．洛陽記云河南縣西南二十五里，甘水出焉，北流入</line>
<line xml:id='KX2a0001_ZHSJ_4-0153a.02'>　　　　洛．山上有甘城，即甘公菜邑也．」</line>
<line xml:id='KX2a0001_ZHSJ_4-0153a.03'>〔三〕　集解服虔曰：「戎伐周，晉伐戎救周，故和也．」</line>
<line xml:id='KX2a0001_ZHSJ_4-0153a.04'>〔四〕　集解杜預曰：「國子，高子，天子所命為齊守臣，皆上卿也．」</line>
<line xml:id='KX2a0001_ZHSJ_4-0153a.05'>〔五〕　集解賈逵曰：「節，時也．」王肅曰：「春秋聘享之節也．」</line>
<line xml:id='KX2a0001_ZHSJ_4-0153a.06'>〔六〕　集解服虔曰：「陪，重也．諸侯之臣於天子，故曰陪臣．」</line>
<line xml:id='KX2a0001_ZHSJ_4-0153a.07'>〔七〕　集解賈逵曰：「舅氏，言伯舅之使也．」　正義武王娶太公女為后，故呼舅氏，遠言之，我善汝有平戎之功勳．</line>
<line xml:id='KX2a0001_ZHSJ_4-0153a.08'>〔八〕　正義杜預云：「管仲不敢以職自高，卒受本位之禮也．」</line>
<line xml:id='KX2a0001_ZHSJ_4-0153a.09'>〔九〕　集解左傳曰：「王召之．」</line>
<line xml:id='KX2a0001_ZHSJ_4-0153a.10'>　　十三年，鄭伐滑，〔一〕王使游孫､伯服請滑，〔二〕鄭人囚之．鄭文公怨惠王之入不與厲公</line>
<line xml:id='KX2a0001_ZHSJ_4-0153a.11'>爵，〔三〕又怨襄王之與衞滑，〔四〕故囚伯服．王怒，將以翟伐鄭．富辰諫曰：〔五〕「凡我周之東</line>
<line xml:id='KX2a0001_ZHSJ_4-0153a.12'>徙，晉､鄭焉依．子穨之亂，又鄭之由定，今以小怨[⿱𠫓廾]之！」王不聽．十五年，王降翟師以伐</line>
<line xml:id='KX2a0001_ZHSJ_4-0153a.13'>鄭．王德翟人，將以其女為后．富辰諫曰：「平､桓､莊､惠皆受鄭勞，王[⿱𠫓廾]親親翟，不可從．」</line>
<line xml:id='KX2a0001_ZHSJ_4-0153a.14'>王不聽．十六年，王絀翟后，翟人來誅，殺譚伯．〔六〕富辰曰：「吾數諫不從．如是不出，王以</line>
<line xml:id='KX2a0001_ZHSJ_4-0153a.15'>我為懟乎？」乃以其屬死之．</line>
<line xml:id='KX2a0001_ZHSJ_4-0153a.16'>〔一〕　集解賈逵曰：「滑，姬姓之國．」駰按：左傳曰「滑人叛鄭而服於衞」也．　正義杜預云滑國都費，河南緱氏縣，</line>
</surface>
<surface xml:id='KX2a0001_ZHSJ_4-0154a-z'>
<pb ed='ZHSJ' n='4-0154a' xml:id='KX2a0001_ZHSJ_4-0154a'/><line xml:id='KX2a0001_ZHSJ_4-0154a.01'>　　　　為秦所滅，時屬鄭､晉，後屬周．事在魯釐公二十年．括地志云：「緱氏故城本費城也，在洛州緱氏縣（南）東二十</line>
<line xml:id='KX2a0001_ZHSJ_4-0154a.02'>　　　　五里也．」</line>
<line xml:id='KX2a0001_ZHSJ_4-0154a.03'>〔二〕　集解賈逵曰：「二子，周大夫．」</line>
<line xml:id='KX2a0001_ZHSJ_4-0154a.04'>〔三〕　集解服虔曰：「惠王以后之鞶鑒與鄭厲公，而獨與虢公玉爵．」　正義左傳云：「莊公二十一年，王巡虢狩，虢</line>
<line xml:id='KX2a0001_ZHSJ_4-0154a.05'>　　　　公為王宮于蚌，王與之酒泉，鄭伯之享王，王以后之鞶鑒與之．虢公請器，王與之爵．鄭伯由是怨王也．」杜預</line>
<line xml:id='KX2a0001_ZHSJ_4-0154a.06'>　　　　云：「后鞶帶而以鏡為飾也．爵，飲酒器也．蚌，地．酒泉，周邑．」</line>
<line xml:id='KX2a0001_ZHSJ_4-0154a.07'>〔四〕　集解服虔曰：「滑，小國，近鄭，世世服從，而更違叛，鄭師伐之，聽命，後自愬於王，王以與衞．」</line>
<line xml:id='KX2a0001_ZHSJ_4-0154a.08'>〔五〕　集解服虔曰：「富辰，周大夫．」</line>
<line xml:id='KX2a0001_ZHSJ_4-0154a.09'>〔六〕　集解唐固曰：「譚伯，周大夫原伯､毛伯也．」　索隱按：國語亦云「殺譚伯」，而左傳太叔之難，獲周公忌父､原</line>
<line xml:id='KX2a0001_ZHSJ_4-0154a.10'>　　　伯､毛伯，唐固據傳文讀「譚」為「原」，然春秋有譚，何妨此時亦仕王朝，預獲被殺？國語既云「殺譚伯」，故太史公</line>
<line xml:id='KX2a0001_ZHSJ_4-0154a.11'>　　　　依之，不從左傳說也．</line>
<line xml:id='KX2a0001_ZHSJ_4-0154a.12'>　　初，惠后欲立王子帶，故以黨開翟人，翟人遂入周．襄王出犇鄭，〔一〕鄭居王于氾．〔二〕</line>
<line xml:id='KX2a0001_ZHSJ_4-0154a.13'>子帶立為王，取襄王所絀翟后與居溫．〔三〕十七年，襄王告急于晉，晉文公納王而誅叔帶．</line>
<line xml:id='KX2a0001_ZHSJ_4-0154a.14'>襄王乃賜晉文公珪鬯弓矢，為伯，以河內地與晉．〔四〕二十年，晉文公召襄王，襄王會之河</line>
<line xml:id='KX2a0001_ZHSJ_4-0154a.15'>陽､踐土，〔五〕諸侯畢朝，書諱曰「天王狩于河陽」．〔六〕</line>
<line xml:id='KX2a0001_ZHSJ_4-0154a.16'>〔一〕　正義公羊傳云：「王者無外，此其言出，何？不能事母也．」</line>
</surface>
<surface xml:id='KX2a0001_ZHSJ_4-0155a-z'>
<pb ed='ZHSJ' n='4-0155a' xml:id='KX2a0001_ZHSJ_4-0155a'/><line xml:id='KX2a0001_ZHSJ_4-0155a.01'>〔二〕　集解杜預曰︰「鄭南氾在襄城縣南．」　正義氾音凡．括地志云：「故氾城在許州襄城縣一里．左傳云『天王</line>
<line xml:id='KX2a0001_ZHSJ_4-0155a.02'>　　　　出居於鄭，處於氾』是．」</line>
<line xml:id='KX2a0001_ZHSJ_4-0155a.03'>〔三〕　正義括地志云：「故溫城在懷州溫縣西三十里，漢､晉為縣，本周司寇蘇忿生之邑．左傳云周與鄭人蘇忿生十</line>
<line xml:id='KX2a0001_ZHSJ_4-0155a.04'>　　　　二邑，溫其一也．地理志云溫縣，故國，己姓，蘇忿生所封也．」</line>
<line xml:id='KX2a0001_ZHSJ_4-0155a.05'>〔四〕　正義賈逵云：「晉有功，賞之以地，楊樊､溫､原､攢茅之田也．」</line>
<line xml:id='KX2a0001_ZHSJ_4-0155a.06'>〔五〕　集解賈逵曰：「河陽，晉之溫也．踐土，鄭地名，在河內．」　正義括地志云：「故王宮在鄭州滎澤縣西北十五里</line>
<line xml:id='KX2a0001_ZHSJ_4-0155a.07'>　　　　王宮城中．左傳云晉文公敗楚于城濮，至于衡雍，作王宮于踐土也．」按：王城則所作在踐土城內．東北隅有踐</line>
<line xml:id='KX2a0001_ZHSJ_4-0155a.08'>　　　　土臺，東去衡雍三十餘里也．</line>
<line xml:id='KX2a0001_ZHSJ_4-0155a.09'>〔六〕　集解左傳曰：「仲尼曰『以臣召君，不可以訓』，故書曰『狩』．」</line>
<line xml:id='KX2a0001_ZHSJ_4-0155a.10'>　　二十四年，晉文公卒．</line>
<line xml:id='KX2a0001_ZHSJ_4-0155a.11'>　　三十一年，秦穆公卒．</line>
<line xml:id='KX2a0001_ZHSJ_4-0155a.12'>　　三十二年，襄王崩，子頃王壬臣立．頃王六年，崩，子匡王班立．匡王六年，崩，弟瑜</line>
<line xml:id='KX2a0001_ZHSJ_4-0155a.13'>立，是為定王．</line>
<line xml:id='KX2a0001_ZHSJ_4-0155a.14'>　　定王元年，楚莊王伐陸渾之戎，〔一〕次洛，使人問九鼎．王使王孫滿應設以辭，〔二〕楚兵</line>
<line xml:id='KX2a0001_ZHSJ_4-0155a.15'>乃去．十年，楚莊王圍鄭，鄭伯降，已而復之．十六年，楚莊王卒．</line>
<line xml:id='KX2a0001_ZHSJ_4-0155a.16'>〔一〕　集解地理志陸渾縣屬弘農郡．　正義渾音魂．杜預云：「允姓之戎居陸渾，在秦､晉西北，二國誘而徙之伊</line>
</surface>
<surface xml:id='KX2a0001_ZHSJ_4-0156a-z'>
<pb ed='ZHSJ' n='4-0156a' xml:id='KX2a0001_ZHSJ_4-0156a'/><line xml:id='KX2a0001_ZHSJ_4-0156a.01'>　　　　川，遂從戎號，今洛州陸渾縣，取其號也．」後漢書云陸渾戎自瓜州遷於伊川．左傳云：「初，平王之東遷也，辛有</line>
<line xml:id='KX2a0001_ZHSJ_4-0156a.02'>　　　　適伊川，見被髮而祭於野者，曰『不及百年，此其戎乎？其禮先亡矣』．」按：至僖公二十二年秋，秦､晉遷陸渾之</line>
<line xml:id='KX2a0001_ZHSJ_4-0156a.03'>　　　　戎於伊川，計至辛有言，適百年也．括地志云：「故麻城謂之蠻中，在汝州梁縣界．左傳『單浮餘圍蠻氏』，杜預</line>
<line xml:id='KX2a0001_ZHSJ_4-0156a.04'>　　　　云『城在河南新城東南，伊洛之戎陸渾蠻氏城也．俗以為麻蠻聲相近故耳』．」按：新城，今伊闕縣是也．</line>
<line xml:id='KX2a0001_ZHSJ_4-0156a.05'>〔二〕　集解賈逵曰：「王孫滿，周大夫也．」</line>
<line xml:id='KX2a0001_ZHSJ_4-0156a.06'>　　二十一年，定王崩，子簡王夷立．簡王十三年，晉殺其君厲公，迎子周於周，立為悼公．</line>
<line xml:id='KX2a0001_ZHSJ_4-0156a.07'>　　十四年，簡王崩，子靈王泄心立．靈王二十四年，齊崔杼弒其君莊公．</line>
<line xml:id='KX2a0001_ZHSJ_4-0156a.08'>　　二十七年，靈王崩，〔一〕子景王貴立．〔二〕景王十八年，后太子聖而蚤卒．二十年，景王</line>
<line xml:id='KX2a0001_ZHSJ_4-0156a.09'>愛子朝，〔三〕欲立之，〔四〕會崩，〔五〕子丐之黨與爭立，國人立長子猛為王，子朝攻殺猛．猛為</line>
<line xml:id='KX2a0001_ZHSJ_4-0156a.10'>悼王．晉人攻子朝而立丐，是為敬王．〔六〕</line>
<line xml:id='KX2a0001_ZHSJ_4-0156a.11'>〔一〕　集解皇覽曰：「靈王冢在河南城西南柏亭西周山上．蓋以靈王生而有髭，而神，故謚靈王．其冢，民祀之不</line>
<line xml:id='KX2a0001_ZHSJ_4-0156a.12'>　　　　絕．」</line>
<line xml:id='KX2a0001_ZHSJ_4-0156a.13'>〔二〕　索隱名貴．按國語景王二十一年鑄大錢及無射，單穆公及泠州鳩各設辭以諫．今此不言，亦其疏略耳．</line>
<line xml:id='KX2a0001_ZHSJ_4-0156a.14'>〔三〕　集解賈逵曰：「景王之長庶子．」</line>
<line xml:id='KX2a0001_ZHSJ_4-0156a.15'>〔四〕　正義左傳云：「子朝用成周之寶珪沈於河，津人得諸河上．」杜預云：「禱河求福也，珪自出水也．」按：「河神不</line>
<line xml:id='KX2a0001_ZHSJ_4-0156a.16'>　　　　敢受故．</line>
</surface>
<surface xml:id='KX2a0001_ZHSJ_4-0157a-z'>
<pb ed='ZHSJ' n='4-0157a' xml:id='KX2a0001_ZHSJ_4-0157a'/><line xml:id='KX2a0001_ZHSJ_4-0157a.01'>〔五〕　集解皇覽曰：「景王冢在洛陽太倉中．秦封呂不韋洛陽十萬戶，故大其城并圍景王冢也．」</line>
<line xml:id='KX2a0001_ZHSJ_4-0157a.02'>〔六〕　集解賈逵曰：「敬王，猛母弟．」</line>
<line xml:id='KX2a0001_ZHSJ_4-0157a.03'>　　敬王元年，晉人入敬王，子朝自立，敬王不得入，居澤．〔一〕四年，晉率諸侯入敬王于周，</line>
<line xml:id='KX2a0001_ZHSJ_4-0157a.04'>子朝為臣，〔二〕諸侯城周．十六年，子朝之徒復作亂，敬王犇于晉．十七年，晉定公遂入敬</line>
<line xml:id='KX2a0001_ZHSJ_4-0157a.05'>王于周．</line>
<line xml:id='KX2a0001_ZHSJ_4-0157a.06'>〔一〕　集解賈逵曰：「澤邑，周地也．」</line>
<line xml:id='KX2a0001_ZHSJ_4-0157a.07'>〔二〕　集解春秋曰：「子朝犇楚．」皇覽曰：「子朝冢在南陽西鄂縣．今西鄂晁氏自謂子朝後也．」</line>
<line xml:id='KX2a0001_ZHSJ_4-0157a.08'>　　三十九年，齊田常殺其君簡公．</line>
<line xml:id='KX2a0001_ZHSJ_4-0157a.09'>　　四十一年，楚滅陳．孔子卒．</line>
<line xml:id='KX2a0001_ZHSJ_4-0157a.10'>　　四十二年，敬王崩，〔一〕子元王仁立．〔二〕元王八年，崩，子定王介立．〔三〕</line>
<line xml:id='KX2a0001_ZHSJ_4-0157a.11'>〔一〕　集解徐廣曰：「皇甫謐曰敬王四十四年，元己卯，崩壬戌也．」</line>
<line xml:id='KX2a0001_ZHSJ_4-0157a.12'>〔二〕　集解徐廣曰：「世本云貞王介也．」</line>
<line xml:id='KX2a0001_ZHSJ_4-0157a.13'>〔三〕　集解徐廣曰：「世本云元王赤也．」皇甫謐曰：「元王十一年癸未，三晉滅智伯，二十八年崩，三子爭立，立應為</line>
<line xml:id='KX2a0001_ZHSJ_4-0157a.14'>　　　　貞定王．」　索隱系本云元王赤，皇甫謐云貞定王．考據二文，則是元有兩名，一名仁，一名赤．如史記，則元</line>
<line xml:id='KX2a0001_ZHSJ_4-0157a.15'>　　　　王為定王父，定王即貞王也；依系本，則元王是貞王子．必有一乖誤．然此「定」當為「貞」，字誤耳．豈周家有</line>
<line xml:id='KX2a0001_ZHSJ_4-0157a.16'>　　　　兩定王，代數又非遠乎？皇甫謐見此，疑而不決，遂彌縫史記､系本之錯謬，因謂為貞定王，未為得也．</line>
</surface>
<surface xml:id='KX2a0001_ZHSJ_4-0158a-z'>
<pb ed='ZHSJ' n='4-0158a' xml:id='KX2a0001_ZHSJ_4-0158a'/><line xml:id='KX2a0001_ZHSJ_4-0158a.01'>　　定王十六年，三晉滅智伯，分有其地．</line>
<line xml:id='KX2a0001_ZHSJ_4-0158a.02'>　　二十八年，定王崩，〔一〕長子去疾立，是為哀王．哀王立三月，弟叔襲殺哀王而自立，是</line>
<line xml:id='KX2a0001_ZHSJ_4-0158a.03'>為思王．思王立五月，少弟嵬攻殺思王而自立，是為考王．此三王皆定王之子．</line>
<line xml:id='KX2a0001_ZHSJ_4-0158a.04'>〔一〕　集解徐廣曰：「皇甫謐曰貞定王十年，元癸亥，崩壬申．」</line>
<line xml:id='KX2a0001_ZHSJ_4-0158a.05'>　　考王十五年，崩，〔一〕子威烈王午立．</line>
<line xml:id='KX2a0001_ZHSJ_4-0158a.06'>〔一〕　集解徐廣曰：「皇甫謐曰考哲王元辛丑，崩乙卯．」</line>
<line xml:id='KX2a0001_ZHSJ_4-0158a.07'>　　考王封其弟于河南，〔一〕是為桓公，以續周公之官職．桓公卒，子威公代立．威公卒，</line>
<line xml:id='KX2a0001_ZHSJ_4-0158a.08'>子惠公代立，乃封其少子於鞏〔二〕以奉王，號東周惠公．〔三〕</line>
<line xml:id='KX2a0001_ZHSJ_4-0158a.09'>〔一〕　正義帝王世紀云：「考哲王封弟揭於河南，續周公之官，是為西周桓公．」按：自敬王遷都成周，號東周也．桓</line>
<line xml:id='KX2a0001_ZHSJ_4-0158a.10'>　　　　公都王城，號西周桓公．</line>
<line xml:id='KX2a0001_ZHSJ_4-0158a.11'>〔二〕　集解徐廣曰：「惠公之子也．」　正義鞏音拱．郭緣生述征記鞏縣，周地，鞏伯邑．史記周顯王二年西周惠公</line>
<line xml:id='KX2a0001_ZHSJ_4-0158a.12'>　　　　封少子班於鞏，以奉王室，為東周惠公也．子武公，為秦所滅．</line>
<line xml:id='KX2a0001_ZHSJ_4-0158a.13'>〔三〕　索隱考王封其弟于河南，為桓公．卒，子威公立．卒，子惠公立．長子曰西周公．又封少子於鞏，乃襲父號曰</line>
<line xml:id='KX2a0001_ZHSJ_4-0158a.14'>　　　　東周惠公．於是有東西二周也．按：系本「西周桓公名揭，居河南；東周惠公名班，居洛陽」是也．</line>
<line xml:id='KX2a0001_ZHSJ_4-0158a.15'>　　威烈王二十三年，九鼎震．命韓､魏､趙為諸侯．</line>
</surface>
<surface xml:id='KX2a0001_ZHSJ_4-0159a-z'>
<pb ed='ZHSJ' n='4-0159a' xml:id='KX2a0001_ZHSJ_4-0159a'/><line xml:id='KX2a0001_ZHSJ_4-0159a.01'>　　二十四年，崩，〔一〕子安王驕立．是歲盜殺楚聲王．</line>
<line xml:id='KX2a0001_ZHSJ_4-0159a.02'>〔一〕　集解徐廣曰：「皇甫謐曰元丙辰，崩己卯．」駰案：宋衷曰「威烈王葬洛陽城中東北隅」也．</line>
<line xml:id='KX2a0001_ZHSJ_4-0159a.03'>　　安王立二十六年，崩，〔一〕子烈王喜立．烈王二年，周太史儋〔二〕見秦獻公曰：〔三〕「始周</line>
<line xml:id='KX2a0001_ZHSJ_4-0159a.04'>與秦國合而別，別五百載復合，〔四〕合十七歲而霸王者出焉．」〔五〕</line>
<line xml:id='KX2a0001_ZHSJ_4-0159a.05'>〔一〕　集解皇甫謐曰：「安王元庚辰，崩乙巳．」</line>
<line xml:id='KX2a0001_ZHSJ_4-0159a.06'>〔二〕　索隱老子列傳曰「儋即老子」耳，又曰「非也」，驗其年代是別人．　正義幽王時有伯陽甫．唐固曰：「伯陽甫，</line>
<line xml:id='KX2a0001_ZHSJ_4-0159a.07'>　　　　老子也．」按：幽王元年至孔子卒三百餘年，孔子卒後一百二十九年，儋見秦獻公．然老子當孔子時，唐固說非</line>
<line xml:id='KX2a0001_ZHSJ_4-0159a.08'>　　　　也．</line>
<line xml:id='KX2a0001_ZHSJ_4-0159a.09'>〔三〕　正義秦本紀云獻公十一年見，見後十五年，周顯王致文武胙於秦孝公，是復合時也．</line>
<line xml:id='KX2a0001_ZHSJ_4-0159a.10'>〔四〕　集解應劭曰：「周孝王封伯翳之後為侯伯，與周別五百載．至昭王時，西周君臣自歸受罪，獻其邑三十六城，合</line>
<line xml:id='KX2a0001_ZHSJ_4-0159a.11'>　　　　也．」韋昭曰：「周封秦為始別，謂秦仲也．五百歲，謂從秦仲至孝公彊大，顯王致伯，與之親合也．」　索隱按：</line>
<line xml:id='KX2a0001_ZHSJ_4-0159a.12'>　　　　周封非子為附庸，邑之秦，號曰秦嬴，是始合也．及秦襄公始列為諸侯，是別之也．自秦列為諸侯，至昭王五十</line>
<line xml:id='KX2a0001_ZHSJ_4-0159a.13'>　　　　二年，西周君臣獻邑三十六城以入於秦，凡五百一十六年，是合也．云「五百」，舉其大數．</line>
<line xml:id='KX2a0001_ZHSJ_4-0159a.14'>〔五〕　集解徐廣曰：「從此後十七年而秦昭王立．」駰案：韋昭曰「武王､昭王皆伯，至始皇而王天下」．　索隱霸王，</line>
<line xml:id='KX2a0001_ZHSJ_4-0159a.15'>　　　　謂始皇也．自周以邑入秦，至始皇初立，政由太后､嫪，至九年誅，正十七年．　正義周始與秦國合者，謂</line>
<line xml:id='KX2a0001_ZHSJ_4-0159a.16'>　　　　周､秦俱黃帝之後，至非子未別封，是合也．而別者，謂非子末年，周封非子為附庸，邑之秦，後二十九君，至秦孝</line>
</surface>
<surface xml:id='KX2a0001_ZHSJ_4-0160a-z'>
<pb ed='ZHSJ' n='4-0160a' xml:id='KX2a0001_ZHSJ_4-0160a'/><line xml:id='KX2a0001_ZHSJ_4-0160a.01'>　　　　公二年五百載，周顯王致文武胙於秦孝公，復與之親，是復合也．合十七歲而霸王者出，謂從秦孝公三年至十九</line>
<line xml:id='KX2a0001_ZHSJ_4-0160a.02'>　　　　年周顯王致胙於秦孝公，是霸也．孝公子惠王稱王，是王者出也．然五百載者，非子生秦侯已下二十八君，至</line>
<line xml:id='KX2a0001_ZHSJ_4-0160a.03'>　　　　孝公二年，都合四百八十六年，兼非子邑秦之後十四年，則成五百．</line>
<line xml:id='KX2a0001_ZHSJ_4-0160a.04'>　　十年，烈王崩，弟扁立，〔一〕是為顯王．顯王五年，賀秦獻公，獻公稱伯．九年，致文武</line>
<line xml:id='KX2a0001_ZHSJ_4-0160a.05'>胙於秦孝公．〔二〕二十五年，秦會諸侯於周．二十六年，周致伯於秦孝公．三十三年，賀秦</line>
<line xml:id='KX2a0001_ZHSJ_4-0160a.06'>惠王．三十五年，致文武胙於秦惠王．四十四年，秦惠王稱王．〔三〕其後諸侯皆為王．〔四〕</line>
<line xml:id='KX2a0001_ZHSJ_4-0160a.07'>〔一〕　正義扁，邊典反．</line>
<line xml:id='KX2a0001_ZHSJ_4-0160a.08'>〔二〕　集解胙，膰肉也．左傳曰：「王使宰孔賜齊侯胙，曰天子有事于文武．」</line>
<line xml:id='KX2a0001_ZHSJ_4-0160a.09'>〔三〕　正義秦本紀云惠王十三年，與韓､魏､趙並稱王．</line>
<line xml:id='KX2a0001_ZHSJ_4-0160a.10'>〔四〕　索隱謂韓､魏､齊､趙也．</line>
<line xml:id='KX2a0001_ZHSJ_4-0160a.11'>　　四十八年，顯王崩，子慎靚王定立．慎靚王立六年，崩，子赧王延立．〔一〕王赧時東西周</line>
<line xml:id='KX2a0001_ZHSJ_4-0160a.12'>分治．〔二〕王赧徙都西周．〔三〕</line>
<line xml:id='KX2a0001_ZHSJ_4-0160a.13'>〔一〕　索隱皇甫謐云名誕．赧非謚，謚法無赧．正以微弱，竊鈇逃債，赧然慙愧，故號曰「赧」耳．又按：尚書中候以</line>
<line xml:id='KX2a0001_ZHSJ_4-0160a.14'>　　　　「赧」為「然」，鄭玄云「然讀曰赧」．王劭按：古音人扇反，今音奴板反．爾雅曰面慙曰赧．</line>
<line xml:id='KX2a0001_ZHSJ_4-0160a.15'>〔二〕　索隱西周，河南也．東周，鞏也．王赧微弱，西周與東分主政理，各居一都，故曰東西周．按：高誘曰西周王</line>
<line xml:id='KX2a0001_ZHSJ_4-0160a.16'>　　　　城，今河南．東周成周，故洛陽之地．</line>
</surface>
<surface xml:id='KX2a0001_ZHSJ_4-0161a-z'>
<pb ed='ZHSJ' n='4-0161a' xml:id='KX2a0001_ZHSJ_4-0161a'/><line xml:id='KX2a0001_ZHSJ_4-0161a.01'>〔三〕　正義敬王從王城東徙成周，十世至王赧，從成周西徙王城，西周武公居焉．</line>
<line xml:id='KX2a0001_ZHSJ_4-0161a.02'>　　西周武公〔一〕之共太子死，有五庶子，毋適立．司馬翦〔二〕謂楚王曰：「不如以地資公子</line>
<line xml:id='KX2a0001_ZHSJ_4-0161a.03'>咎，為請太子．」左成曰：〔三〕「不可．周不聽，是公之知困而交疏於周也．〔四〕不如請周君孰</line>
<line xml:id='KX2a0001_ZHSJ_4-0161a.04'>欲立，以微告翦，翦請令楚（<note>賀</note>）【資】之以地．」果立公子咎為太子．〔五〕</line>
<line xml:id='KX2a0001_ZHSJ_4-0161a.05'>〔一〕　集解徐廣曰：「惠公之長子．」　索隱按：戰國策作東周武公．</line>
<line xml:id='KX2a0001_ZHSJ_4-0161a.06'>〔二〕　正義翦音子踐反，楚臣也．</line>
<line xml:id='KX2a0001_ZHSJ_4-0161a.07'>〔三〕　正義楚臣也．</line>
<line xml:id='KX2a0001_ZHSJ_4-0161a.08'>〔四〕　正義言以地資公子咎請為太子，周若不許，是楚於周交益疏．</line>
<line xml:id='KX2a0001_ZHSJ_4-0161a.09'>〔五〕　正義楚命翦適周，諷周君欲立誰，以微言告於翦，翦令楚（賀）【資】之以地，周果立咎為太子也．此以上至「西</line>
<line xml:id='KX2a0001_ZHSJ_4-0161a.10'>　　　　周武公」，是楚令周立公子咎為太子也．</line>
<line xml:id='KX2a0001_ZHSJ_4-0161a.11'>　　八年，秦攻宜陽，〔一〕楚救之．而楚以周為秦故，將伐之．〔二〕蘇代為周說楚王曰：「何以</line>
<line xml:id='KX2a0001_ZHSJ_4-0161a.12'>周為秦之禍也？〔三〕言周之為秦甚於楚者，欲令周入秦也，故謂『周秦』也．〔四〕周知其不可</line>
<line xml:id='KX2a0001_ZHSJ_4-0161a.13'>解，必入於秦，此為秦取周之精者也．〔五〕為王計者，周於秦因善之，不於秦亦言善之，以疏</line>
<line xml:id='KX2a0001_ZHSJ_4-0161a.14'>之於秦．〔六〕周絕於秦，必入於郢矣．」〔七〕</line>
<line xml:id='KX2a0001_ZHSJ_4-0161a.15'>〔一〕　正義括地志云：「故韓城一名宜陽城，在洛州福昌縣東十四里，即韓宜陽縣城也．」</line>
</surface>
<surface xml:id='KX2a0001_ZHSJ_4-0162a-z'>
<pb ed='ZHSJ' n='4-0162a' xml:id='KX2a0001_ZHSJ_4-0162a'/><line xml:id='KX2a0001_ZHSJ_4-0162a.01'>〔二〕　索隱宜陽，韓地，秦攻而楚救之，周為韓出兵，而楚疑周為秦，因加兵伐周．</line>
<line xml:id='KX2a0001_ZHSJ_4-0162a.02'>〔三〕　索隱蘇代為周說楚王，王何以道周為秦，周實不為秦也．今王責周道為秦，周懼楚，必入秦，是為禍也．</line>
<line xml:id='KX2a0001_ZHSJ_4-0162a.03'>〔四〕　索隱周、秦相近，秦欲并周而外睦於周，故當時諸侯咸謂「周秦」．</line>
<line xml:id='KX2a0001_ZHSJ_4-0162a.04'>〔五〕　正義解音紀買反．代言周若知楚疑親秦，其計定不可解免，周必親於秦也．是為秦取周精妙之計．</line>
<line xml:id='KX2a0001_ZHSJ_4-0162a.05'>〔六〕　正義代言為王計者，周親秦，因而善之；周不親，亦言善之．楚若善周，周必疏於秦也．</line>
<line xml:id='KX2a0001_ZHSJ_4-0162a.06'>〔七〕　正義郢，楚都也．楚既親周，秦必絕周親楚矣．以上至「八年」，蘇代說楚合周．</line>
<line xml:id='KX2a0001_ZHSJ_4-0162a.07'>　　秦借道兩周之閒，〔一〕將以伐韓，周恐借之畏於韓，不借畏於秦．史厭〔二〕謂周君曰：〔三〕</line>
<line xml:id='KX2a0001_ZHSJ_4-0162a.08'>「何不令人謂韓〔四〕公叔曰『秦之敢絕周而伐韓者，信東周也．公何不與周地，發質使之</line>
<line xml:id='KX2a0001_ZHSJ_4-0162a.09'>楚』？〔五〕秦必疑楚不信周，是韓不伐也．又謂秦曰『韓彊與周地，將以疑周於秦也，周不敢</line>
<line xml:id='KX2a0001_ZHSJ_4-0162a.10'>不受』．秦必無辭而令周不受，〔六〕是受地於韓而聽於秦．」〔七〕</line>
<line xml:id='KX2a0001_ZHSJ_4-0162a.11'>〔一〕　正義上「借」音精夕反，下音子夜反．</line>
<line xml:id='KX2a0001_ZHSJ_4-0162a.12'>〔二〕　正義烏減反，又於點反．</line>
<line xml:id='KX2a0001_ZHSJ_4-0162a.13'>〔三〕　索隱周君，西周武公也．時王赧微弱，不主盟會，寄居西周耳．</line>
<line xml:id='KX2a0001_ZHSJ_4-0162a.14'>〔四〕　集解徐廣曰：「一作『何』．應劭（曰）氏姓注云以何姓為韓後．」</line>
<line xml:id='KX2a0001_ZHSJ_4-0162a.15'>〔五〕　正義質音竹利反．使音所吏反．質使，令公子及重臣等往楚為質，使秦疑楚，又得不信周也．質平敵不相負</line>
<line xml:id='KX2a0001_ZHSJ_4-0162a.16'>　　　　也．</line>
</surface>
<surface xml:id='KX2a0001_ZHSJ_4-0163a-z'>
<pb ed='ZHSJ' n='4-0163a' xml:id='KX2a0001_ZHSJ_4-0163a'/><line xml:id='KX2a0001_ZHSJ_4-0163a.01'>〔六〕　正義又謂秦曰：「韓強與周地，令秦疑周親韓，則周不敢不受，秦必無巧辭而令周不敢（不）受韓地也．」</line>
<line xml:id='KX2a0001_ZHSJ_4-0163a.02'>〔七〕　索隱此史厭說韓，令與周地，使質於楚，令秦疑楚不信周，得不假道伐韓，而猶聽命於秦．</line>
<line xml:id='KX2a0001_ZHSJ_4-0163a.03'>　　秦召西周君，西周君惡往，故令人謂韓王〔一〕曰：「秦召西周君，將以使攻王之南陽也，</line>
<line xml:id='KX2a0001_ZHSJ_4-0163a.04'>王何不出兵於南陽？周君將以為辭於秦．〔二〕周君不入秦，秦必不敢踰河而攻南陽矣．」〔三〕</line>
<line xml:id='KX2a0001_ZHSJ_4-0163a.05'>〔一〕　索隱按：戰國策云或人為周君謂魏王云者也．</line>
<line xml:id='KX2a0001_ZHSJ_4-0163a.06'>〔二〕　索隱高誘注戰國策曰：「以魏兵在河南為辭，周君不往朝秦也．」</line>
<line xml:id='KX2a0001_ZHSJ_4-0163a.07'>〔三〕　正義南陽，今懷州也．杜預云在晉山南河北．以上至「秦召西周君」，是西周君說韓令出兵河南謀秦也．</line>
<line xml:id='KX2a0001_ZHSJ_4-0163a.08'>　　東周與西周戰，韓救西周．或為東周說韓王曰：〔一〕「西周故天子之國，多名器重寶．</line>
<line xml:id='KX2a0001_ZHSJ_4-0163a.09'>王案兵毋出，可以德東周，〔二〕而西周之寶必可以盡矣．」〔三〕</line>
<line xml:id='KX2a0001_ZHSJ_4-0163a.10'>〔一〕　正義為音于偽反．乃或人為東周說韓王，令按兵無出，則周德韓矣．</line>
<line xml:id='KX2a0001_ZHSJ_4-0163a.11'>〔二〕　正義韓按兵不出伐東周，而東周甚媿韓之恩德也．</line>
<line xml:id='KX2a0001_ZHSJ_4-0163a.12'>〔三〕　正義韓出兵助西周，雖不攻東周，西周媿其佐助，寶器必盡歸於韓．以上至「東周與西周戰」，是或人說韓令無</line>
<line xml:id='KX2a0001_ZHSJ_4-0163a.13'>　　　　救西周也．</line>
<line xml:id='KX2a0001_ZHSJ_4-0163a.14'>　　王赧謂成君．楚圍雍氏，〔一〕韓徵甲與粟於東周，東周君恐，召蘇代而告之．代曰：「君</line>
<line xml:id='KX2a0001_ZHSJ_4-0163a.15'>何患於是．臣能使韓毋徵甲與粟於周，又能為君得高都．」〔二〕周君曰：「子苟能，請以國</line>
</surface>
<surface xml:id='KX2a0001_ZHSJ_4-0164a-z'>
<pb ed='ZHSJ' n='4-0164a' xml:id='KX2a0001_ZHSJ_4-0164a'/><line xml:id='KX2a0001_ZHSJ_4-0164a.01'>聽子．」代見韓相國曰：〔三〕「楚圍雍氏，期三月也，今五月不能拔，是楚病也．〔四〕今相國乃徵</line>
<line xml:id='KX2a0001_ZHSJ_4-0164a.02'>甲與粟於周，是告楚病也．」韓相國曰：「善．使者已行矣．」〔五〕代曰：「何不與周高都？」韓</line>
<line xml:id='KX2a0001_ZHSJ_4-0164a.03'>相國大怒曰：「吾毋徵甲與粟於周亦已多矣，〔六〕何故與周高都也？」代曰：「與周高都，是周</line>
<line xml:id='KX2a0001_ZHSJ_4-0164a.04'>折而入於韓也，秦聞之必大怒忿周，即不通周使，是以獘高都得完周也．曷為不與？」相國</line>
<line xml:id='KX2a0001_ZHSJ_4-0164a.05'>曰：「善．」果與周高都．〔七〕</line>
<line xml:id='KX2a0001_ZHSJ_4-0164a.06'>〔一〕　集解徐廣曰：「陽翟雍氏城也．戰國策曰『韓兵入西周，西周令成君辯說秦求救』，當是說此事而脫誤也．」</line>
<line xml:id='KX2a0001_ZHSJ_4-0164a.07'>　　　　索隱如徐此說，自合當改而注結之，不合與「楚圍雍氏」連注．　正義雍音於恭反．括地志云：「故雍城在</line>
<line xml:id='KX2a0001_ZHSJ_4-0164a.08'>　　　　洛州陽翟縣東北二十五里，故老云黃帝臣雍父作杵臼所封也．」按：其地時屬韓也．</line>
<line xml:id='KX2a0001_ZHSJ_4-0164a.09'>〔二〕　集解徐廣曰：「今河南新城縣高都城也．」　索隱高誘云：「高都，韓邑，今屬上黨也．」　正義括地志云；「高</line>
<line xml:id='KX2a0001_ZHSJ_4-0164a.10'>　　　　都故城一名郜都城，在洛州伊闕縣北三十五里．」</line>
<line xml:id='KX2a0001_ZHSJ_4-0164a.11'>〔三〕　集解漢書百官表曰：「相國，秦官．」駰謂韓亦有相國，然則諸國共放秦也．　索隱相國，公仲侈也．</line>
<line xml:id='KX2a0001_ZHSJ_4-0164a.12'>〔四〕　正義謂楚兵弊弱也．</line>
<line xml:id='KX2a0001_ZHSJ_4-0164a.13'>〔五〕　索隱已，止也．</line>
<line xml:id='KX2a0001_ZHSJ_4-0164a.14'>〔六〕　正義言幸甚也．</line>
<line xml:id='KX2a0001_ZHSJ_4-0164a.15'>〔七〕　正義以上至「楚圍雍氏」，是蘇代為東周說韓，令不徵甲而得高都．</line>
<line xml:id='KX2a0001_ZHSJ_4-0164a.16'>　　三十四年，蘇厲謂周君曰：「秦破韓、魏，扑師武，〔一〕北取趙藺、離石者，〔二〕皆白起也．</line>
</surface>
<surface xml:id='KX2a0001_ZHSJ_4-0165a-z'>
<pb ed='ZHSJ' n='4-0165a' xml:id='KX2a0001_ZHSJ_4-0165a'/><line xml:id='KX2a0001_ZHSJ_4-0165a.01'>是善用兵，又有天命．今又將兵出塞攻梁，〔三〕梁破則周危矣．君何不令人說白起乎？曰</line>
<line xml:id='KX2a0001_ZHSJ_4-0165a.02'>『楚有養由基者，善射者也．去柳葉百步而射之，百發而百中之．左右觀者數千人，皆曰善</line>
<line xml:id='KX2a0001_ZHSJ_4-0165a.03'>射．有一夫立其旁，曰「善，可教射矣」．養由基怒，釋弓搤劍，曰「客安能教我射乎」？客</line>
<line xml:id='KX2a0001_ZHSJ_4-0165a.04'>曰「非吾能教子支左詘右也．〔四〕夫去柳葉百步而射之，百發而百中之，不以善息，〔五〕少焉</line>
<line xml:id='KX2a0001_ZHSJ_4-0165a.05'>氣衰力倦，弓撥矢鉤，一發不中者，百發盡息」．〔六〕今破韓、魏，扑師武，北取趙藺、離石者，</line>
<line xml:id='KX2a0001_ZHSJ_4-0165a.06'>公之功多矣．今又將兵出塞，過兩周，倍韓，攻梁，一舉不得，前功盡[⿱𠫓廾]．公不如稱病而無</line>
<line xml:id='KX2a0001_ZHSJ_4-0165a.07'>出』．」〔七〕</line>
<line xml:id='KX2a0001_ZHSJ_4-0165a.08'>〔一〕　集解徐廣曰：「扑，一作『仆』．戰國策曰秦敗魏將犀武於伊闕．」</line>
<line xml:id='KX2a0001_ZHSJ_4-0165a.09'>〔二〕　集解地理志曰西河郡有藺、離石二縣．　正義藺音力刃反．括地志云：「離石縣，今石州所理縣也．」藺近離</line>
<line xml:id='KX2a0001_ZHSJ_4-0165a.10'>　　　　石，皆趙二邑．</line>
<line xml:id='KX2a0001_ZHSJ_4-0165a.11'>〔三〕　正義謂伊闕塞也，在洛州南十九里．伊闕山今名鍾山．酈元注水經云：「兩山相對，望之若闕，伊水歷其閒，故</line>
<line xml:id='KX2a0001_ZHSJ_4-0165a.12'>　　　　謂之伊闕．」按：今謂之龍門，禹鑿以通水也．</line>
<line xml:id='KX2a0001_ZHSJ_4-0165a.13'>〔四〕　索隱按：列女傳云「左手如拒，右手如附枝，右手發之，左手不知，此射之道也」．又越絕書曰「左手如附泰山，</line>
<line xml:id='KX2a0001_ZHSJ_4-0165a.14'>　　　　右手如抱嬰兒」．</line>
<line xml:id='KX2a0001_ZHSJ_4-0165a.15'>〔五〕　索隱言不以其善而且停息．息，止也．</line>
<line xml:id='KX2a0001_ZHSJ_4-0165a.16'>〔六〕　索隱息猶[⿱𠫓廾]．言并[⿱𠫓廾]前善．</line>
</surface>
<surface xml:id='KX2a0001_ZHSJ_4-0166a-z'>
<pb ed='ZHSJ' n='4-0166a' xml:id='KX2a0001_ZHSJ_4-0166a'/><line xml:id='KX2a0001_ZHSJ_4-0166a.01'>〔七〕　正義以上至「三十四年」，是蘇厲為周說白起無伐梁也．</line>
<line xml:id='KX2a0001_ZHSJ_4-0166a.02'>　　四十二年，秦破華陽約．〔一〕馬犯謂周君曰：「請令梁城周．」〔二〕乃謂梁王曰：「周王病若</line>
<line xml:id='KX2a0001_ZHSJ_4-0166a.03'>死，則犯必死矣．〔三〕犯請以九鼎自入於王，王受九鼎而圖犯．」〔四〕梁王曰：「善．」遂與之卒，</line>
<line xml:id='KX2a0001_ZHSJ_4-0166a.04'>言戍周．〔五〕因謂秦王曰：「梁非戍周也，將伐周也．王試出兵境以觀之．」〔六〕秦果出兵．</line>
<line xml:id='KX2a0001_ZHSJ_4-0166a.05'>又謂梁王曰：〔七〕「周王病甚矣，犯請後可而復之．〔八〕今王使卒之周，諸侯皆生心，後舉事且</line>
<line xml:id='KX2a0001_ZHSJ_4-0166a.06'>不信．不若令卒為周城，以匿事端．」〔九〕梁王曰：「善．」遂使城周．〔一０〕</line>
<line xml:id='KX2a0001_ZHSJ_4-0166a.07'>〔一〕　集解徐廣曰；「一作『厄』．」　正義司馬彪云：「華陽，亭名，在密縣．秦昭王三十三年，秦背魏約，使客卿胡傷</line>
<line xml:id='KX2a0001_ZHSJ_4-0166a.08'>　　　　擊魏將芒卯華陽，破之．」六國年表云：「白起擊魏華陽，芒卯走．」括地志云：「故華陽城在鄭州管城縣南四十里</line>
<line xml:id='KX2a0001_ZHSJ_4-0166a.09'>　　　　是．」按：馬犯見秦破魏華陽約，懼周危，故謂「請梁城周」也．</line>
<line xml:id='KX2a0001_ZHSJ_4-0166a.10'>〔二〕　索隱華陽，地名．司馬彪曰：「華陽，亭名，在密縣．秦昭王三十三年，秦背魏約，使客卿胡傷擊魏將芒卯華陽，</line>
<line xml:id='KX2a0001_ZHSJ_4-0166a.11'>　　　　破之．」是馬犯見秦破魏約，懼周危，故謂周君請梁城周，而設詭計也．</line>
<line xml:id='KX2a0001_ZHSJ_4-0166a.12'>〔三〕　正義馬犯，周臣也．乃說梁王曰，秦破魏華陽之軍，去周甚近，周王憂懼國破，猶身之重病，若死，則犯必死</line>
<line xml:id='KX2a0001_ZHSJ_4-0166a.13'>　　　　也．</line>
<line xml:id='KX2a0001_ZHSJ_4-0166a.14'>〔四〕　索隱圖，謀也．犯謂梁王，我方入鼎於王，王當謀救援己也．</line>
<line xml:id='KX2a0001_ZHSJ_4-0166a.15'>〔五〕　正義戍，守也．周雖未入九鼎於梁，而梁信馬犯矯言，遂與之卒，令守周．</line>
<line xml:id='KX2a0001_ZHSJ_4-0166a.16'>〔六〕　正義梁兵非戍周也，將漸伐周而取九鼎寶器，王若不信，試出師於境，以觀梁王之變也．</line>
</surface>
<surface xml:id='KX2a0001_ZHSJ_4-0167a-z'>
<pb ed='ZHSJ' n='4-0167a' xml:id='KX2a0001_ZHSJ_4-0167a'/><line xml:id='KX2a0001_ZHSJ_4-0167a.01'>〔七〕　正義馬犯說秦，得秦出兵於境，又重歸說梁王也．</line>
<line xml:id='KX2a0001_ZHSJ_4-0167a.02'>〔八〕　索隱按：戰國策「甚」作「瘉」．犯請後可而復之者，言王病愈，所圖不遂，請得在後有可之時以鼎入梁也．</line>
<line xml:id='KX2a0001_ZHSJ_4-0167a.03'>　　　　正義復音扶富反．復，重也．秦既破華陽軍，今又出兵境上，是周國病秦久矣．犯前請卒戍周，諸侯皆心疑梁</line>
<line xml:id='KX2a0001_ZHSJ_4-0167a.04'>　　　　取周，後可更重請益卒守周乎？</line>
<line xml:id='KX2a0001_ZHSJ_4-0167a.05'>〔九〕　索隱梁實圖周九鼎，且外遣卒戍周和合．秦舉兵欲侵周，梁不救周，是本無善周之事，止是欲周危而取九鼎，</line>
<line xml:id='KX2a0001_ZHSJ_4-0167a.06'>　　　　故諸侯皆心不信梁矣．故不如匿事端，使卒為周城．　正義既諸侯生心，不如令卒便為築城，以隱匿疑伐周</line>
<line xml:id='KX2a0001_ZHSJ_4-0167a.07'>　　　　之事端，絕諸侯不信之心．梁王遂使城周，解諸侯之疑也．</line>
<line xml:id='KX2a0001_ZHSJ_4-0167a.08'>〔一０〕正義以上至「四十二年」，是馬犯說梁王為周築城也．</line>
<line xml:id='KX2a0001_ZHSJ_4-0167a.09'>　　四十五年，周君之秦客謂周（<note>最</note>）【】曰：〔一〕「公不若譽秦王之孝，因以應為太后養</line>
<line xml:id='KX2a0001_ZHSJ_4-0167a.10'>地，〔二〕秦王必喜，是公有秦交．交善，周君必以為公功．交惡，勸周君入秦者必有罪矣．」〔三〕</line>
<line xml:id='KX2a0001_ZHSJ_4-0167a.11'>秦攻周，而周謂秦王曰：「為王計者不攻周．攻周，實不足以利，聲畏天下．天下以聲</line>
<line xml:id='KX2a0001_ZHSJ_4-0167a.12'>畏秦，必東合於齊．兵獘於周．合天下於齊，則秦不王矣．天下欲獘秦，勸王攻周．秦與天</line>
<line xml:id='KX2a0001_ZHSJ_4-0167a.13'>下獘，則令不行矣．」〔四〕</line>
<line xml:id='KX2a0001_ZHSJ_4-0167a.14'>〔一〕　索隱（最）〔〕音詞喻反，周之公子也．</line>
<line xml:id='KX2a0001_ZHSJ_4-0167a.15'>〔二〕　集解徐廣曰：「地理志云應，今潁川父城縣應鄉是也．」　索隱戰國策作「原」．原，周地．太后，秦昭王母宣太</line>
<line xml:id='KX2a0001_ZHSJ_4-0167a.16'>　　　　后羋氏也．　正義括地志云：「故應城，殷時應國，在（城）父【城】．」按：應城此時屬周．太后，秦昭王母宣太</line>
</surface>
<surface xml:id='KX2a0001_ZHSJ_4-0168a-z'>
<pb ed='ZHSJ' n='4-0168a' xml:id='KX2a0001_ZHSJ_4-0168a'/><line xml:id='KX2a0001_ZHSJ_4-0168a.01'>　　　　后羋氏．</line>
<line xml:id='KX2a0001_ZHSJ_4-0168a.02'>〔三〕　正義客謂周曰，周君與秦交善，是之功也．與秦交惡，勸周君入秦者周，今必得勸周君之罪也．以上至</line>
<line xml:id='KX2a0001_ZHSJ_4-0168a.03'>　　　　「四十五年」，是周客說周，令周君以應入秦，得交善而歸也．</line>
<line xml:id='KX2a0001_ZHSJ_4-0168a.04'>〔四〕　正義令音力政反．秦欲攻周，周說秦曰，周，天子之國，雖有重器名寶，土地狹少，不足利秦國．王若攻之，</line>
<line xml:id='KX2a0001_ZHSJ_4-0168a.05'>　　　　乃有攻天子之聲，而令天下以攻天于之聲畏秦，使諸侯歸於齊，秦兵空獘於周，則秦不王矣．是天下欲獘秦，故</line>
<line xml:id='KX2a0001_ZHSJ_4-0168a.06'>　　　　勸王攻周，令秦受天下獘，而令教命不行於諸侯矣．以上至「秦攻周」，是周說秦也．</line>
<line xml:id='KX2a0001_ZHSJ_4-0168a.07'>　　五十八年，三晉距秦．周令其相國之秦，以秦之輕也，還其行．〔一〕客謂相國曰：「秦之輕</line>
<line xml:id='KX2a0001_ZHSJ_4-0168a.08'>重未可知也．〔二〕秦欲知三國之情．公不如急見秦王曰『請為王聽東方之變』，秦王必重公．</line>
<line xml:id='KX2a0001_ZHSJ_4-0168a.09'>重公，是秦重周，周以取秦也；齊重，則固有周聚〔三〕以收齊：是周常不失重國之交也．」〔四〕</line>
<line xml:id='KX2a0001_ZHSJ_4-0168a.10'>秦信周，發兵攻三晉．〔五〕</line>
<line xml:id='KX2a0001_ZHSJ_4-0168a.11'>〔一〕　正義以秦輕易周相，故相國於是反歸周也．</line>
<line xml:id='KX2a0001_ZHSJ_4-0168a.12'>〔二〕　正義言秦之輕相國重相國，亦未可知．</line>
<line xml:id='KX2a0001_ZHSJ_4-0168a.13'>〔三〕　集解徐廣曰：「一作『』，亦古之聚字．」</line>
<line xml:id='KX2a0001_ZHSJ_4-0168a.14'>〔四〕　正義按：周聚事齊而和於齊周，故得齊重．今相國又得秦重，是相國收秦，周聚收齊，周常不失大國之交也．</line>
<line xml:id='KX2a0001_ZHSJ_4-0168a.15'>〔五〕　正義三晉，韓、魏、趙也．以上至「五十八年」，是客說周相國，令報三國之情，得秦重也．</line>
<line xml:id='KX2a0001_ZHSJ_4-0168a.16'>　　五十九年，秦取韓陽城負黍，〔一〕西周恐，倍秦，與諸侯約從，〔二〕將天下銳師出伊闕攻</line>
</surface>
<surface xml:id='KX2a0001_ZHSJ_4-0169a-z'>
<pb ed='ZHSJ' n='4-0169a' xml:id='KX2a0001_ZHSJ_4-0169a'/><line xml:id='KX2a0001_ZHSJ_4-0169a.01'>秦，〔三〕令秦無得通陽城．秦昭王怒，使將軍摎〔四〕攻西周．西周君犇秦，〔五〕頓首受罪，盡</line>
<line xml:id='KX2a0001_ZHSJ_4-0169a.02'>獻其邑三十六，口三萬．〔六〕秦受其獻，歸其君於周．</line>
<line xml:id='KX2a0001_ZHSJ_4-0169a.03'>〔一〕　集解徐廣曰：「陽城有負黍聚．」　正義括地志云：「陽城，洛州縣也．負黍亭在陽城縣西南三十五里．故周</line>
<line xml:id='KX2a0001_ZHSJ_4-0169a.04'>　　　　邑．左傳云『鄭伐周負黍』是也．」今屬韓國也．</line>
<line xml:id='KX2a0001_ZHSJ_4-0169a.05'>〔二〕　集解文穎曰：「關東為從，關西為橫．」孟康曰：「南北為從，東西為橫．」瓚曰：「以利合曰從，以威勢相脅曰</line>
<line xml:id='KX2a0001_ZHSJ_4-0169a.06'>　　　　橫．」　正義按：諸說未允．關東地南北長，長為從，六國共居之．關西地東西廣，廣為橫，秦獨居之．</line>
<line xml:id='KX2a0001_ZHSJ_4-0169a.07'>〔三〕　正義西周以秦取韓陽城、負黍，恐懼，倍秦之約，共諸侯連從，領天下銳師，從洛州南出伊闕攻秦軍，令不得通</line>
<line xml:id='KX2a0001_ZHSJ_4-0169a.08'>　　　　陽城．</line>
<line xml:id='KX2a0001_ZHSJ_4-0169a.09'>〔四〕　集解漢書百官表曰：「前、後、左、右將軍，皆周末官也．」　正義摎音紀虬反．</line>
<line xml:id='KX2a0001_ZHSJ_4-0169a.10'>〔五〕　正義謂西周武公．</line>
<line xml:id='KX2a0001_ZHSJ_4-0169a.11'>〔六〕　索隱秦昭王之五十二年．</line>
<line xml:id='KX2a0001_ZHSJ_4-0169a.12'>　　周君、王赧卒，〔一〕周民遂東亡．秦取九鼎寶器，而遷西周公於󷕮狐．〔二〕後七歲，秦莊</line>
<line xml:id='KX2a0001_ZHSJ_4-0169a.13'>襄王滅東（<note>西</note>）周．〔三〕東西周皆入于秦，周既不祀．〔四〕</line>
<line xml:id='KX2a0001_ZHSJ_4-0169a.14'>〔一〕　集解宋衷曰：「謚曰西周武公．」　索隱非也．徐以西周武公是惠公之長子，此周君即西周武公也．蓋此時</line>
<line xml:id='KX2a0001_ZHSJ_4-0169a.15'>　　　　武公與王赧皆卒，故連言也．　正義劉伯莊云：「赧是慙恥之甚，輕微危弱，寄住東西，足為慙赧，故號之曰</line>
<line xml:id='KX2a0001_ZHSJ_4-0169a.16'>　　　　赧．」帝王世紀云：「名誕．雖居天子之位號，為諸侯之所役逼，與家人無異．名負責於民，無以得歸，乃上臺避</line>
</surface>
<surface xml:id='KX2a0001_ZHSJ_4-0170a-z'>
<pb ed='ZHSJ' n='4-0170a' xml:id='KX2a0001_ZHSJ_4-0170a'/><line xml:id='KX2a0001_ZHSJ_4-0170a.01'>　　　　之，故周人名其臺曰逃責臺．」</line>
<line xml:id='KX2a0001_ZHSJ_4-0170a.02'>〔二〕　集解徐廣曰：「󷕮音憚．󷕮狐聚與陽人聚相近，在洛陽南百五十里梁、新城之閒．」　索隱西周，蓋武公之太</line>
<line xml:id='KX2a0001_ZHSJ_4-0170a.03'>　　　　子文公也．武公卒而立，為秦所遷．而東周亦不知其名號．戰國策雖有周文君，亦不知滅時定當何主．蓋周室</line>
<line xml:id='KX2a0001_ZHSJ_4-0170a.04'>　　　　衰微，略無紀錄，故太史公雖考衆書以卒其事，然二國代系甚不分明．　正義括地志云：「汝州外古梁城即󷕮</line>
<line xml:id='KX2a0001_ZHSJ_4-0170a.05'>　　　　狐聚也．陽人故城即陽人聚也，在汝州梁縣西四十里，秦遷東周君地．梁亦古梁城也，在汝州梁縣西南十五里．</line>
<line xml:id='KX2a0001_ZHSJ_4-0170a.06'>　　　　新城，今洛州伊闕縣也．」按：󷕮狐、陽人傍在三城之閒．</line>
<line xml:id='KX2a0001_ZHSJ_4-0170a.07'>〔三〕　集解徐廣曰：「周比亡之時，凡七縣，河南、洛陽、穀城、平陰、偃師、鞏、緱氏．」　正義括地志云：「故穀城在洛</line>
<line xml:id='KX2a0001_ZHSJ_4-0170a.08'>　　　　州河南縣西北十八里苑中．河陰縣城本漢平陰縣，在洛州洛陽縣東北五十里．十三州志云在平津大河之南也．</line>
<line xml:id='KX2a0001_ZHSJ_4-0170a.09'>　　　　魏文帝改曰河陰．」</line>
<line xml:id='KX2a0001_ZHSJ_4-0170a.10'>〔四〕　集解皇甫謐曰：「周凡三十七王，八百六十七年．」　索隱既，盡也．日食盡曰既．言周祚盡滅，無主祭祀．</line>
<line xml:id='KX2a0001_ZHSJ_4-0170a.11'>　　　　正義按：王赧卒後，天下無主三十五年，七雄並爭．至秦始皇立，天下一統，十五年，海內咸歸於漢矣．</line>
<line xml:id='KX2a0001_ZHSJ_4-0170a.12'>　　太史公曰：學者皆稱周伐紂，居洛邑，綜其實不然．武王營之，成王使召公卜居，居九</line>
<line xml:id='KX2a0001_ZHSJ_4-0170a.13'>鼎焉，而周復都豐、鎬．至犬戎敗幽王，周乃東徙于洛邑．所謂「周公葬（<note>我</note>）【於】畢」，畢在鎬</line>
<line xml:id='KX2a0001_ZHSJ_4-0170a.14'>東南杜中．〔一〕秦滅周．漢興九十有餘載，天子將封泰山，東巡狩至河南，求周苗裔，封其後</line>
<line xml:id='KX2a0001_ZHSJ_4-0170a.15'>嘉三十里地，號曰周子南君，〔二〕比列侯，以奉其先祭祀．〔三〕</line>
</surface>
<surface xml:id='KX2a0001_ZHSJ_4-0171a-z'>
<pb ed='ZHSJ' n='4-0171a' xml:id='KX2a0001_ZHSJ_4-0171a'/><line xml:id='KX2a0001_ZHSJ_4-0171a.01'>〔一〕　集解徐廣曰：「一作『社』．」</line>
<line xml:id='KX2a0001_ZHSJ_4-0171a.02'>〔二〕　集解瓚曰：「汲冢古文謂衞將軍文子為子南彌牟，其後有子南勁，朝于魏，後惠成王如衞，命子南為侯．秦井六</line>
<line xml:id='KX2a0001_ZHSJ_4-0171a.03'>　　　　國，衞最為後，疑嘉是衞後，故氏子南而稱君也．」　正義括地志云：「周承休城一名梁雀塢，在汝州梁縣東北二</line>
<line xml:id='KX2a0001_ZHSJ_4-0171a.04'>　　　　十六里．帝王世紀云『漢武帝元鼎四年，東巡河洛，思周德，乃封姬嘉三千戶，地方三十里，為周子南君，以奉周</line>
<line xml:id='KX2a0001_ZHSJ_4-0171a.05'>　　　　祀．元帝初元五年，嘉孫延年進爵為承休侯』，在此城也．平帝元始四年，進為鄭公．光武建武十三年，封於觀，</line>
<line xml:id='KX2a0001_ZHSJ_4-0171a.06'>　　　　為衞公．」顏師古云：「子南，其封邑之號，為周後，故總言周子南君．」按：自嘉以下皆姓姬氏，著在史傳．瓚言</line>
<line xml:id='KX2a0001_ZHSJ_4-0171a.07'>　　　　子南為氏，恐非．</line>
<line xml:id='KX2a0001_ZHSJ_4-0171a.08'>〔三〕　集解徐廣曰：「自周亡乙巳至元鼎四年戊辰，一百四十四年，漢之九十四年也．漢武元鼎四年封周後也．」</line>
<line xml:id='KX2a0001_ZHSJ_4-0171a.09'>【索隱述贊】后稷居邰，太王作周．丹開雀錄，火降烏流．三分既有，八百不謀．蒼兕誓衆，白魚入舟．</line>
<line xml:id='KX2a0001_ZHSJ_4-0171a.10'>太師抱樂，箕子拘囚．成康之日，政簡刑措．南巡不還，西服莫附．共和之後，王室多故．檿弧興謠，</line>
<line xml:id='KX2a0001_ZHSJ_4-0171a.11'>龍漦作蠹．穨帶荏禍，實傾周祚．</line>
</surface>
<surface xml:id='KX2a0001_ZHSJ_4-0172a-z'>
<pb ed='ZHSJ' n='4-0172a' xml:id='KX2a0001_ZHSJ_4-0172a'/></surface>
</surfaceGrp>
