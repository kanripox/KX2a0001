<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_045'>
<surface type='dummy'></surface>
<surface xml:id='KX2a0001_ZHSJ_45-1865a-z'>
<pb ed='ZHSJ' n='45-1865a' xml:id='KX2a0001_ZHSJ_45-1865a'/><line xml:id='KX2a0001_ZHSJ_45-1865a.01'>史記卷四十五</line>
<line xml:id='KX2a0001_ZHSJ_45-1865a.02'>　　韓世家第十五</line>
<line xml:id='KX2a0001_ZHSJ_45-1865a.03'>　　韓之先與周同姓，〔一〕姓姬氏．其後苗裔事晉，得封於韓原，〔二〕曰韓武子．武子後三</line>
<line xml:id='KX2a0001_ZHSJ_45-1865a.04'>世〔三〕有韓厥，從封姓為韓氏．</line>
<line xml:id='KX2a0001_ZHSJ_45-1865a.05'>〔一〕　索隱按：左氏傳云「邗､晉､應､韓，武之穆」，是武王之子，故詩稱「韓侯出祖」，是有韓而先滅．今據此文，云</line>
<line xml:id='KX2a0001_ZHSJ_45-1865a.06'>　　　　「其後裔事晉，封于韓原，曰韓武子」，則武子本是韓侯之後，晉又封之於韓原，即今之馮翊韓城是也．然按系本</line>
<line xml:id='KX2a0001_ZHSJ_45-1865a.07'>　　　　及左傳舊說，皆謂韓萬是曲沃桓叔之子，即是晉之支庶．又國語叔向謂韓宣子能修武子之德，起再拜謝曰「自桓</line>
<line xml:id='KX2a0001_ZHSJ_45-1865a.08'>　　　　叔已下，嘉吾子之賜」，亦言桓叔是韓之祖也．今以韓侯之後別有桓叔，非關曲沃之桓叔，如此則與太史公之意</line>
<line xml:id='KX2a0001_ZHSJ_45-1865a.09'>　　　　亦有違．</line>
<line xml:id='KX2a0001_ZHSJ_45-1865a.10'>〔二〕　正義括地志云：「韓原在同州韓城縣西南八里．又韓城在縣南十八里，故古韓國也．古今地名云韓武子食菜</line>
<line xml:id='KX2a0001_ZHSJ_45-1865a.11'>　　　　於韓原故城也．」</line>
<line xml:id='KX2a0001_ZHSJ_45-1865a.12'>〔三〕　索隱系本云：「萬生賕伯，賕伯生定伯簡，簡生輿，輿生獻子厥．</line>
<line xml:id='KX2a0001_ZHSJ_45-1865a.13'>　　韓厥，晉景公之三年，晉司寇屠岸賈將作亂，誅靈公之賊趙盾．趙盾已死矣，欲誅其子</line>
</surface>
<surface xml:id='KX2a0001_ZHSJ_45-1866a-z'>
<pb ed='ZHSJ' n='45-1866a' xml:id='KX2a0001_ZHSJ_45-1866a'/><line xml:id='KX2a0001_ZHSJ_45-1866a.01'>趙朔．韓厥止賈，賈不聽．厥告趙朔令亡．朔曰：「子必能不絕趙祀，死不恨矣．」韓厥許</line>
<line xml:id='KX2a0001_ZHSJ_45-1866a.02'>之．及賈誅趙氏，厥稱疾不出．程嬰､公孫杵臼之藏趙孤趙武也，厥知之．</line>
<line xml:id='KX2a0001_ZHSJ_45-1866a.03'>　　景公十一年，厥與郤克將兵八百乘伐齊，敗齊頃公于鞍，〔一〕獲逢丑父．於是晉作六</line>
<line xml:id='KX2a0001_ZHSJ_45-1866a.04'>卿，而韓厥在一卿之位，號為獻子．</line>
<line xml:id='KX2a0001_ZHSJ_45-1866a.05'>〔一〕　正義音安．括地志云：「故鞍城今俗名馬鞍城，在濟州平陰縣十里．」</line>
<line xml:id='KX2a0001_ZHSJ_45-1866a.06'>　　晉景公十七年，病，卜大業之不遂者為祟．韓厥稱趙成季之功，今後無祀，以感景公．</line>
<line xml:id='KX2a0001_ZHSJ_45-1866a.07'>景公問曰：「尚有世乎？」厥於是言趙武，而復與故趙氏田邑，續趙氏祀．</line>
<line xml:id='KX2a0001_ZHSJ_45-1866a.08'>　　晉悼公之（<note>十</note>）【七】年，韓獻子老．獻子卒，子宣子代．宣字徙居州．〔一〕</line>
<line xml:id='KX2a0001_ZHSJ_45-1866a.09'>〔一〕　索隱宣子名起．州，今在河內是也．　正義括地志云：「懷州武德縣本周司寇蘇忿生之州邑也．」</line>
<line xml:id='KX2a0001_ZHSJ_45-1866a.10'>　　晉平公十四年，吳季札使晉，曰：「晉國之政卒歸於韓､魏､趙矣．」晉頃公十二年，韓宣</line>
<line xml:id='KX2a0001_ZHSJ_45-1866a.11'>子與趙､魏共分祁氏､羊舌氏十縣．晉定公十五年，宣子與趙簡子侵伐范､中行氏．宣子</line>
<line xml:id='KX2a0001_ZHSJ_45-1866a.12'>卒，子貞子代立．貞子徙居平陽．〔一〕</line>
<line xml:id='KX2a0001_ZHSJ_45-1866a.13'>〔一〕　索隱系本作「平子」，名須，宣子子也．又云「景子居平陽」．平陽在山西．宋忠曰「今河東平陽縣」．　正義</line>
<line xml:id='KX2a0001_ZHSJ_45-1866a.14'>　　　　平陽，晉州城是．</line>
<line xml:id='KX2a0001_ZHSJ_45-1866a.15'>　　貞子卒，子簡子代．〔一〕簡子卒，子莊子代．莊子卒，子康子〔二〕代．康子與趙襄子､魏</line>
</surface>
<surface xml:id='KX2a0001_ZHSJ_45-1867a-z'>
<pb ed='ZHSJ' n='45-1867a' xml:id='KX2a0001_ZHSJ_45-1867a'/><line xml:id='KX2a0001_ZHSJ_45-1867a.01'>桓子共敗知伯，分其地，地益大，大於諸侯．</line>
<line xml:id='KX2a0001_ZHSJ_45-1867a.02'>〔一〕　集解徐廣曰：「史記多無簡子､莊子，而云貞子生康子．班氏亦同．」　索隱徐廣云：「史記多無簡子､莊子，而</line>
<line xml:id='KX2a0001_ZHSJ_45-1867a.03'>　　　　云貞子生康子．班氏亦同．」按：系本有簡子，名不信；莊子，名庚．趙系家亦有簡子，名不佞．</line>
<line xml:id='KX2a0001_ZHSJ_45-1867a.04'>〔二〕　索隱名虎．</line>
<line xml:id='KX2a0001_ZHSJ_45-1867a.05'>　　康子卒，子武子〔一〕代．武子二年，伐鄭，殺其君幽公．十六年，武子卒，子景侯立．〔二〕</line>
<line xml:id='KX2a0001_ZHSJ_45-1867a.06'>〔一〕　索隱名啟章．</line>
<line xml:id='KX2a0001_ZHSJ_45-1867a.07'>〔二〕　索隱紀年及系本皆作「景子」，名處．</line>
<line xml:id='KX2a0001_ZHSJ_45-1867a.08'>　　景侯虔元年，伐鄭，取雍丘．二年，鄭敗我負黍．</line>
<line xml:id='KX2a0001_ZHSJ_45-1867a.09'>　　六年，與趙､魏俱得列為諸侯．</line>
<line xml:id='KX2a0001_ZHSJ_45-1867a.10'>　　九年，鄭圍我陽翟．景侯卒，子列侯取立．〔一〕</line>
<line xml:id='KX2a0001_ZHSJ_45-1867a.11'>〔一〕　索隱系本作「武侯」．</line>
<line xml:id='KX2a0001_ZHSJ_45-1867a.12'>　　列侯三年，聶政殺韓相俠累．〔一〕九年，秦伐我宜陽，取六邑．十三年，列侯卒，子文侯</line>
<line xml:id='KX2a0001_ZHSJ_45-1867a.13'>立．〔二〕是歲魏文侯卒．</line>
<line xml:id='KX2a0001_ZHSJ_45-1867a.14'>〔一〕　集解徐廣曰：「六年救魯也．」　索隱戰國策作「殺韓傀」，高誘曰「韓傀，俠侯累也」．</line>
<line xml:id='KX2a0001_ZHSJ_45-1867a.15'>〔二〕　索隱按：紀年無文侯，系本無列侯．</line>
</surface>
<surface xml:id='KX2a0001_ZHSJ_45-1868a-z'>
<pb ed='ZHSJ' n='45-1868a' xml:id='KX2a0001_ZHSJ_45-1868a'/><line xml:id='KX2a0001_ZHSJ_45-1868a.01'>　　文侯二年，伐鄭，取陽城．伐宋，到彭城，執宋君．七年，伐齊，至桑丘．鄭反晉．九</line>
<line xml:id='KX2a0001_ZHSJ_45-1868a.02'>年，伐齊，至靈丘．〔一〕十年，文侯卒，子哀侯立．</line>
<line xml:id='KX2a0001_ZHSJ_45-1868a.03'>〔一〕　正義靈丘，蔚州縣也，此時屬燕也．</line>
<line xml:id='KX2a0001_ZHSJ_45-1868a.04'>　　哀侯元年，與趙､魏分晉國．二年，滅鄭，因徙都鄭．〔一〕</line>
<line xml:id='KX2a0001_ZHSJ_45-1868a.05'>〔一〕　索隱按：紀年魏武侯二十一年，韓滅鄭，哀侯入于鄭．二十二年，晉桓公邑哀侯于鄭．是韓既徙都，因改號曰</line>
<line xml:id='KX2a0001_ZHSJ_45-1868a.06'>　　　　鄭，故戰國策謂韓惠王曰鄭惠王，猶魏徙大梁稱梁王然也．</line>
<line xml:id='KX2a0001_ZHSJ_45-1868a.07'>　　六年，韓嚴弒其君哀侯．而子懿侯立．〔一〕</line>
<line xml:id='KX2a0001_ZHSJ_45-1868a.08'>〔一〕　索隱按：年表懿侯作「莊侯」．又紀年云「晉桓公邑哀侯于鄭，韓山堅賊其君哀侯而立韓若山」．若山即懿侯</line>
<line xml:id='KX2a0001_ZHSJ_45-1868a.09'>　　　　也，則韓嚴為韓山堅也．而戰國策又有韓仲子，名遂，又恐是韓嚴也．</line>
<line xml:id='KX2a0001_ZHSJ_45-1868a.10'>　　懿侯二年，魏敗我馬陵．〔一〕五年，與魏惠王會宅陽．〔二〕九年，魏敗我澮．〔三〕十二年，懿</line>
<line xml:id='KX2a0001_ZHSJ_45-1868a.11'>侯卒，子昭侯立．</line>
<line xml:id='KX2a0001_ZHSJ_45-1868a.12'>〔一〕　正義在魏州元城縣東南一里．</line>
<line xml:id='KX2a0001_ZHSJ_45-1868a.13'>〔二〕　正義在鄭州也．</line>
<line xml:id='KX2a0001_ZHSJ_45-1868a.14'>〔三〕　集解徐廣曰：「大雨三月也．」　正義澮，古外反，在陵州澮水之上也．</line>
<line xml:id='KX2a0001_ZHSJ_45-1868a.15'>　　昭侯元年，秦敗我西山．二年，宋取我黃池．〔一〕魏取朱．六年，伐東周，〔二〕取陵觀､邢</line>
<line xml:id='KX2a0001_ZHSJ_45-1868a.16'>丘．</line>
</surface>
<surface xml:id='KX2a0001_ZHSJ_45-1869a-z'>
<pb ed='ZHSJ' n='45-1869a' xml:id='KX2a0001_ZHSJ_45-1869a'/><line xml:id='KX2a0001_ZHSJ_45-1869a.01'>〔一〕　集解徐廣曰：「在平丘．」</line>
<line xml:id='KX2a0001_ZHSJ_45-1869a.02'>〔二〕　正義河南鞏縣．</line>
<line xml:id='KX2a0001_ZHSJ_45-1869a.03'>　　八年，申不害相韓，脩術行道，國內以治，諸侯不來侵伐．</line>
<line xml:id='KX2a0001_ZHSJ_45-1869a.04'>　　十年，韓姬弒其君悼公．〔一〕十一年，昭侯如秦．二十二年，申不害死．二十四年，秦來</line>
<line xml:id='KX2a0001_ZHSJ_45-1869a.05'>拔我宜陽．</line>
<line xml:id='KX2a0001_ZHSJ_45-1869a.06'>〔一〕　索隱紀年「姬」亦作「玘」，並音羊之反．姬是韓大夫，而王邵亦云不知悼公何君也．</line>
<line xml:id='KX2a0001_ZHSJ_45-1869a.07'>　　二十五年，旱，作高門．屈宜臼〔一〕曰：「昭侯不出此門．何也？不時．吾所謂時者，</line>
<line xml:id='KX2a0001_ZHSJ_45-1869a.08'>非時日也，人固有利不利時．昭侯嘗利矣，不作高門．往年秦拔宜陽，今年旱，昭侯不以此</line>
<line xml:id='KX2a0001_ZHSJ_45-1869a.09'>時卹民之急，而顧益奢，此謂『時絀舉贏』．」〔二〕二十六年，高門成，昭侯卒，〔三〕果不出此門．</line>
<line xml:id='KX2a0001_ZHSJ_45-1869a.10'>子宣惠王立．</line>
<line xml:id='KX2a0001_ZHSJ_45-1869a.11'>〔一〕　集解許慎曰：「屈宜臼，楚大夫，在魏也．」</line>
<line xml:id='KX2a0001_ZHSJ_45-1869a.12'>〔二〕　集解徐廣曰：「時衰秏而作奢侈．」</line>
<line xml:id='KX2a0001_ZHSJ_45-1869a.13'>〔三〕　索隱按：紀年「鄭昭侯武薨，次威侯立．威侯七年，與邯鄲圍襄陵．五月，梁惠王會威侯于巫沙．十月，鄭宣</line>
<line xml:id='KX2a0001_ZHSJ_45-1869a.14'>　　　　王朝梁」，不見威侯之卒．下敗韓舉在威侯八年，而此系家即以為宣惠王之年．又上有殺悼公，悼公又不知是</line>
<line xml:id='KX2a0001_ZHSJ_45-1869a.15'>　　　　誰之謚．則韓微小，國史失代系，故此文及系本不同，蓋亦不可復考．</line>
<line xml:id='KX2a0001_ZHSJ_45-1869a.16'>　　宣惠王五年，張儀相秦．八年，魏敗我將韓舉．〔一〕十一年，君號為王．與趙會區鼠．</line>
</surface>
<surface xml:id='KX2a0001_ZHSJ_45-1870a-z'>
<pb ed='ZHSJ' n='45-1870a' xml:id='KX2a0001_ZHSJ_45-1870a'/><line xml:id='KX2a0001_ZHSJ_45-1870a.01'>十四，秦伐敗我鄢．〔二〕</line>
<line xml:id='KX2a0001_ZHSJ_45-1870a.02'>〔一〕　索隱韓舉則是韓將不疑，而紀年云韓舉，趙將，蓋舉先為趙將，後入韓．又紀年云其敗當韓威王八年，是不同</line>
<line xml:id='KX2a0001_ZHSJ_45-1870a.03'>　　　　也．</line>
<line xml:id='KX2a0001_ZHSJ_45-1870a.04'>〔二〕　集解徐廣曰：「潁川鄢陵縣．音於乾反．」　正義今許州鄢陵縣西北十五里有鄢陵故城是也．</line>
<line xml:id='KX2a0001_ZHSJ_45-1870a.05'>　　十六年，秦敗我脩魚，〔一〕虜得韓將󷍲､申差於濁澤．〔二〕韓氏急，公仲〔三〕謂韓王曰：</line>
<line xml:id='KX2a0001_ZHSJ_45-1870a.06'>「與國非可恃也．今秦之欲伐楚久矣，王不如因張儀為和於秦，賂以一名都，具甲，與之南</line>
<line xml:id='KX2a0001_ZHSJ_45-1870a.07'>伐楚，此以一易二之計也．」〔四〕韓王曰：「善．」乃警公仲之行，〔五〕將西購於秦．〔六〕楚王聞</line>
<line xml:id='KX2a0001_ZHSJ_45-1870a.08'>之大恐，召陳軫告之．陳軫曰：「秦之欲伐楚久矣，今又得韓之名都一而具甲，秦韓并兵而</line>
<line xml:id='KX2a0001_ZHSJ_45-1870a.09'>伐楚，此秦所禱祀而求也．今已得之矣，楚國必伐矣．王聽臣為之警四境之內，起師言救</line>
<line xml:id='KX2a0001_ZHSJ_45-1870a.10'>韓，命戰車滿道路，發信臣，多其車，重其幣，使信王之救己也．縱韓不能聽我，韓必德王</line>
<line xml:id='KX2a0001_ZHSJ_45-1870a.11'>也，〔七〕必不為鴈行以來，〔八〕是秦韓不和也，兵雖至，楚不大病也．為能聽我絕和於秦，秦</line>
<line xml:id='KX2a0001_ZHSJ_45-1870a.12'>必大怒，以厚怨韓．韓之南交楚，必輕秦；輕秦，其應秦必不敬：是因秦､韓之兵而免楚國之</line>
<line xml:id='KX2a0001_ZHSJ_45-1870a.13'>患也．」楚王曰：「善．」乃警四境之內，興師言救韓．命戰車滿道路，發信臣，多其車，重其</line>
<line xml:id='KX2a0001_ZHSJ_45-1870a.14'>幣．謂韓王曰：「不穀國雖小，已悉發之矣．願大國遂肆志於秦，不穀將以楚殉韓．」〔九〕韓</line>
<line xml:id='KX2a0001_ZHSJ_45-1870a.15'>王聞之大說，乃止公仲之行．〔一０〕公仲曰：「不可．夫以實伐我者秦也，以虛名救我者楚也．</line>
</surface>
<surface xml:id='KX2a0001_ZHSJ_45-1871a-z'>
<pb ed='ZHSJ' n='45-1871a' xml:id='KX2a0001_ZHSJ_45-1871a'/><line xml:id='KX2a0001_ZHSJ_45-1871a.01'>王恃楚之虛名，而輕絕彊秦之敵，王必為天下大笑．且楚韓非兄弟之國也，又非素約而謀</line>
<line xml:id='KX2a0001_ZHSJ_45-1871a.02'>伐秦也．已有伐形，因發兵言救韓，此必陳軫之謀也．且王已使人報於秦矣，今不行，是欺</line>
<line xml:id='KX2a0001_ZHSJ_45-1871a.03'>秦也．夫輕欺彊秦而信楚之謀臣，恐王必悔之．」韓王不聽，遂絕於秦．秦因大怒，益甲伐</line>
<line xml:id='KX2a0001_ZHSJ_45-1871a.04'>韓，大戰，楚救不至韓．十九年，大破我岸門．〔一一〕太子倉質於秦以和．</line>
<line xml:id='KX2a0001_ZHSJ_45-1871a.05'>〔一〕　索隱地名．</line>
<line xml:id='KX2a0001_ZHSJ_45-1871a.06'>〔二〕　集解徐廣曰：「一云鯁､申差．長社有濁澤．」　索隱󷍲､申差，二將．󷍲音瘦，亦作「鯁」．　正義按：濁澤</line>
<line xml:id='KX2a0001_ZHSJ_45-1871a.07'>　　　　者蓋誤，當作「觀澤」．年表云「秦惠文王更元八年，與韓戰，斬首八萬．韓宣惠王十六年，秦敗我脩魚，得將軍申</line>
<line xml:id='KX2a0001_ZHSJ_45-1871a.08'>　　　　差．魏哀王二年，齊敗我觀澤．趙武靈王九年，與韓､魏擊秦．齊湣王七年，敗魏､趙觀澤」，濁澤定誤矣．徐廣</line>
<line xml:id='KX2a0001_ZHSJ_45-1871a.09'>　　　　又云「濁澤在長社」，不曉錯誤之甚．括地志云「觀澤在魏州頓丘縣東十八里」．</line>
<line xml:id='KX2a0001_ZHSJ_45-1871a.10'>〔三〕　索隱韓相國，名侈．</line>
<line xml:id='KX2a0001_ZHSJ_45-1871a.11'>〔四〕　索隱一，謂名都也．二，謂使不伐韓而又與之伐楚也．</line>
<line xml:id='KX2a0001_ZHSJ_45-1871a.12'>〔五〕　索隱警，戒也．戰國策作「衞」．</line>
<line xml:id='KX2a0001_ZHSJ_45-1871a.13'>〔六〕　索隱戰國策作「講」．講亦謀議，與購求意通．</line>
<line xml:id='KX2a0001_ZHSJ_45-1871a.14'>〔七〕　索隱言韓王信楚之救，雖不能聽待楚救至，折入於秦，猶德於楚也．</line>
<line xml:id='KX2a0001_ZHSJ_45-1871a.15'>〔八〕　索隱言韓以楚必救己，己雖隨秦來戰，猶德於王，故不為鴈行而來，言不同心旅進也．</line>
<line xml:id='KX2a0001_ZHSJ_45-1871a.16'>〔九〕　索隱殉，從死也．言以死助韓．</line>
</surface>
<surface xml:id='KX2a0001_ZHSJ_45-1872a-z'>
<pb ed='ZHSJ' n='45-1872a' xml:id='KX2a0001_ZHSJ_45-1872a'/><line xml:id='KX2a0001_ZHSJ_45-1872a.01'>〔一０〕索隱止不令西之秦．</line>
<line xml:id='KX2a0001_ZHSJ_45-1872a.02'>〔一一〕集解徐廣曰：「潁陰有岸亭．」　正義括地志云：「岸門在許州長社縣西北十八里，今名西武亭矣．」</line>
<line xml:id='KX2a0001_ZHSJ_45-1872a.03'>　　二十一年，〔一〕與秦共攻楚，〔二〕敗楚將屈丐，斬首八萬於丹陽．〔三〕是歲，宣惠王卒，太</line>
<line xml:id='KX2a0001_ZHSJ_45-1872a.04'>子倉立，是為襄王．〔四〕</line>
<line xml:id='KX2a0001_ZHSJ_45-1872a.05'>〔一〕　集解徐廣曰：「周王󺡬之三年也．」</line>
<line xml:id='KX2a0001_ZHSJ_45-1872a.06'>〔二〕　集解徐廣曰：「圍景痤也．」</line>
<line xml:id='KX2a0001_ZHSJ_45-1872a.07'>〔三〕　索隱故楚都，在今均州．　正義左傳〔釋〕例云：「楚居丹陽，今枝江縣故城是也．」</line>
<line xml:id='KX2a0001_ZHSJ_45-1872a.08'>〔四〕　集解徐廣曰：「一云周󺡬王六年，韓襄哀王三年，張儀死．󺡬王九年，襄哀王六年，秦昭王立．」</line>
<line xml:id='KX2a0001_ZHSJ_45-1872a.09'>　　襄王四年，與秦武王會臨晉．其秋，秦使甘茂攻我宜陽．五年，秦拔我宜陽，〔一〕斬首</line>
<line xml:id='KX2a0001_ZHSJ_45-1872a.10'>六萬．秦武王卒．六年，秦復與我武遂．九年，秦復取我武遂．十年，太子嬰朝秦而歸．〔二〕</line>
<line xml:id='KX2a0001_ZHSJ_45-1872a.11'>十一年，秦伐我，取穰．〔三〕與秦伐楚，敗楚將唐眛．</line>
<line xml:id='KX2a0001_ZHSJ_45-1872a.12'>〔一〕　正義括地志云：「故韓城一名宜陽城，在洛州福昌縣東十四里，韓宜陽城也．」</line>
<line xml:id='KX2a0001_ZHSJ_45-1872a.13'>〔二〕　集解徐廣曰：「與秦會臨晉，因至咸陽而還．」</line>
<line xml:id='KX2a0001_ZHSJ_45-1872a.14'>〔三〕　正義穰，人羊反，鄧州縣也．郭仲產南雍州記云：「楚之別邑．秦初侵楚，封公子悝為穰侯．後屬韓，秦昭王取</line>
<line xml:id='KX2a0001_ZHSJ_45-1872a.15'>　　　　之也．」</line>
</surface>
<surface xml:id='KX2a0001_ZHSJ_45-1873a-z'>
<pb ed='ZHSJ' n='45-1873a' xml:id='KX2a0001_ZHSJ_45-1873a'/><line xml:id='KX2a0001_ZHSJ_45-1873a.01'>　　十二年，太子嬰死．公子咎､公子蟣蝨爭為太子．時蟣蝨質於楚．蘇代謂韓咎曰：「蟣</line>
<line xml:id='KX2a0001_ZHSJ_45-1873a.02'>蝨亡在楚，楚王欲內之甚．今楚兵十餘萬在方城之外，〔一〕公何不令楚王築萬室之都雍氏</line>
<line xml:id='KX2a0001_ZHSJ_45-1873a.03'>之旁，〔二〕韓必起兵以救之，公必將矣．公因以韓楚之兵奉蟣蝨而內之，其聽公必矣，必以</line>
<line xml:id='KX2a0001_ZHSJ_45-1873a.04'>楚韓封公也．」韓咎從其計．</line>
<line xml:id='KX2a0001_ZHSJ_45-1873a.05'>〔一〕　索隱方城，楚之北境．之外，北境之北也．　正義括地志云：「方城山在許州葉縣西南十八里．左傳云楚大</line>
<line xml:id='KX2a0001_ZHSJ_45-1873a.06'>　　　　夫屈完對齊侯曰『楚國方城以為城』，杜注云『方城山在南陽葉縣南』．」</line>
<line xml:id='KX2a0001_ZHSJ_45-1873a.07'>〔二〕　集解徐廣曰：「在陽翟．」正義括地志云：「故雍氏城在洛州陽翟縣二十五里．故老云黃帝臣雍父作杵臼也．」</line>
<line xml:id='KX2a0001_ZHSJ_45-1873a.08'>　　楚圍雍氏，〔一〕韓求救於秦．秦未為發，使公孫昧入韓．公仲曰：「子以秦為且救韓乎？」</line>
<line xml:id='KX2a0001_ZHSJ_45-1873a.09'>對曰：「秦王之言曰『請道南鄭､藍田，〔二〕出兵於楚以待公』，殆不合矣．」〔三〕公仲曰：「子以</line>
<line xml:id='KX2a0001_ZHSJ_45-1873a.10'>為果乎？」對曰：「秦王必祖張儀之故智．〔四〕楚威王攻梁也，張儀謂秦王曰：『與楚攻魏，魏</line>
<line xml:id='KX2a0001_ZHSJ_45-1873a.11'>折而入於楚，韓固其與國也，是秦孤也．不如出兵以到之，〔五〕魏楚大戰，秦取西河之外以</line>
<line xml:id='KX2a0001_ZHSJ_45-1873a.12'>歸．』今其狀陽言與韓，其實陰善楚．公待秦而到，必輕與楚戰．楚陰得秦之不用也，必</line>
<line xml:id='KX2a0001_ZHSJ_45-1873a.13'>易與公相支也．〔六〕公戰而勝楚，遂與公乘楚，施三川而歸．〔七〕公戰不勝楚，楚塞三川守</line>
<line xml:id='KX2a0001_ZHSJ_45-1873a.14'>之，〔八〕公不能救也．竊為公患之．司馬庚〔九〕三反於郢，甘茂與昭魚〔一０〕遇於商於，其言收</line>
<line xml:id='KX2a0001_ZHSJ_45-1873a.15'>璽，〔一一〕實類有約也．」公仲恐，曰：「然則柰何？」曰：「公必先韓而後秦，先身而後張儀．〔一二〕</line>
</surface>
<surface xml:id='KX2a0001_ZHSJ_45-1874a-z'>
<pb ed='ZHSJ' n='45-1874a' xml:id='KX2a0001_ZHSJ_45-1874a'/><line xml:id='KX2a0001_ZHSJ_45-1874a.01'>公不如亟以國合於齊楚，齊楚必委國於公．公之所惡者張儀也，〔一三〕其實猶不無秦也．」於</line>
<line xml:id='KX2a0001_ZHSJ_45-1874a.02'>是楚解雍氏圍．〔一四〕</line>
<line xml:id='KX2a0001_ZHSJ_45-1874a.03'>〔一〕　集解徐廣曰：「秦本紀惠王後元十三年，周󺡬王三年，楚懷王十七年，齊湣王十二年，皆云『楚圍雍氏』．紀年於</line>
<line xml:id='KX2a0001_ZHSJ_45-1874a.04'>　　　　此亦說『楚景翠圍雍氏．韓宣王卒，秦助韓共敗楚屈丐』．又云『齊､宋圍煮棗』．皆與史記年表及田完世家符</line>
<line xml:id='KX2a0001_ZHSJ_45-1874a.05'>　　　　同．然則此卷所云『襄王十二年，韓咎從其計』以上，是楚後圍雍氏，󺡬王之十五年事也．又說『楚圍雍氏』以下，</line>
<line xml:id='KX2a0001_ZHSJ_45-1874a.06'>　　　　是楚前圍雍氏，󺡬王之三年事．」</line>
<line xml:id='KX2a0001_ZHSJ_45-1874a.07'>〔二〕　正義南鄭，梁州縣．藍田，雍州縣．秦王言或出雍州西南至鄭，或出雍州東南歷藍田出嶢關，俱繞楚北境以待</line>
<line xml:id='KX2a0001_ZHSJ_45-1874a.08'>　　　　韓使而東救雍氏．如此遲緩，近不合於楚矣．</line>
<line xml:id='KX2a0001_ZHSJ_45-1874a.09'>〔三〕　索隱殆不合於南鄭．</line>
<line xml:id='KX2a0001_ZHSJ_45-1874a.10'>〔四〕　集解徐廣曰：「祖者，宗之習之謂也．故智，猶前時謀計也．」</line>
<line xml:id='KX2a0001_ZHSJ_45-1874a.11'>〔五〕　索隱到，欺也，猶俗云「張到」．然戰國策作「勁」，勁，強也．</line>
<line xml:id='KX2a0001_ZHSJ_45-1874a.12'>〔六〕　索隱言楚陰知秦，不為公用，亦必易為公相支拒也．</line>
<line xml:id='KX2a0001_ZHSJ_45-1874a.13'>〔七〕　正義施猶設也．三川，周天子都也．言韓戰勝楚，則秦與韓駕御於楚，即於天子之都，張設救韓之功，行霸王</line>
<line xml:id='KX2a0001_ZHSJ_45-1874a.14'>　　　　之迹，加威諸侯，乃歸咸陽是也．</line>
<line xml:id='KX2a0001_ZHSJ_45-1874a.15'>〔八〕　正義楚乃塞南河四關守之，韓不能救三川．</line>
<line xml:id='KX2a0001_ZHSJ_45-1874a.16'>〔九〕　集解徐廣曰：「一作『唐』．」</line>
<line xml:id='KX2a0001_ZHSJ_45-1874a.17'>〔一０〕集解徐廣曰：「楚相國．」　索隱戰國策謂之昭󷍳．</line>
</surface>
<surface xml:id='KX2a0001_ZHSJ_45-1875a-z'>
<pb ed='ZHSJ' n='45-1875a' xml:id='KX2a0001_ZHSJ_45-1875a'/><line xml:id='KX2a0001_ZHSJ_45-1875a.01'>〔一一〕劉氏云「詐言昭魚來秦，欲得秦官之印璽」．收即取之義也．</line>
<line xml:id='KX2a0001_ZHSJ_45-1875a.02'>〔一二〕正義先以身存韓之計，而後知張儀為秦到魏之計，不如急以國合於齊楚．</line>
<line xml:id='KX2a0001_ZHSJ_45-1875a.03'>〔一三〕正義惡，烏故反．公孫昧言公仲所惡者張儀到魏之計，雖以國合於齊楚，其實猶不輕欺無秦也．</line>
<line xml:id='KX2a0001_ZHSJ_45-1875a.04'>〔一四〕集解徐廣曰：「甘茂傳云『楚懷王以兵圍韓雍氏，韓使公仲告急於秦，秦昭王新立，不肯救．甘茂為韓言之，乃</line>
<line xml:id='KX2a0001_ZHSJ_45-1875a.05'>　　　　下師於殽以救韓也』．又云『周󺡬王十五年，韓襄王十二年，秦擊楚，斬首二萬，敗楚襄城，殺景缺』．周本紀󺡬王</line>
<line xml:id='KX2a0001_ZHSJ_45-1875a.06'>　　　　八年之後云『楚圍雍氏』，此當韓襄王十二年，魏哀王十九年．紀年於此亦說『楚入雍氏，楚人敗』．然爾時張儀</line>
<line xml:id='KX2a0001_ZHSJ_45-1875a.07'>　　　　已死十年矣．」　正義自此已上十二年，並是楚後圍雍氏，󺡬王之十五年一段事也．前注徐廣云「『楚圍雍氏』</line>
<line xml:id='KX2a0001_ZHSJ_45-1875a.08'>　　　　之下，是楚前圍雍氏，󺡬王三年事」，徐說非也．徐見下文云「先身而後張儀」及「公之所惡者張儀也」，言張儀尚</line>
<line xml:id='KX2a0001_ZHSJ_45-1875a.09'>　　　　存，楚又兩度圍雍氏，故生此前後之見，甚誤也．然是公孫昧卻述張儀時事，說韓相公仲耳．</line>
<line xml:id='KX2a0001_ZHSJ_45-1875a.10'>　　蘇代又謂秦太后弟戎〔一〕曰：「公叔伯嬰恐秦楚之內蟣蝨也，〔二〕公何不為韓求質子</line>
<line xml:id='KX2a0001_ZHSJ_45-1875a.11'>於楚？〔三〕楚王聽入質子於韓，〔四〕則公叔伯嬰知秦楚之不以蟣蝨為事，必以韓合於秦楚．</line>
<line xml:id='KX2a0001_ZHSJ_45-1875a.12'>秦楚挾韓以窘魏，魏氏不敢合於齊，是齊孤也．公又為秦求質子於楚，〔五〕楚不聽，怨結於</line>
<line xml:id='KX2a0001_ZHSJ_45-1875a.13'>韓．韓挾齊魏以圍楚，楚必重公．〔六〕公挾秦楚之重以積德於韓，公叔伯嬰必以國待公．」</line>
<line xml:id='KX2a0001_ZHSJ_45-1875a.14'>於是蟣蝨竟不得歸韓．〔七〕韓立咎為太子．齊､魏王來．〔八〕</line>
<line xml:id='KX2a0001_ZHSJ_45-1875a.15'>〔一〕　集解徐廣曰：「號新城君．」　索隱，姓；戎，名．秦宣太后弟，號新城君．</line>
<line xml:id='KX2a0001_ZHSJ_45-1875a.16'>〔二〕　索隱按戰國策，公叔伯嬰與蟣蝨及公子咎並是襄王子．然伯嬰即太子嬰，嬰前死，故咎與蟣蝨又爭立．此取</line>
</surface>
<surface xml:id='KX2a0001_ZHSJ_45-1876a-z'>
<pb ed='ZHSJ' n='45-1876a' xml:id='KX2a0001_ZHSJ_45-1876a'/><line xml:id='KX2a0001_ZHSJ_45-1876a.01'>　　　　戰國策說，伯嬰未立之先亦與蟣蝨爭立，故事重而文倒也．</line>
<line xml:id='KX2a0001_ZHSJ_45-1876a.02'>〔三〕　索隱令韓求楚，更以別人為質，以替蟣蝨也．　正義為，于偽反．後同．</line>
<line xml:id='KX2a0001_ZHSJ_45-1876a.03'>〔四〕　索隱質子，蟣蝨也．　正義質子，蟣蝨．蘇代令戎為韓求蟣蝨入於韓，楚不聽．公叔伯嬰知秦楚不以蟣</line>
<line xml:id='KX2a0001_ZHSJ_45-1876a.04'>　　　　蝨為事，必以韓合於秦楚．「楚王聽入質子於韓」當云「楚王不聽入質子於韓」，承前脫「不」字耳．次下云「知秦</line>
<line xml:id='KX2a0001_ZHSJ_45-1876a.05'>　　　　楚不以蟣蝨為事」，重明脫「不」字．</line>
<line xml:id='KX2a0001_ZHSJ_45-1876a.06'>〔五〕　索隱令戎教秦，於楚索韓所送質子，令入之於秦也．</line>
<line xml:id='KX2a0001_ZHSJ_45-1876a.07'>〔六〕　正義言韓合齊魏以圍楚，楚必尊重戎以求秦救矣．</line>
<line xml:id='KX2a0001_ZHSJ_45-1876a.08'>〔七〕　正義自此已前蘇代數計皆不成，故韓竟立咎為太子也．</line>
<line xml:id='KX2a0001_ZHSJ_45-1876a.09'>〔八〕　正義蘇代為韓立計，故得齊､魏王來．</line>
<line xml:id='KX2a0001_ZHSJ_45-1876a.10'>　　十四年，與齊､魏王共擊秦，至函谷而軍焉．十六年，秦與我河外及武遂．襄王卒，太</line>
<line xml:id='KX2a0001_ZHSJ_45-1876a.11'>子咎立，是為釐王．</line>
<line xml:id='KX2a0001_ZHSJ_45-1876a.12'>　　釐王三年，使公孫喜率周､魏攻秦．秦敗我二十四萬，虜喜伊闕．五年，秦拔我宛．〔一〕</line>
<line xml:id='KX2a0001_ZHSJ_45-1876a.13'>六年，與秦武遂地二百里．〔二〕十年，秦敗我師于夏山．十二年，與秦昭王會西周而佐秦攻</line>
<line xml:id='KX2a0001_ZHSJ_45-1876a.14'>齊．齊敗，湣王出亡．十四年，與秦會兩周閒．二十一年，使暴󷍥〔三〕救魏，為秦所敗，󷍥</line>
<line xml:id='KX2a0001_ZHSJ_45-1876a.15'>走開封．</line>
</surface>
<surface xml:id='KX2a0001_ZHSJ_45-1877a-z'>
<pb ed='ZHSJ' n='45-1877a' xml:id='KX2a0001_ZHSJ_45-1877a'/><line xml:id='KX2a0001_ZHSJ_45-1877a.01'>〔一〕　正義宛，於元反．宛，鄧州縣也，時屬韓也．</line>
<line xml:id='KX2a0001_ZHSJ_45-1877a.02'>〔二〕　正義此武遂及上武遂皆宜陽近地．</line>
<line xml:id='KX2a0001_ZHSJ_45-1877a.03'>〔三〕　正義音捐．韓將姓名．</line>
<line xml:id='KX2a0001_ZHSJ_45-1877a.04'>　　二十三年，趙､魏攻我華陽．〔一〕韓告急於秦，秦不救．韓相國謂陳筮〔二〕曰：「事急，願</line>
<line xml:id='KX2a0001_ZHSJ_45-1877a.05'>公雖病，為一宿之行．」陳筮見穰侯．穰侯曰：「事急乎？故使公來．」陳筮曰：「未急也．」</line>
<line xml:id='KX2a0001_ZHSJ_45-1877a.06'>穰侯怒曰：「是可以為公之主使乎？夫冠蓋相望，告敝邑甚急，公來言未急，何也？」陳筮</line>
<line xml:id='KX2a0001_ZHSJ_45-1877a.07'>曰：「彼韓急則將變而佗從，以未急，故復來耳．」穰侯曰：「公無見王，請今發兵救韓．」八</line>
<line xml:id='KX2a0001_ZHSJ_45-1877a.08'>日而至，敗趙､魏於華陽之下．是歲，釐王卒，子桓惠王立．</line>
<line xml:id='KX2a0001_ZHSJ_45-1877a.09'>〔一〕　正義司馬彪云：「華陽，山名，在密縣．」鄭州管城縣南四十里．</line>
<line xml:id='KX2a0001_ZHSJ_45-1877a.10'>〔二〕　集解徐廣曰：「一作『筌』．」　索隱徐廣云一作「荃」．戰國策作「田荼」．</line>
<line xml:id='KX2a0001_ZHSJ_45-1877a.11'>　　桓惠王元年，伐燕．九年，秦拔我陘，城汾旁．〔一〕十年，秦擊我於太行，〔二〕我上黨郡守</line>
<line xml:id='KX2a0001_ZHSJ_45-1877a.12'>以上黨郡降趙．十四年，秦拔趙上黨，〔三〕殺馬服子卒四十餘萬於長平．十七年，秦拔我陽</line>
<line xml:id='KX2a0001_ZHSJ_45-1877a.13'>城､負黍．〔四〕二十二年，秦昭王卒．二十四年，秦拔我城皋､滎陽．二十六年，秦悉拔我上</line>
<line xml:id='KX2a0001_ZHSJ_45-1877a.14'>黨．二十九年，秦拔我十三城．</line>
</surface>
<surface xml:id='KX2a0001_ZHSJ_45-1878a-z'>
<pb ed='ZHSJ' n='45-1878a' xml:id='KX2a0001_ZHSJ_45-1878a'/><line xml:id='KX2a0001_ZHSJ_45-1878a.01'>〔一〕　正義陘音刑．秦拔陘城於汾水之旁．陘故城在絳州曲沃縣西北二十里汾水之旁也．</line>
<line xml:id='KX2a0001_ZHSJ_45-1878a.02'>〔二〕　正義太行山在懷州河內縣北二十五里也．</line>
<line xml:id='KX2a0001_ZHSJ_45-1878a.03'>〔三〕　正義韓上黨也．從太行山西北澤､潞等州是也．</line>
<line xml:id='KX2a0001_ZHSJ_45-1878a.04'>〔四〕　集解徐廣曰：「負黍在陽城．」　正義古今地名云：「負黍在洛州陽城西三十七里也．」</line>
<line xml:id='KX2a0001_ZHSJ_45-1878a.05'>　　三十四年，桓惠王卒，子王安立．</line>
<line xml:id='KX2a0001_ZHSJ_45-1878a.06'>　　王安五年，秦攻韓，韓急，使韓非使秦，秦留非，因殺之．</line>
<line xml:id='KX2a0001_ZHSJ_45-1878a.07'>　　九年，秦虜王安，盡入其地，為潁州郡．韓遂亡．〔一〕</line>
<line xml:id='KX2a0001_ZHSJ_45-1878a.08'>〔一〕　正義亡在秦始皇帝十七年．</line>
<line xml:id='KX2a0001_ZHSJ_45-1878a.09'>　　太史公曰：韓厥之感晉景公，紹趙孤之子武，以成程嬰､公孫杵臼之義，此天下之陰德</line>
<line xml:id='KX2a0001_ZHSJ_45-1878a.10'>也．韓氏之功，於晉未覩其大者也．然與趙､魏終為諸侯十餘世，宜乎哉！</line>
<line xml:id='KX2a0001_ZHSJ_45-1878a.11'>【索隱述贊】韓氏之先，實宗周武．事微國小，春秋無語．後裔事晉，韓原是處．趙孤克立，智伯可取．</line>
<line xml:id='KX2a0001_ZHSJ_45-1878a.12'>既徙平陽，又侵負黍．景趙俱侯，惠（文）【又】僭主．秦敗脩魚，魏會區鼠．韓非雖使，不禁狼虎．</line>
</surface>
</surfaceGrp>
