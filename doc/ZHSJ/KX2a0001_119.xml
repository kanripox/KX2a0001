<surfaceGrp xmlns='http://www.tei-c.org/ns/1.0' xml:id='KX2a0001_ZHSJ_119'>
<surface type='dummy'></surface>
<surface xml:id='KX2a0001_ZHSJ_119-3099a-z'>
<pb ed='ZHSJ' n='119-3099a' xml:id='KX2a0001_ZHSJ_119-3099a'/><line xml:id='KX2a0001_ZHSJ_119-3099a.01'>史記卷一百一十九</line>
<line xml:id='KX2a0001_ZHSJ_119-3099a.02'>　　循吏列傳第五十九</line>
<line xml:id='KX2a0001_ZHSJ_119-3099a.03'>　　　　索隱案：謂本法循理之吏也．</line>
<line xml:id='KX2a0001_ZHSJ_119-3099a.04'>　　太史公曰：法令所以導民也，刑罰所以禁姦也．文武不備，良民懼然身修者，官未曾亂</line>
<line xml:id='KX2a0001_ZHSJ_119-3099a.05'>也．奉職循理，亦可以為治，何必威嚴哉？</line>
<line xml:id='KX2a0001_ZHSJ_119-3099a.06'>　　孫叔敖者，〔一〕楚之處士也．虞丘相進之於楚莊王，以自代也．三月為楚相，施教導</line>
<line xml:id='KX2a0001_ZHSJ_119-3099a.07'>民，上下和合，世俗盛美，政緩禁止，吏無姦邪，盜賊不起．秋冬則勸民山採，春夏以水，〔二〕</line>
<line xml:id='KX2a0001_ZHSJ_119-3099a.08'>各得其所便，民皆樂其生．</line>
<line xml:id='KX2a0001_ZHSJ_119-3099a.09'>〔一〕　正義說苑云：「孫叔敖為令尹，一國吏民皆來賀．有一老父衣麤衣，冠白冠，後來，弔曰：『有身貴而驕人者，民</line>
<line xml:id='KX2a0001_ZHSJ_119-3099a.10'>　　　　亡之；位已高而擅權者，君惡之；祿已厚而不知足者，患處之．』叔敖再拜，敬受命，願聞餘教．父曰：『位已高</line>
<line xml:id='KX2a0001_ZHSJ_119-3099a.11'>　　　　而意益下，官益大而心益小，祿已厚而慎不取．君謹守此三者，足以治楚．』」</line>
</surface>
<surface xml:id='KX2a0001_ZHSJ_119-3100a-z'>
<pb ed='ZHSJ' n='119-3100a' xml:id='KX2a0001_ZHSJ_119-3100a'/><line xml:id='KX2a0001_ZHSJ_119-3100a.01'>〔二〕　集解徐廣曰：「乘多水時而出材竹．」</line>
<line xml:id='KX2a0001_ZHSJ_119-3100a.02'>　　莊王以為幣輕，更以小為大，百姓不便，皆去其業．市令言之相曰：「市亂，民莫安其</line>
<line xml:id='KX2a0001_ZHSJ_119-3100a.03'>處，次行不定．」相曰：「如此幾何頃乎？」市令曰：「三月頃．」相曰：「罷，吾今令之復矣．」</line>
<line xml:id='KX2a0001_ZHSJ_119-3100a.04'>後五日，朝，相言之王曰：「前日更幣，以為輕．今市令來言曰『市亂，民莫安其處，次行之</line>
<line xml:id='KX2a0001_ZHSJ_119-3100a.05'>不定』．臣請遂令復如故．」王許之，下令三日而市復如故．</line>
<line xml:id='KX2a0001_ZHSJ_119-3100a.06'>　　楚民俗好庳車，〔一〕王以為庳車不便馬，欲下令使高之．相曰：「令數下，民不知所從，</line>
<line xml:id='KX2a0001_ZHSJ_119-3100a.07'>不可．王必欲高車，臣請教閭里使高其梱．〔二〕乘車者皆君子，君子不能數下車．」王許之．</line>
<line xml:id='KX2a0001_ZHSJ_119-3100a.08'>居半歲，民悉自高其車．</line>
<line xml:id='KX2a0001_ZHSJ_119-3100a.09'>〔一〕　索隱庳，下也，音婢．</line>
<line xml:id='KX2a0001_ZHSJ_119-3100a.10'>〔二〕　索隱音口本反．梱，門限也．</line>
<line xml:id='KX2a0001_ZHSJ_119-3100a.11'>　　此不教而民從其化，近者視而效之，遠者四面望而法之．故三得相而不喜，知其材自</line>
<line xml:id='KX2a0001_ZHSJ_119-3100a.12'>得之也；三去相而不悔，知非己之罪也．〔一〕</line>
<line xml:id='KX2a0001_ZHSJ_119-3100a.13'>〔一〕　集解皇覽曰：「孫叔敖冢在南郡江陵故城中白土里．民傳孫叔敖曰『葬我廬江陂，後當為萬戶邑』．去故楚都</line>
<line xml:id='KX2a0001_ZHSJ_119-3100a.14'>　　　　郢城北三十里所．或曰孫叔敖激沮水作雲夢大澤之池也．」</line>
</surface>
<surface xml:id='KX2a0001_ZHSJ_119-3101a-z'>
<pb ed='ZHSJ' n='119-3101a' xml:id='KX2a0001_ZHSJ_119-3101a'/><line xml:id='KX2a0001_ZHSJ_119-3101a.01'>　　子產者，鄭之列大夫也．鄭昭君之時，以所愛徐摯為相，〔一〕國亂，上下不親，父子不</line>
<line xml:id='KX2a0001_ZHSJ_119-3101a.02'>和．大宮子期言之君，以子產為相．〔二〕為相一年，豎子不戲狎，斑白不提挈，僮子不犂畔．</line>
<line xml:id='KX2a0001_ZHSJ_119-3101a.03'>二年，市不豫賈．〔三〕三年，門不夜關，〔四〕道不拾遺．四年，田器不歸．五年，士無尺籍，〔五〕</line>
<line xml:id='KX2a0001_ZHSJ_119-3101a.04'>喪期不令而治．治鄭二十六年而死，丁壯號哭，老人兒啼，曰：「子產去我死乎！民將安</line>
<line xml:id='KX2a0001_ZHSJ_119-3101a.05'>歸？」〔六〕</line>
<line xml:id='KX2a0001_ZHSJ_119-3101a.06'>〔一〕　索隱案：鄭系家云子產，鄭成公之少子．事簡公､定公．簡公封子產以六邑，子產受其半．子產不事昭君，亦</line>
<line xml:id='KX2a0001_ZHSJ_119-3101a.07'>　　　　無徐摯作相之事．蓋別有所出，太史記異耳．</line>
<line xml:id='KX2a0001_ZHSJ_119-3101a.08'>〔二〕　索隱子期亦鄭之公子也．左傳､國語亦無其說．案：系家鄭相子駟､子孔與子產同時，蓋亦子期之兄弟也．</line>
<line xml:id='KX2a0001_ZHSJ_119-3101a.09'>〔三〕　索隱下音價．謂臨時評其貴賤，不豫定也．</line>
<line xml:id='KX2a0001_ZHSJ_119-3101a.10'>〔四〕　集解徐廣曰：「一作『閉』．」</line>
<line xml:id='KX2a0001_ZHSJ_119-3101a.11'>〔五〕　正義言士民無一尺方板之籍書．什伍，什伍相保也．</line>
<line xml:id='KX2a0001_ZHSJ_119-3101a.12'>〔六〕　集解皇覽曰：「子產冢在河南新鄭，城外大冢是也．」　索隱案：左傳及系家云子產死，孔子泣曰「子產，古之</line>
<line xml:id='KX2a0001_ZHSJ_119-3101a.13'>　　　　遺愛也」．又韓詩稱子產卒，鄭人耕者輟耒，婦人捐其佩玦也．</line>
<line xml:id='KX2a0001_ZHSJ_119-3101a.14'>　　公儀休者，魯博士也．以高弟為魯相．奉法循理，無所變更，百官自正．使食祿者不</line>
<line xml:id='KX2a0001_ZHSJ_119-3101a.15'>得與下民爭利，受大者不得取小．</line>
</surface>
<surface xml:id='KX2a0001_ZHSJ_119-3102a-z'>
<pb ed='ZHSJ' n='119-3102a' xml:id='KX2a0001_ZHSJ_119-3102a'/><line xml:id='KX2a0001_ZHSJ_119-3102a.01'>　　客有遺相魚者，相不受．客曰：「聞君嗜魚，遺君魚，何故不受也？」相曰：「以嗜魚，故</line>
<line xml:id='KX2a0001_ZHSJ_119-3102a.02'>不受也．今為相，能自給魚；今受魚而免，誰復給我魚者？吾故不受也．」</line>
<line xml:id='KX2a0001_ZHSJ_119-3102a.03'>　　食茹而美，拔其園葵而[⿱𠫓廾]之．見其家織布好，而疾出其家婦，燔其機，云「欲令農士工</line>
<line xml:id='KX2a0001_ZHSJ_119-3102a.04'>女安所讎〔一〕其貨乎」？</line>
<line xml:id='KX2a0001_ZHSJ_119-3102a.05'>〔一〕　索隱音售．</line>
<line xml:id='KX2a0001_ZHSJ_119-3102a.06'>　　石奢者，楚昭王相也．堅直廉正，無所阿避．行縣，道有殺人者，相追之，乃其父也．</line>
<line xml:id='KX2a0001_ZHSJ_119-3102a.07'>縱其父而還自繫焉．使人言之王曰：「殺人者，臣之父也．夫以父立政，不孝也；廢法縱</line>
<line xml:id='KX2a0001_ZHSJ_119-3102a.08'>罪，非忠也；臣罪當死．」王曰：「追而不及，不當伏罪，子其治事矣．」石奢曰：「不私其父，</line>
<line xml:id='KX2a0001_ZHSJ_119-3102a.09'>非孝子也；不奉主法，非忠臣也．王赦其罪，上惠也；伏誅而死，臣職也．」遂不受令，自</line>
<line xml:id='KX2a0001_ZHSJ_119-3102a.10'>刎〔一〕而死．</line>
<line xml:id='KX2a0001_ZHSJ_119-3102a.11'>〔一〕　索隱音亡粉反．</line>
<line xml:id='KX2a0001_ZHSJ_119-3102a.12'>　　李離者，晉文公之理也．〔一〕過聽殺人，自拘當死．文公曰：「官有貴賤，罰有輕重．下</line>
<line xml:id='KX2a0001_ZHSJ_119-3102a.13'>吏有過，非子之罪也．」李離曰：「臣居官為長，不與吏讓位；受祿為多，不與下分利．今</line>
</surface>
<surface xml:id='KX2a0001_ZHSJ_119-3103a-z'>
<pb ed='ZHSJ' n='119-3103a' xml:id='KX2a0001_ZHSJ_119-3103a'/><line xml:id='KX2a0001_ZHSJ_119-3103a.01'>過聽殺人，傅其罪下吏，非所聞也．」辭不受令．文公曰：「子則自以為有罪，寡人亦有罪</line>
<line xml:id='KX2a0001_ZHSJ_119-3103a.02'>邪？」李離曰：「理有法，失刑則刑，失死則死．公以臣能聽微決疑，〔二〕故使為理．今過聽</line>
<line xml:id='KX2a0001_ZHSJ_119-3103a.03'>殺人，罪當死．」遂不受令，伏劍而死．</line>
<line xml:id='KX2a0001_ZHSJ_119-3103a.04'>〔一〕　正義理，獄官也．</line>
<line xml:id='KX2a0001_ZHSJ_119-3103a.05'>〔二〕　索隱言能聽察微理，以決疑獄．故周禮司寇以五聽察獄，詞氣色耳目也．又尚書曰「服念五六日，至于旬時」</line>
<line xml:id='KX2a0001_ZHSJ_119-3103a.06'>　　　　是也．</line>
<line xml:id='KX2a0001_ZHSJ_119-3103a.07'>　　太史公曰：孫叔敖出一言，郢市復．子產病死，鄭民號哭．公儀子見好布而家婦逐．</line>
<line xml:id='KX2a0001_ZHSJ_119-3103a.08'>石奢縱父而死，楚昭名立．李離過殺而伏劍，晉文以正國法．</line>
<line xml:id='KX2a0001_ZHSJ_119-3103a.09'>【索隱述贊】奉職循理，為政之先．恤人體國，良史述焉．叔孫､鄭產，自昔稱賢．拔葵一利，赦父非</line>
<line xml:id='KX2a0001_ZHSJ_119-3103a.10'>．李離伏劍，為法而然．</line>
</surface>
<surface xml:id='KX2a0001_ZHSJ_119-3104a-z'>
<pb ed='ZHSJ' n='119-3104a' xml:id='KX2a0001_ZHSJ_119-3104a'/></surface>
</surfaceGrp>
