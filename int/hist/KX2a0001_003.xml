<div xmlns='http://www.tei-c.org/ns/1.0'  xml:id='KX2a0001_hist_003'>
<div><head>史記卷三<lb/></head>
<p xml:id='SHIJI_ZHSJ_003-0091a-2'>殷本紀第三<lb/></p>
<p xml:id='SHIJI_ZHSJ_003-0091a-3'>殷契，<ref type="note" target="#KX2a0001_hist_003-note1" n="〔一〕"/>母曰簡狄，<ref type="note" target="#KX2a0001_hist_003-note2" n="〔二〕"/>有娀氏之女，<ref type="note" target="#KX2a0001_hist_003-note3" n="〔三〕"/>為帝嚳次妃．三人行浴，見玄鳥墮其卵，簡狄<lb/>取吞之，因孕生契．<ref type="note" target="#KX2a0001_hist_003-note4" n="〔四〕"/>契長而佐禹治水有功．帝舜乃命契曰：「百姓不親，五品不訓，汝為<lb/>司徒而敬敷五教，五教在寬．」封于商，<ref type="note" target="#KX2a0001_hist_003-note5" n="〔五〕"/>賜姓子氏．<ref type="note" target="#KX2a0001_hist_003-note6" n="〔六〕"/>契興於唐､虞､大禹之際，功業著<lb/>於百姓，百姓以平．<lb/></p>
<p xml:id='SHIJI_ZHSJ_003-0092a-5'>契卒，子昭明立．昭明卒，子相土立．<ref type="note" target="#KX2a0001_hist_003-note7" n="〔一〕"/>相土卒，子昌若立．昌若卒，子曹圉立．<ref type="note" target="#KX2a0001_hist_003-note8" n="〔二〕"/><lb/>曹圉卒，<ref type="note" target="#KX2a0001_hist_003-note9" n="〔三〕"/>子冥立．<ref type="note" target="#KX2a0001_hist_003-note10" n="〔四〕"/>冥卒，子振立．<ref type="note" target="#KX2a0001_hist_003-note11" n="〔五〕"/>振卒，子微立．<ref type="note" target="#KX2a0001_hist_003-note12" n="〔六〕"/>微卒，子報丁立．報丁卒，子報<lb/>乙立．報乙卒，子報丙立．報丙卒，子主壬立．主壬卒，子主癸立．主癸卒，子天乙立，是<lb/>為成湯．<ref type="note" target="#KX2a0001_hist_003-note13" n="〔七〕"/><lb/></p>
<p xml:id='SHIJI_ZHSJ_003-0093a-7'>成湯，自契至湯八遷．<ref type="note" target="#KX2a0001_hist_003-note14" n="〔一〕"/>湯始居亳，<ref type="note" target="#KX2a0001_hist_003-note15" n="〔二〕"/>從先王居，<ref type="note" target="#KX2a0001_hist_003-note16" n="〔三〕"/>作帝誥．<ref type="note" target="#KX2a0001_hist_003-note17" n="〔四〕"/><lb/></p>
<p xml:id='SHIJI_ZHSJ_003-0093a-8'>湯征諸侯．<ref type="note" target="#KX2a0001_hist_003-note18" n="〔一〕"/>葛伯不祀，湯始伐之．<ref type="note" target="#KX2a0001_hist_003-note19" n="〔二〕"/>湯曰：「予有言：人視水見形，視民知治不．」伊<lb/>尹曰：「明哉！言能聽，道乃進．君國子民，為善者皆在王官．勉哉，勉哉！」湯曰：「汝不能<lb/>敬命，予大罰殛之，無有攸赦．」作湯征．<lb/></p>
<p xml:id='SHIJI_ZHSJ_003-0094a-10'>伊尹名阿衡．<ref type="note" target="#KX2a0001_hist_003-note20" n="〔一〕"/>阿衡欲奸湯而無由，乃為有莘氏媵臣，<ref type="note" target="#KX2a0001_hist_003-note21" n="〔二〕"/>負鼎俎，以滋味說湯，致于<lb/>王道．或曰，伊尹處士，湯使人聘迎之，五反然後肯往從湯，言素王及九主之事．<ref type="note" target="#KX2a0001_hist_003-note22" n="〔三〕"/>湯舉任<lb/>以國政．伊尹去湯適夏．既醜有夏，復歸于亳．入自北門，遇女鳩、女房，作女鳩女房．<ref type="note" target="#KX2a0001_hist_003-note23" n="〔四〕"/><lb/></p>
<p xml:id='SHIJI_ZHSJ_003-0095a-12'>湯出，見野張網四面，祝曰：「自天下四方皆入吾網．」湯曰：「嘻，盡之矣！」乃去其三<lb/>面，祝曰：「欲左，左．欲右，右．不用命，乃入吾網．」諸侯聞之，曰：「湯德至矣，及禽獸．」<lb/></p>
<p xml:id='SHIJI_ZHSJ_003-0095a-13'>當是時，夏桀為虐政淫荒，而諸侯昆吾氏為亂．<ref type="note" target="#KX2a0001_hist_003-note24" n="〔一〕"/>湯乃興師率諸侯，伊尹從湯，湯自把<lb/>鉞以伐昆吾，遂伐桀．湯曰：「格女衆庶，來，女悉聽朕言．匪台小子<ref type="note" target="#KX2a0001_hist_003-note25" n="〔二〕"/>敢行舉亂，有夏多<lb/>罪，予維聞女衆言，夏氏有罪．予畏上帝，不敢不正．<ref type="note" target="#KX2a0001_hist_003-note26" n="〔三〕"/>今夏多罪，天命殛之．今女有眾，<lb/>女曰『我君不恤我衆，舍我嗇事而割政』．<ref type="note" target="#KX2a0001_hist_003-note27" n="〔四〕"/>女其曰『有罪，其柰何』？夏王率止衆力，率<lb/>奪夏國．<ref type="note" target="#KX2a0001_hist_003-note28" n="〔五〕"/>衆有率怠不和，<ref type="note" target="#KX2a0001_hist_003-note29" n="〔六〕"/>曰『是日何時喪？予與女皆亡』！<ref type="note" target="#KX2a0001_hist_003-note30" n="〔七〕"/>夏德若茲，今朕必往．<lb/>爾尚及予一人致天之罰，予其大理女．<ref type="note" target="#KX2a0001_hist_003-note31" n="〔八〕"/>女毋不信，朕不食言．<ref type="note" target="#KX2a0001_hist_003-note32" n="〔九〕"/>女不從誓言，予則帑僇<lb/>女，無有攸赦．」以告令師，作湯誓．於是湯曰「吾甚武」，號曰武王．<ref type="note" target="#KX2a0001_hist_003-note33" n="〔一０〕"/><lb/></p>
<p xml:id='SHIJI_ZHSJ_003-0096a-15'>桀敗於有娀之虛，桀犇於鳴條，<ref type="note" target="#KX2a0001_hist_003-note34" n="〔一〕"/>夏師敗績．湯遂伐三，俘厥寶玉，<ref type="note" target="#KX2a0001_hist_003-note35" n="〔二〕"/>義伯、仲伯<lb/>作典寶．<ref type="note" target="#KX2a0001_hist_003-note36" n="〔三〕"/>湯既勝夏，欲遷其社，不可，<ref type="note" target="#KX2a0001_hist_003-note37" n="〔四〕"/>作夏社．<ref type="note" target="#KX2a0001_hist_003-note38" n="〔五〕"/>伊尹報．<ref type="note" target="#KX2a0001_hist_003-note39" n="〔六〕"/>於是諸侯畢服，湯乃踐<lb/>天子位，平定海內．<lb/></p>
<p xml:id='SHIJI_ZHSJ_003-0097a-17'>湯歸至于泰卷陶，<ref type="note" target="#KX2a0001_hist_003-note40" n="〔一〕"/>中作誥．<ref type="note" target="#KX2a0001_hist_003-note41" n="〔二〕"/>既絀夏命，<ref type="note" target="#KX2a0001_hist_003-note42" n="〔三〕"/>還亳，作湯誥：「維三月，王自至於<lb/>東郊．告諸侯羣后：『毋不有功於民，勤力迺事．予乃大罰殛女，毋予怨．』曰：『古禹、皋陶<lb/>久勞于外，其有功乎民，民乃有安．東為江，北為濟，西為河，南為淮，四瀆已修，萬民乃有<lb/>居．后稷降播，農殖百穀．三公咸有功于民，故后有立．<ref type="note" target="#KX2a0001_hist_003-note43" n="〔四〕"/>昔蚩尤與其大夫作亂百姓，帝<lb/>乃弗予，<ref type="note" target="#KX2a0001_hist_003-note44" n="〔五〕"/>有狀．<ref type="note" target="#KX2a0001_hist_003-note45" n="〔六〕"/>先王言不可不勉．』<ref type="note" target="#KX2a0001_hist_003-note46" n="〔七〕"/>曰：『不道，毋之在國，<ref type="note" target="#KX2a0001_hist_003-note47" n="〔八〕"/>女毋我怨．』」以令諸<lb/>侯．伊尹作咸有一德，<ref type="note" target="#KX2a0001_hist_003-note48" n="〔九〕"/>咎單作明居．<ref type="note" target="#KX2a0001_hist_003-note49" n="〔一０〕"/><lb/></p>
<p xml:id='SHIJI_ZHSJ_003-0098a-19'>湯乃改正朔，易服色，上白，朝會以晝．<lb/></p>
<p xml:id='SHIJI_ZHSJ_003-0098a-20'>湯崩，<ref type="note" target="#KX2a0001_hist_003-note50" n="〔一〕"/>太子太丁未立而卒，於是迺立太丁之弟外丙，是為帝外丙．帝外丙即位三<lb/>年，崩，立外丙之弟中壬，<ref type="note" target="#KX2a0001_hist_003-note51" n="〔二〕"/>是為帝中壬．帝中壬即位四年，崩，伊尹迺立太丁之子太<lb/>甲．<ref type="note" target="#KX2a0001_hist_003-note52" n="〔三〕"/>太甲，成湯適長孫也，是為帝太甲．帝太甲元年，伊尹作伊訓，作肆命，作徂后．<ref type="note" target="#KX2a0001_hist_003-note53" n="〔四〕"/><lb/></p>
<p xml:id='SHIJI_ZHSJ_003-0099a-22'>帝太甲既立三年，不明，暴虐，不遵湯法，亂德，於是伊尹放之於桐宮．<ref type="note" target="#KX2a0001_hist_003-note54" n="〔一〕"/>三年，伊尹<lb/>攝行政當國，以朝諸侯．<lb/></p>
<p xml:id='SHIJI_ZHSJ_003-0099a-23'>帝太甲居桐宮三年，悔過自責，反善，於是伊尹迺迎帝太甲而授之政．帝太甲修德，諸<lb/>侯咸歸殷，百姓以寧．伊尹嘉之，迺作太甲訓三篇，襃帝太甲，稱太宗．<lb/></p>
<p xml:id='SHIJI_ZHSJ_003-0099a-24'>太宗崩，子沃丁立．帝沃丁之時，伊尹卒．既葬伊尹於亳，<ref type="note" target="#KX2a0001_hist_003-note55" n="〔一〕"/>咎單遂訓伊尹事，作沃丁．<lb/></p>
<p xml:id='SHIJI_ZHSJ_003-0099a-25'>沃丁崩，弟太庚立，是為帝太庚．帝太庚崩，子帝小甲立．<ref type="note" target="#KX2a0001_hist_003-note56" n="〔一〕"/>帝小甲崩，弟雍己立，是<lb/>為帝雍己．殷道衰，諸侯或不至．<lb/></p>
<p xml:id='SHIJI_ZHSJ_003-0100a-27'>帝雍己崩，弟太戊立，是為帝太戊．帝太戊立伊陟為相．<ref type="note" target="#KX2a0001_hist_003-note57" n="〔一〕"/>亳有祥桑穀共生於朝，一<lb/>暮大拱．<ref type="note" target="#KX2a0001_hist_003-note58" n="〔二〕"/>帝太戊懼，問伊陟．伊陟曰：「臣聞妖不勝德，帝之政其有闕與？帝其修德．」<lb/>太戊從之，而祥桑枯死而去．<ref type="note" target="#KX2a0001_hist_003-note59" n="〔三〕"/>伊陟贊言于巫咸．<ref type="note" target="#KX2a0001_hist_003-note60" n="〔四〕"/>巫咸治王家有成，作咸艾，<ref type="note" target="#KX2a0001_hist_003-note61" n="〔五〕"/>作太<lb/>戊．帝太戊贊伊陟于廟，言弗臣，伊陟讓，作原命．<ref type="note" target="#KX2a0001_hist_003-note62" n="〔六〕"/>殷復興，諸侯歸之，故稱中宗．<lb/></p>
<p xml:id='SHIJI_ZHSJ_003-0100a-28'>中宗崩，子帝中丁立．帝中丁遷于隞．<ref type="note" target="#KX2a0001_hist_003-note63" n="〔一〕"/>河亶甲居相．<ref type="note" target="#KX2a0001_hist_003-note64" n="〔二〕"/>祖乙遷于邢．<ref type="note" target="#KX2a0001_hist_003-note65" n="〔三〕"/>帝中丁崩，<lb/>弟外壬立，是為帝外壬．仲丁書闕不具．<ref type="note" target="#KX2a0001_hist_003-note66" n="〔四〕"/>帝外壬崩，弟河亶甲立，是為帝河亶甲．河亶<lb/>甲時，殷復衰．<lb/></p>
<p xml:id='SHIJI_ZHSJ_003-0101a-30'>河亶甲崩，子帝祖乙立．帝祖乙立，殷復興．巫賢任職．<lb/></p>
<p xml:id='SHIJI_ZHSJ_003-0101a-31'>祖乙崩，子帝祖辛立．帝祖辛崩，弟沃甲立，是為帝沃甲．<ref type="note" target="#KX2a0001_hist_003-note67" n="〔一〕"/>帝沃甲崩，立沃甲兄祖辛<lb/>之子祖丁，是為帝祖丁．帝祖丁崩，立弟沃甲之子南庚，是為帝南庚．帝南庚崩，立帝祖丁<lb/>之子陽甲，是為帝陽甲．帝陽甲之時，殷衰．<lb/></p>
<p xml:id='SHIJI_ZHSJ_003-0101a-32'>自中丁以來，廢適而更立諸弟子，弟子或爭相代立，比九世亂，於是諸侯莫朝．<lb/><lb/></p>
<p xml:id='SHIJI_ZHSJ_003-0102a-34'>帝陽甲崩，弟盤庚立，是為帝盤庚．帝盤庚之時，殷已都河北，盤庚渡河南，復居成湯<lb/>之故居，迺五遷，無定處．<ref type="note" target="#KX2a0001_hist_003-note68" n="〔一〕"/>殷民咨胥皆怨，不欲徙．<ref type="note" target="#KX2a0001_hist_003-note69" n="〔二〕"/>盤庚乃告諭諸侯大臣曰：「昔高后<lb/>成湯與爾之先祖俱定天下，法則可修．舍而弗勉，何以成德！」乃遂涉河南，治亳，<ref type="note" target="#KX2a0001_hist_003-note70" n="〔三〕"/>行湯<lb/>之政，然後百姓由寧，殷道復興．諸侯來朝，以其遵成湯之德也．<lb/></p>
<p xml:id='SHIJI_ZHSJ_003-0102a-35'>帝盤庚崩，弟小辛立，是為帝小辛．帝小辛立，殷復衰．百姓思盤庚，迺作盤庚三<lb/>篇．<ref type="note" target="#KX2a0001_hist_003-note71" n="〔一〕"/>帝小辛崩，弟小乙立，是為帝小乙．<lb/></p>
<p xml:id='SHIJI_ZHSJ_003-0102a-36'>帝小乙崩，子帝武丁立．帝武丁即位，思復興殷，而未得其佐．三年不言，政事決定於<lb/>冢宰，<ref type="note" target="#KX2a0001_hist_003-note72" n="〔一〕"/>以觀國風．武丁夜夢得聖人，名曰說．以夢所見視羣臣百吏，皆非也．於是迺使<lb/>百工營求之野，得說於傅險中．<ref type="note" target="#KX2a0001_hist_003-note73" n="〔二〕"/>是時說為胥靡，築於傅險．<ref type="note" target="#KX2a0001_hist_003-note74" n="〔三〕"/>見於武丁，武丁曰是也．<lb/>得而與之語，果聖人，舉以為相，殷國大治．故遂以傅險姓之，號曰傅說．<lb/></p>
<p xml:id='SHIJI_ZHSJ_003-0103a-38'>帝武丁祭成湯，明日，有飛雉登鼎耳而呴，<ref type="note" target="#KX2a0001_hist_003-note75" n="〔一〕"/>武丁懼．祖己曰：<ref type="note" target="#KX2a0001_hist_003-note76" n="〔二〕"/>「王勿憂，先修政<lb/>事．」祖己乃訓王曰：「唯天監下典厥義，<ref type="note" target="#KX2a0001_hist_003-note77" n="〔三〕"/>降年有永有不永，非天夭民，中絕其命．民有不<lb/>若德，不聽罪，天既附命正厥德，<ref type="note" target="#KX2a0001_hist_003-note78" n="〔四〕"/>乃曰其奈何．鳴呼！王嗣敬民，罔非天繼，常祀毋禮于<lb/>[⿱𠫓廾]道．」<ref type="note" target="#KX2a0001_hist_003-note79" n="〔五〕"/>武丁修政行德，天下咸驩，殷道復興．<lb/></p>
<p xml:id='SHIJI_ZHSJ_003-0104a-40'>帝武丁崩，子帝祖庚立．祖己嘉武丁之以祥雉為德，立其廟為高宗，遂作高宗肜日及<lb/>訓．<ref type="note" target="#KX2a0001_hist_003-note80" n="〔一〕"/><lb/></p>
<p xml:id='SHIJI_ZHSJ_003-0104a-41'>帝祖庚崩，弟祖甲立，是為帝甲．帝甲淫亂，殷復衰．<ref type="note" target="#KX2a0001_hist_003-note81" n="〔一〕"/><lb/></p>
<p xml:id='SHIJI_ZHSJ_003-0104a-42'>帝甲崩，子帝廩辛立．<ref type="note" target="#KX2a0001_hist_003-note82" n="〔一〕"/>帝廩辛崩，弟庚丁立，是為帝庚丁．帝庚丁崩，子帝武乙立．<lb/>殷復去亳，徙河北．<lb/></p>
<p xml:id='SHIJI_ZHSJ_003-0104a-43'>帝武乙無道，為偶人，<ref type="note" target="#KX2a0001_hist_003-note83" n="〔一〕"/>謂之天神．與之博，令人為行．<ref type="note" target="#KX2a0001_hist_003-note84" n="〔二〕"/>天神不勝，乃僇辱之．為<lb/>革囊，盛血，卬而射之，命曰「射天」．武乙獵於河渭之閒，暴雷，武乙震死．子帝太丁立．<lb/>帝太丁崩，子帝乙立．帝乙立，殷益衰．<lb/><lb/></p>
<p xml:id='SHIJI_ZHSJ_003-0105a-45'>帝乙長子曰微子啟，<ref type="note" target="#KX2a0001_hist_003-note85" n="〔一〕"/>啟母賤，不得嗣．<ref type="note" target="#KX2a0001_hist_003-note86" n="〔二〕"/>少子辛，辛母正后，辛為嗣．帝乙崩，子辛<lb/>立，是為帝辛，天下謂之紂．<ref type="note" target="#KX2a0001_hist_003-note87" n="〔三〕"/><lb/></p>
<p xml:id='SHIJI_ZHSJ_003-0105a-46'>帝紂資辨捷疾，聞見甚敏；材力過人，手格猛獸；<ref type="note" target="#KX2a0001_hist_003-note88" n="〔一〕"/>知足以距諫，言足以飾非；矜人<lb/>臣以能，高天下以聲，以為皆出己之下．好酒淫樂，嬖於婦人．愛妲己，<ref type="note" target="#KX2a0001_hist_003-note89" n="〔二〕"/>妲己之言是從．<lb/>於是使師涓作新淫聲，北里之舞，靡靡之樂．厚賦稅以實鹿臺之錢，<ref type="note" target="#KX2a0001_hist_003-note90" n="〔三〕"/>而盈鉅橋之粟．<ref type="note" target="#KX2a0001_hist_003-note91" n="〔四〕"/><lb/>益收狗馬奇物，充仞宮室．益廣沙丘苑臺，<ref type="note" target="#KX2a0001_hist_003-note92" n="〔五〕"/>多取野獸蜚鳥置其中．慢於鬼神．大樂<lb/>戲於沙丘，<ref type="note" target="#KX2a0001_hist_003-note93" n="〔六〕"/>以酒為池，<ref type="note" target="#KX2a0001_hist_003-note94" n="〔七〕"/>縣肉為林，<ref type="note" target="#KX2a0001_hist_003-note95" n="〔八〕"/>使男女倮<ref type="note" target="#KX2a0001_hist_003-note96" n="〔九〕"/>相逐其閒，為長夜之飲．<lb/></p>
<p xml:id='SHIJI_ZHSJ_003-0106a-48'>百姓怨望而諸侯有畔者，於是紂乃重刑辟，有炮格之法．<ref type="note" target="#KX2a0001_hist_003-note97" n="〔一〕"/>以西伯昌､九侯､<ref type="note" target="#KX2a0001_hist_003-note98" n="〔二〕"/>鄂<lb/>侯<ref type="note" target="#KX2a0001_hist_003-note99" n="〔三〕"/>為三公．九侯有好女，入之紂．九侯女不憙淫，<ref type="note" target="#KX2a0001_hist_003-note100" n="〔四〕"/>紂怒，殺之，而醢九侯．鄂侯爭之<lb/>彊，辨之疾，并脯鄂侯．西伯昌聞之，竊嘆．崇侯虎知之，以告紂，紂囚西伯羑里．<ref type="note" target="#KX2a0001_hist_003-note101" n="〔五〕"/>西伯<lb/>之臣閎夭之徒，求美女奇物善馬以獻紂，紂乃赦西伯．西伯出而獻洛西之地，<ref type="note" target="#KX2a0001_hist_003-note102" n="〔六〕"/>以請除炮<lb/>格之刑．紂乃許之，賜弓矢斧鉞，使得征伐，為西伯．而用費中為政．<ref type="note" target="#KX2a0001_hist_003-note103" n="〔七〕"/>費中善諛，好利，<lb/>殷人弗親．紂又用惡來．<ref type="note" target="#KX2a0001_hist_003-note104" n="〔八〕"/>惡來善毀讒，諸侯以此益疏．<lb/></p>
<p xml:id='SHIJI_ZHSJ_003-0107a-50'>西伯歸，乃陰修德行善，諸侯多叛紂而往歸西伯．西伯滋大，紂由是稍失權重．王子<lb/>比干諫，弗聽．商容賢者，百姓愛之，紂廢之．及西伯伐飢國，滅之，<ref type="note" target="#KX2a0001_hist_003-note105" n="〔一〕"/>紂之臣祖伊<ref type="note" target="#KX2a0001_hist_003-note106" n="〔二〕"/>聞<lb/>之而咎周，<ref type="note" target="#KX2a0001_hist_003-note107" n="〔三〕"/>恐，奔告紂曰：「天既訖我殷命，假人元龜，<ref type="note" target="#KX2a0001_hist_003-note108" n="〔四〕"/>無敢知吉，<ref type="note" target="#KX2a0001_hist_003-note109" n="〔五〕"/>非先王不相我後<lb/>人，<ref type="note" target="#KX2a0001_hist_003-note110" n="〔六〕"/>維王淫虐用自絕，故天[⿱𠫓廾]我，不有安食，不虞知天性，不迪率典．<ref type="note" target="#KX2a0001_hist_003-note111" n="〔七〕"/>今我民罔不欲<lb/>喪，曰『天曷不降威，大命胡不至』？今王其柰何？」紂曰：「我生不有命在天乎！」祖伊<lb/>反，曰：「紂不可諫矣．」西伯既卒，周武王之東伐，至盟津，諸侯叛殷會周者八百．諸侯皆<lb/>曰：「紂可伐矣．」武王曰：「爾未知天命．」乃復歸．<lb/></p>
<p xml:id='SHIJI_ZHSJ_003-0108a-52'>紂愈淫亂不止．微子數諫不聽，乃與大師､少師謀，遂去．比干曰：「為人臣者，不得不<lb/>以死爭．」迺強諫紂．紂怒曰：「吾聞聖人心有七竅．」剖比干，觀其心．<ref type="note" target="#KX2a0001_hist_003-note112" n="〔一〕"/>箕子懼，乃詳狂為<lb/>奴，紂又囚之．殷之大師､少師乃持其祭樂器奔周．周武王於是遂率諸侯伐紂．紂亦發兵<lb/>距之牧野．<ref type="note" target="#KX2a0001_hist_003-note113" n="〔二〕"/>甲子日，紂兵敗．紂走入，登鹿臺，<ref type="note" target="#KX2a0001_hist_003-note114" n="〔三〕"/>衣其寶玉衣，赴火而死．<ref type="note" target="#KX2a0001_hist_003-note115" n="〔四〕"/>周武王遂<lb/>斬紂頭，縣之【大】白旗．殺妲己．釋箕子之囚，封比干之墓，表商容之閭．<ref type="note" target="#KX2a0001_hist_003-note116" n="〔五〕"/>封紂子武<lb/>庚､祿父，以續殷祀，<ref type="note" target="#KX2a0001_hist_003-note117" n="〔六〕"/>令修行盤庚之政．殷民大說．於是周武王為天子．其後世貶帝<lb/>號，號為王．<ref type="note" target="#KX2a0001_hist_003-note118" n="〔七〕"/>而封殷後為諸侯，屬周．<ref type="note" target="#KX2a0001_hist_003-note119" n="〔八〕"/><lb/></p>
<p xml:id='SHIJI_ZHSJ_003-0109a-54'>周武王崩，武庚與管叔､蔡叔作亂，成王命周公誅之，而立微子於宋，以續殷後焉．<lb/></p>
<p xml:id='SHIJI_ZHSJ_003-0109a-55'>太史公曰：余以頌次契之事，自成湯以來，采於書詩．契為子姓，其後分封，以國為<lb/>姓，有殷氏､來氏､宋氏､空桐氏､稚氏､<ref type="note" target="#KX2a0001_hist_003-note120" n="〔一〕"/>北殷氏､<ref type="note" target="#KX2a0001_hist_003-note121" n="〔二〕"/>目夷氏．孔子曰，殷路車為善，而色<lb/>尚白．<ref type="note" target="#KX2a0001_hist_003-note122" n="〔三〕"/><lb/><ref type="note" target="#KX2a0001_hist_003-note123" n="贊"/></p>
</div>
<div type="notes">
<note xml:id="KX2a0001_hist_003-note0"></note>
<note xml:id="KX2a0001_hist_003-note1">〔一〕索隱契始封商，其後裔盤庚遷殷，殷在鄴南，遂為天下號．契是殷家始祖，故言殷契．正義括地志云：「相<lb/>州安陽本盤庚所都，即北蒙，殷墟南去朝歌城百四十六里．竹書紀年云『盤庚自奄遷于北蒙，曰殷墟，南去鄴四<lb/>十里』，是舊鄴城西南三十里有洹水，南岸三里有安陽城，西有城名殷墟，所謂北蒙者也．」今按：洹水在相州北<lb/>四里，安陽城即相州外城也．<lb/></note>
<note xml:id="KX2a0001_hist_003-note2">〔二〕索隱舊本作「易」，易狄音同．又作「逷」，吐歷反．<lb/></note>
<note xml:id="KX2a0001_hist_003-note3">〔三〕集解淮南子曰：「有娀在不周之北．」正義按：記云「桀敗於有娀之墟」，有娀當在蒲州也．<lb/></note>
<note xml:id="KX2a0001_hist_003-note4">〔四〕索隱譙周云：「契生堯代，舜始舉之，必非嚳子．以其父微，故不著名．其母娀氏女，與宗婦三人浴于川，玄鳥<lb/>遺卵，簡狄吞之，則簡狄非帝嚳次妃明也．」<lb/></note>
<note xml:id="KX2a0001_hist_003-note5">〔五〕集解鄭玄曰：「商國在太華之陽．」皇甫謐曰：「今上洛商是也．」索隱堯封契於商，即詩商頌云「有娀方將，<lb/>帝立子生商」是也．正義括地志云：「商州東八十里商洛縣，本商邑，古之商國，帝嚳之子所封也．」<lb/></note>
<note xml:id="KX2a0001_hist_003-note6">〔六〕集解禮緯曰：「祖以玄鳥生子也．」正義括地志云：「故子城在渭州華城縣東北八十里，蓋子姓之別邑．」<lb/></note>
<note xml:id="KX2a0001_hist_003-note7">〔一〕集解宋忠曰：「相土就契封於商．春秋左氏傳曰『閼伯居商丘，相土因之』．」索隱相土佐夏，功著於商，詩<lb/>頌曰「相土烈烈，海外有截」是也．左傳曰「昔陶唐氏火正閼伯居商丘，相土因之」，是始封商也．正義括地<lb/>志云：「宋州宋城縣古閼伯之墟，即商丘也，又云羿所封之地．」<lb/></note>
<note xml:id="KX2a0001_hist_003-note8">〔二〕索隱系本作「糧圉」也．<lb/></note>
<note xml:id="KX2a0001_hist_003-note9">〔三〕正義圉音語，出系本．<lb/></note>
<note xml:id="KX2a0001_hist_003-note10">〔四〕集解宋忠曰：「冥為司空，勤其官事，死於水中，殷人郊之．」索隱禮記曰「冥勤其官而水死」，殷人祖契而郊<lb/>冥也．<lb/></note>
<note xml:id="KX2a0001_hist_003-note11">〔五〕索隱系本作「核」．<lb/></note>
<note xml:id="KX2a0001_hist_003-note12">〔六〕索隱皇甫謐云：「微字上甲，其母以甲日生故也．」商家生子，以日為名，蓋自微始．譙周以為死稱廟主曰「甲」<lb/>也．<lb/></note>
<note xml:id="KX2a0001_hist_003-note13">〔七〕集解張晏曰：「禹，湯，皆字也．二王去唐、虞之文，從高陽之質，故夏、殷之王皆以名為號．」謚法曰：「除虐去<lb/>殘曰湯．」索隱湯名履，書曰「予小子履」是也．又稱天乙者，譙周云「夏、殷之禮，生稱王，死稱廟主，皆以帝<lb/>名配之．天亦帝也，殷人尊湯，故曰天乙」．從契至湯凡十四代，故國語曰「玄王勤商，十四代興」．玄王，契也．<lb/></note>
<note xml:id="KX2a0001_hist_003-note14">〔一〕集解孔安國曰：「十四世凡八徙國都．」<lb/></note>
<note xml:id="KX2a0001_hist_003-note15">〔二〕集解皇甫謐曰：「梁國穀熟為南亳，即湯都也．」正義括地志云：「宋州穀熟縣西南三十五里南亳故城，即<lb/>南亳，湯都也．宋州北五十里大蒙城為景亳，湯所盟地，因景山為名．河南偃師為西亳，帝嚳及湯所都，盤庚亦<lb/>徙都之．」<lb/></note>
<note xml:id="KX2a0001_hist_003-note16">〔三〕集解孔安國曰：「契父帝嚳都亳，湯自商丘遷焉，故曰『從先王居』．」正義按：亳，偃師城也．商丘，宋州也．<lb/>湯即位，都南亳，後徙西亳也．括地志云：「亳邑故城在洛州偃師縣西十四里，本帝嚳之墟，商湯之都也．」<lb/></note>
<note xml:id="KX2a0001_hist_003-note17">〔四〕索隱一作「」．上云「從先王居」，故作帝．孔安國以為作誥告先王，言己來居亳也．<lb/></note>
<note xml:id="KX2a0001_hist_003-note18">〔一〕集解孔安國曰：「為夏方伯，得專征伐．」<lb/></note>
<note xml:id="KX2a0001_hist_003-note19">〔二〕集解孟子曰：「湯居亳，與葛伯為鄰．」地理志曰葛今梁國寧陵之葛鄉．<lb/></note>
<note xml:id="KX2a0001_hist_003-note20">〔一〕索隱孫子兵書：「伊尹名摯．」孔安國亦曰「伊摯」．然解者以阿衡為官名．按：阿，倚也，衡，平也．言依倚而取<lb/>平．書曰「惟嗣王弗惠于阿衡」，亦曰保衡，皆伊尹之官號，非名也．皇甫謐曰：「伊尹，力牧之後，生於空桑．」<lb/>又呂氏春秋云：「有侁氏女採桑，得嬰兒于空桑，母居伊水，命曰伊尹．」尹，正也，謂湯使之正天下．<lb/></note>
<note xml:id="KX2a0001_hist_003-note21">〔二〕集解列女傳曰：「湯妃有莘氏之女．」正義括地志云：「古莘國在汴州陳留縣東五里，故莘城是也．陳留風<lb/>俗傳云陳留外黃有莘昌亭，本宋地，莘氏邑也．」媵，翊剩反．爾雅云：「媵，將，送也．」<lb/></note>
<note xml:id="KX2a0001_hist_003-note22">〔三〕集解劉向別錄曰：「九主者，有法君、專君、授君、勞君、等君、寄君、破君、國君、三歲社君，凡九品，圖畫其<lb/>形．」索隱按：素王者太素上皇，其道質素，故稱素王．九主者，三皇、五帝及夏禹也．或曰，九主謂九皇也．<lb/>然按注劉向所稱九主，載之七錄，名稱甚奇，不知所憑據耳．法君，謂用法嚴急之君，若秦孝公及始皇等也．勞<lb/>君，謂勤勞天下，若禹、稷等也．等君，等者平也，謂定等威，均祿賞，若高祖封功臣，侯雍齒也．授君，謂人君不<lb/>能自理，而政歸其臣，若燕王噲授子之，禹授益之比也．專君，謂專己獨斷，不任賢臣，若漢宣之比也．破君，謂<lb/>輕敵致寇，國滅君死，若楚戊、吳濞等是也．寄君，謂人困於下，主驕於上，離析可待，故孟軻謂之「寄君」也．國<lb/>君，國當為「固」，字之訛耳．固，謂完城郭，利甲兵，而不修德，若三苗、智伯之類也．三歲社君，謂在襁褓而主社<lb/>稷，若周成王、漢昭、平等是也．又注本九主，謂法君、勞君、等君、專君、授君、破君、國君，以三歲社君為二，恐<lb/>非．<lb/></note>
<note xml:id="KX2a0001_hist_003-note23">〔四〕集解孔安國曰：「鳩房二人，湯之賢臣也．二篇言所以醜夏而還之意也．」<lb/></note>
<note xml:id="KX2a0001_hist_003-note24">〔一〕正義帝嚳時陸終之長子，昆吾氏之後也．世本云「昆吾者，衞氏」是．<lb/></note>
<note xml:id="KX2a0001_hist_003-note25">〔二〕集解馬融曰：「台，我也．」<lb/></note>
<note xml:id="KX2a0001_hist_003-note26">〔三〕集解孔安國曰：「不敢不正桀之罪而誅之．」<lb/></note>
<note xml:id="KX2a0001_hist_003-note27">〔四〕集解孔安國曰：「奪民農功，而為割剝之政．」<lb/></note>
<note xml:id="KX2a0001_hist_003-note28">〔五〕集解孔安國曰：「桀之君臣相率遏止眾力，使不得事農，相率割剝夏之邑居．」<lb/></note>
<note xml:id="KX2a0001_hist_003-note29">〔六〕集解馬融曰：「眾民相率怠惰，不和同．」<lb/></note>
<note xml:id="KX2a0001_hist_003-note30">〔七〕集解尚書大傳曰：「桀云『天之有日，猶吾之有民，日有亡哉，日亡吾亦亡矣』．」<lb/></note>
<note xml:id="KX2a0001_hist_003-note31">〔八〕集解尚書「理」字作「賚」．鄭玄曰：「賚，賜也．」<lb/></note>
<note xml:id="KX2a0001_hist_003-note32">〔九〕索隱左傳云：「食言多矣，能無肥乎？」是謂妄言為食言．<lb/></note>
<note xml:id="KX2a0001_hist_003-note33">〔一０〕集解詩云：「武王載旆，有虔秉鉞．」毛傳曰：「武王，湯也．」<lb/></note>
<note xml:id="KX2a0001_hist_003-note34">〔一〕正義括地志云：「高涯原在蒲州安邑縣北三十里南阪口，即古鳴條陌也．鳴條戰地，在安邑西．」<lb/></note>
<note xml:id="KX2a0001_hist_003-note35">〔二〕集解孔安國曰：「三，國名，桀走保之，今定陶也．俘，取也．」正義括地志云：「曹州濟陰縣即古定陶也，<lb/>東有三鬷亭是也．」<lb/></note>
<note xml:id="KX2a0001_hist_003-note36">〔三〕集解孔安國曰：「二臣作典寶一篇，言國之常寶也．」<lb/></note>
<note xml:id="KX2a0001_hist_003-note37">〔四〕集解孔安國曰：「欲變置社稷，而後世無及句龍者，故不可而止．」<lb/></note>
<note xml:id="KX2a0001_hist_003-note38">〔五〕集解孔安國曰：「言夏社不可遷之義．」<lb/></note>
<note xml:id="KX2a0001_hist_003-note39">〔六〕集解徐廣曰：「一云『伊尹報政』．」<lb/></note>
<note xml:id="KX2a0001_hist_003-note40">〔一〕集解徐廣曰：「一無此『陶』字．」孔安國曰：「地名．湯自三而還．」索隱鄒誕生「卷」作「坰」，又作「泂」，<lb/>則卷當為「坰」，與尚書同，非衍字也．其下「陶」字是衍耳．何以知然？解尚書者以大坰今定陶是也，舊本或傍<lb/>記其地名，後人轉寫遂衍斯字也．正義坰，古銘反．<lb/></note>
<note xml:id="KX2a0001_hist_003-note41">〔二〕集解孔安國曰：「仲虺，湯左相奚仲之後．」索隱仲虺二音．作「壘」，音如字，尚書又作「虺」也．<lb/></note>
<note xml:id="KX2a0001_hist_003-note42">〔三〕集解孔安國曰：「絀其王命．」<lb/></note>
<note xml:id="KX2a0001_hist_003-note43">〔四〕集解徐廣曰：「一作『土』．」索隱謂禹、皋陶有功於人，建立其後，故云有立．<lb/></note>
<note xml:id="KX2a0001_hist_003-note44">〔五〕集解音與．<lb/></note>
<note xml:id="KX2a0001_hist_003-note45">〔六〕索隱帝，天也．謂蚩尤作亂，上天乃不佑之，是為弗與．有狀，言其罪大而有形狀，故黃帝滅之．<lb/></note>
<note xml:id="KX2a0001_hist_003-note46">〔七〕索隱先王指黃帝、帝堯、帝舜等言．禹、咎繇以久勞于外，故後有立．及蚩尤作亂，天不佑之，乃致黃帝滅之．<lb/>皆是先王賞有功，誅有罪，言今汝不可不勉．此湯誡其臣．<lb/></note>
<note xml:id="KX2a0001_hist_003-note47">〔八〕集解徐廣曰：「之，一作『政』．」索隱不道猶無道也．又誡諸侯云，汝為不道，我則無令汝之在國．<lb/></note>
<note xml:id="KX2a0001_hist_003-note48">〔九〕集解王肅曰：「言君臣皆有一德．」索隱按：尚書伊尹作咸有一德在太甲時，太史公記之於斯，謂成湯之日，<lb/>其言又失次序．<lb/></note>
<note xml:id="KX2a0001_hist_003-note49">〔一０〕集解馬融曰：「咎單，湯司空也．明居民之法也．」<lb/></note>
<note xml:id="KX2a0001_hist_003-note50">〔一〕集解皇覽曰：「湯冢在濟陰亳縣北東郭，去縣三里．冢四方，方各十步，高七尺，上平，處平地．漢哀帝建平元<lb/>年，大司空（御）史【御】長卿案行水災，因行湯冢．劉向曰：『殷湯無葬處．』」皇甫謐曰：「即位十七年而踐天子<lb/>位，為天子十三年，年百歲而崩．」索隱長卿，諸本多作劫姓．按：風俗通有御氏，為漢司空（御）史，其名長<lb/>卿，明劫非也．亦有劫彌，不得為御史．正義括地志云：「薄城北郭東三里平地有湯冢．按：在蒙，即北薄<lb/>也．又云洛州偃師縣東六里有湯冢，近桐宮，蓋此是也．」<lb/></note>
<note xml:id="KX2a0001_hist_003-note51">〔二〕正義仲任二音．<lb/></note>
<note xml:id="KX2a0001_hist_003-note52">〔三〕正義尚書孔子序云「成湯既沒，太甲元年」，不言有外丙、仲壬，而太史公採世本，有外丙、仲壬，二書不同，當是<lb/>信則傳信，疑則傳疑．<lb/></note>
<note xml:id="KX2a0001_hist_003-note53">〔四〕集解鄭玄曰：「肆命者，陳政教所當為也．徂后者，言湯之法度也．」<lb/></note>
<note xml:id="KX2a0001_hist_003-note54">〔一〕集解孔安國曰：「湯葬地．」鄭玄曰：「地名也，有王離宮焉．」正義晉太康地記云：「尸鄉南有亳阪，東有城，<lb/>太甲所放處也．」按：尸鄉在洛州偃師縣西南五里也．<lb/></note>
<note xml:id="KX2a0001_hist_003-note55">〔一〕集解皇覽曰：「伊尹冢在濟陰己氏平利鄉，亳近己氏．」正義括地志云：「伊尹墓在洛州偃師縣西北八里．<lb/>又云宋州楚丘縣西北十五里有伊尹墓，恐非也．」帝王世紀：「伊尹名摯，為湯相，號阿衡，年百歲卒，大霧三日，<lb/>沃丁以天子禮葬之．」<lb/></note>
<note xml:id="KX2a0001_hist_003-note56">〔一〕集解徐廣曰：「世表云帝小甲，太庚弟也．」<lb/></note>
<note xml:id="KX2a0001_hist_003-note57">〔一〕集解孔安國曰：「伊陟，伊尹之子．」<lb/></note>
<note xml:id="KX2a0001_hist_003-note58">〔二〕集解孔安國曰：「祥，妖怪也．二木合生，不恭之罰．」鄭玄曰：「兩手搤之曰拱．」索隱此云「一暮大拱」，尚<lb/>書大傳作「七日大拱」，與此不同．<lb/></note>
<note xml:id="KX2a0001_hist_003-note59">〔三〕索隱劉伯莊言枯死而消去不見，今以為由帝修德而妖祥遂去．<lb/></note>
<note xml:id="KX2a0001_hist_003-note60">〔四〕集解孔安國曰：「贊，告也．巫咸，臣名也．」正義按：巫咸及子賢冢皆在蘇州常熟縣西海虞山上，蓋二子本<lb/>吳人也．<lb/></note>
<note xml:id="KX2a0001_hist_003-note61">〔五〕集解馬融曰：「艾，治也．」<lb/></note>
<note xml:id="KX2a0001_hist_003-note62">〔六〕集解馬融曰：「原，臣名也．命原以禹、湯之道我所修也．」<lb/></note>
<note xml:id="KX2a0001_hist_003-note63">〔一〕集解孔安國曰：「地名．」皇甫謐曰：「或云河南敖倉是也．」索隱隞亦作「囂」，並音敖字．正義括地志<lb/>云：「滎陽故城在鄭州滎澤縣西南十七里，殷時敖地也．」<lb/></note>
<note xml:id="KX2a0001_hist_003-note64">〔二〕集解孔安國曰：「地名，在河北．」正義括地志云：「故殷城在相州內黃縣東南十三里，即河亶甲所築都之，<lb/>故名殷城也．」<lb/></note>
<note xml:id="KX2a0001_hist_003-note65">〔三〕索隱邢音耿．近代本亦作「耿」．今河東皮氏縣有耿鄉．正義括地志云：「絳州龍門縣東南十二里耿城，故<lb/>耿國也．」<lb/></note>
<note xml:id="KX2a0001_hist_003-note66">〔四〕索隱蓋太史公知舊有仲丁書，今已遺闕不具也．<lb/></note>
<note xml:id="KX2a0001_hist_003-note67">〔一〕索隱系本作「開甲」也．<lb/></note>
<note xml:id="KX2a0001_hist_003-note68">〔一〕集解孔安國曰：「自湯至盤庚凡五遷都．」正義自湯南亳遷西亳，仲丁遷隞，河亶甲居相，祖乙居耿，盤庚渡<lb/>河，南居西亳，是五遷也．<lb/></note>
<note xml:id="KX2a0001_hist_003-note69">〔二〕集解孔安國曰：「胥，相也．民不欲徙，皆咨嗟憂愁，相與怨其上也．」<lb/></note>
<note xml:id="KX2a0001_hist_003-note70">〔三〕集解鄭玄曰：「治於亳之殷地，商家自此徙，而改號曰殷亳．」皇甫謐曰：「今偃師是也．」<lb/></note>
<note xml:id="KX2a0001_hist_003-note71">〔一〕索隱尚書「盤庚將治亳，殷民咨胥怨，作盤庚」，此以盤庚崩，弟小辛立，百姓思之，乃作盤庚，由不見古文也．<lb/></note>
<note xml:id="KX2a0001_hist_003-note72">〔一〕集解鄭玄曰：「冢宰，天官卿貳王事者．」<lb/></note>
<note xml:id="KX2a0001_hist_003-note73">〔二〕集解徐廣曰：「尸子云傅巖在北海之洲．」索隱舊本作「險」，亦作「巖」也．正義【括】地（理）志云：「傅<lb/>險即傅說版築之處，所隱之處窟名聖人窟，在今陝州河北縣北七里，即虞國虢國之界．又有傅說祠．注水經云<lb/>沙㵎水北出虞山，東南逕傅巖，歷傅說隱室前，俗名聖人窟．」<lb/></note>
<note xml:id="KX2a0001_hist_003-note74">〔三〕集解孔安國曰：「傅氏之巖在虞虢之界，通道所經，有㵎水壞道，常使胥靡刑人築護此道．說賢而隱，代胥靡<lb/>築之，以供食也．」<lb/></note>
<note xml:id="KX2a0001_hist_003-note75">〔一〕正義音構．呴，雉鳴也．詩云：「雉之朝呴．」<lb/></note>
<note xml:id="KX2a0001_hist_003-note76">〔二〕集解孔安國曰：「賢臣名．」<lb/></note>
<note xml:id="KX2a0001_hist_003-note77">〔三〕集解孔安國曰：「言天視下民以義為常也．」<lb/></note>
<note xml:id="KX2a0001_hist_003-note78">〔四〕集解孔安國曰：「不順德，言無義也．不服罪，不改修也．天以信命正其德，謂其有永有不永．」索隱附，依<lb/>尚書音孚．<lb/></note>
<note xml:id="KX2a0001_hist_003-note79">〔五〕集解孔安國曰：「王者主民，當敬民事．民事無非天所嗣常也．祭祀有常，不當特豐於近也．」索隱祭祀有<lb/>常，無為豐殺之禮於是以[⿱𠫓廾]常道．<lb/></note>
<note xml:id="KX2a0001_hist_003-note80">〔一〕集解孔安國曰：「祭之明日又祭，殷曰肜，周曰繹．」<lb/></note>
<note xml:id="KX2a0001_hist_003-note81">〔一〕索隱國語云「帝甲亂之，七代而隕」是也．<lb/></note>
<note xml:id="KX2a0001_hist_003-note82">〔一〕索隱漢書古今人表及帝王代紀皆作「馮辛」．<lb/></note>
<note xml:id="KX2a0001_hist_003-note83">〔一〕索隱偶音寓．亦如字．正義偶，五苟反．偶，對也．以土木為人，對象於人形也．<lb/></note>
<note xml:id="KX2a0001_hist_003-note84">〔二〕正義為，于偽反．行，胡孟反．<lb/></note>
<note xml:id="KX2a0001_hist_003-note85">〔一〕索隱微，國號．爵為子．啟，名也．孔子家語云「微」或作「魏」，讀從微音．鄒本亦然也．<lb/></note>
<note xml:id="KX2a0001_hist_003-note86">〔二〕索隱此以啟與紂異母，而鄭玄稱為同母，依呂氏春秋，言母當生啟時猶未正立，及生紂時始正為妃，故啟大而<lb/>庶，紂小而嫡．<lb/></note>
<note xml:id="KX2a0001_hist_003-note87">〔三〕集解謚法曰：「殘義損善曰紂．」<lb/></note>
<note xml:id="KX2a0001_hist_003-note88">〔一〕正義帝王世紀云「紂倒曳九牛，撫梁易柱」也．<lb/></note>
<note xml:id="KX2a0001_hist_003-note89">〔二〕集解皇甫謐曰：「有蘇氏美女．」索隱國語有蘇氏女，妲字己姓也．<lb/></note>
<note xml:id="KX2a0001_hist_003-note90">〔三〕集解如淳曰：「新序云鹿臺，其大三里，高千尺．」瓚曰：「鹿臺，臺名，今在朝歌城中．」正義括地志云：「鹿<lb/>臺在衞州縣西南三十二里．」<lb/></note>
<note xml:id="KX2a0001_hist_003-note91">〔四〕集解服虔曰：「鉅橋，倉名．許慎曰鉅鹿水之大橋也，有漕粟也．」索隱鄒誕生云：「鉅，大；橋，器名也．紂<lb/>厚賦稅，故因器而大其名．」<lb/></note>
<note xml:id="KX2a0001_hist_003-note92">〔五〕集解爾雅曰：「迆邐，沙丘也．」地理志曰在鉅鹿東北七十里．正義括地志云：「沙丘臺在邢州平鄉東北二<lb/>十里．竹書紀年自盤庚徙殷至紂之滅二百五十三年，更不徙都，紂時稍大其邑，南距朝歌，北據邯鄲及沙丘，皆<lb/>為離宮別館．」<lb/></note>
<note xml:id="KX2a0001_hist_003-note93">〔六〕集解徐廣曰：「，一作『聚』．」<lb/></note>
<note xml:id="KX2a0001_hist_003-note94">〔七〕正義括地志云：「酒池在衛州衛縣西二十三里．太公六韜云紂為酒池，迴船糟丘而牛飲者三千餘人為輩．」<lb/></note>
<note xml:id="KX2a0001_hist_003-note95">〔八〕正義縣，戶眠反．<lb/></note>
<note xml:id="KX2a0001_hist_003-note96">〔九〕正義胡瓦反．<lb/></note>
<note xml:id="KX2a0001_hist_003-note97">〔一〕集解列女傳曰：「膏銅柱，下加之炭，令有罪者行焉，輒墮炭中，妲己笑，名曰炮格之刑．」索隱鄒誕生云<lb/>「格，一音閣」．又云「見蟻布銅斗，足廢而死，於是為銅格，炊炭其下，使罪人步其上」，與列女傳少異．<lb/></note>
<note xml:id="KX2a0001_hist_003-note98">〔二〕集解徐廣曰：「一作『鬼侯』．鄴縣有九侯城．」索隱九亦依字讀，鄒誕生音仇也．正義括地志云「相州<lb/>滏陽縣西南五十里有九侯城，亦名鬼侯城，蓋殷時九侯城也．」<lb/></note>
<note xml:id="KX2a0001_hist_003-note99">〔三〕集解徐廣曰：「一作『邘』，音于．野王縣有邘城．」<lb/></note>
<note xml:id="KX2a0001_hist_003-note100">〔四〕集解徐廣曰：「一云『無不憙淫』．」<lb/></note>
<note xml:id="KX2a0001_hist_003-note101">〔五〕集解地理志曰河內湯陰有羑里城，西伯所拘處．韋昭曰「音酉」．正義牖，一作「羑」，音酉．羑城在相州湯<lb/>陰縣北九里，紂囚西伯城也．帝王世紀云．「囚文王，文王之長子曰伯邑考質於殷，為紂御，紂烹為羹，賜文王，<lb/>曰『聖人當不食其子羹』．文王食之．紂曰『誰謂西伯聖者？食其子羹尚不知也』．」<lb/></note>
<note xml:id="KX2a0001_hist_003-note102">〔六〕正義洛水一名漆沮水，在同州洛西之地，謂洛西之丹､坊等州也．<lb/></note>
<note xml:id="KX2a0001_hist_003-note103">〔七〕正義費音扶味反．中音仲．費，姓；仲，名也．<lb/></note>
<note xml:id="KX2a0001_hist_003-note104">〔八〕索隱秦之祖蜚廉子．<lb/></note>
<note xml:id="KX2a0001_hist_003-note105">〔一〕集解徐廣曰：「飢，一作『󺜶』，又作『耆』．」<lb/></note>
<note xml:id="KX2a0001_hist_003-note106">〔二〕集解孔安國曰：「祖己後，賢臣也．」<lb/></note>
<note xml:id="KX2a0001_hist_003-note107">〔三〕集解孔安國曰：「咎，惡也．」<lb/></note>
<note xml:id="KX2a0001_hist_003-note108">〔四〕集解徐廣曰：「元，一作『卜』．<lb/></note>
<note xml:id="KX2a0001_hist_003-note109">〔五〕集解馬融曰：「元龜，大龜也，長尺二寸．」孔安國曰：「至人以人事觀殷，大龜以神靈考之，皆無知吉者．」<lb/></note>
<note xml:id="KX2a0001_hist_003-note110">〔六〕集解孔安國曰：「相，助也．」<lb/></note>
<note xml:id="KX2a0001_hist_003-note111">〔七〕集解鄭玄曰：「王暴虐於民，使不得安食，逆亂陰陽，不度天性，傲很明德，不修教法者．」<lb/></note>
<note xml:id="KX2a0001_hist_003-note112">〔一〕正義括地志云；「比干見微子去，箕子狂，乃歎曰：『主過不諫，非忠也．畏死不言，非勇也．過則諫，不用則死，<lb/>忠之至也．』進諫不去者三日．紂問：『何以自持？』比干曰：『修善行仁，以義自持．』紂怒，曰：『吾聞聖人心有<lb/>七竅，信諸？』遂殺比干，刳視其心也．」<lb/></note>
<note xml:id="KX2a0001_hist_003-note113">〔二〕集解鄭玄曰：「牧野，紂南郊地名也．」正義括地志云：「今衛州城即殷牧野之地，周武王伐紂築也．」<lb/></note>
<note xml:id="KX2a0001_hist_003-note114">〔三〕集解徐廣曰：「鹿，一作『廩』．」<lb/></note>
<note xml:id="KX2a0001_hist_003-note115">〔四〕正義周書云：「紂取天智玉琰五，環身以自焚．」<lb/></note>
<note xml:id="KX2a0001_hist_003-note116">〔五〕索隱皇甫謐云「商容與殷人觀周軍之入」，則以為人名．鄭玄云：「商家典樂之官，知禮容，所以禮署稱容臺．」<lb/></note>
<note xml:id="KX2a0001_hist_003-note117">〔六〕集解譙周曰：「殷凡三十一世，六百餘年．」汲冢紀年曰：「湯滅夏以至于受二十九王，用歲四百九十六年也．」<lb/></note>
<note xml:id="KX2a0001_hist_003-note118">〔七〕索隱按：夏､殷天子亦皆稱帝，代以德薄不及五帝，始貶帝號，號之為王，故本紀皆帝，而後總曰「三王」也．<lb/></note>
<note xml:id="KX2a0001_hist_003-note119">〔八〕正義即武庚祿父也．<lb/></note>
<note xml:id="KX2a0001_hist_003-note120">〔一〕索隱按：系本子姓無稚氏．<lb/></note>
<note xml:id="KX2a0001_hist_003-note121">〔二〕索隱系本作「髦氏」，又有時氏､蕭氏､黎氏．然北殷氏蓋秦寧公所伐毫王，湯之後也．<lb/></note>
<note xml:id="KX2a0001_hist_003-note122">〔三〕索隱論語孔子曰「乘殷之輅」，禮記曰「殷人尚白」，太史公為贊，不取成文，遂作此語，亦疏略也．<lb/></note>
<note xml:id="KX2a0001_hist_003-note123">【索隱述贊】簡狄吞乙，是為殷祖．玄王啟商，伊尹負俎．上開三面，下獻九主．旋師泰卷，繼相臣扈．<lb/>遷囂圮耿，不常厥土．武乙無道，禍因射天．帝辛淫亂，拒諫賊賢．九侯見醢，炮格興焉．黃[⿰金戊]斯杖，<lb/>白旗是懸．哀哉瓊室，殷祀用遷！<lb/></note>
</div>
</div>