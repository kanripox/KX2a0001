<div xmlns='http://www.tei-c.org/ns/1.0'  xml:id='KX2a0001_hist_036'>
<div><head>史記卷三十六<lb/></head>
<p xml:id='SHIJI_ZHSJ_036-1575a-2'>陳嵵世家第六<lb/></p>
<p xml:id='SHIJI_ZHSJ_036-1575a-3'>陳胡公滿者，虞帝舜之後也．昔舜為庶人時，堯妻之二女，居于媯汭，其後因為氏姓，<lb/>姓媯氏．舜已崩，傳禹天下，而舜子商均為封國．<ref type="note" target="#KX2a0001_hist_036-note1" n="〔一〕"/>夏后之時，或失或續．<ref type="note" target="#KX2a0001_hist_036-note2" n="〔二〕"/>至于周武王<lb/>克殷紂，乃復求舜後，<ref type="note" target="#KX2a0001_hist_036-note3" n="〔三〕"/>得媯滿，封之於陳，<ref type="note" target="#KX2a0001_hist_036-note4" n="〔四〕"/>以奉帝舜祀，是為胡公．<lb/></p>
<p xml:id='SHIJI_ZHSJ_036-1575a-4'>胡公卒，子申公犀侯立．申公卒，弟相公皋羊立．相公卒，立申公子突，是為孝公．孝<lb/>公卒，子慎公圉戎立．慎公當周厲王時．慎公卒，子幽公寧立．<lb/></p>
<p xml:id='SHIJI_ZHSJ_036-1575a-5'>幽公十二年，周厲王奔于彘．<lb/></p>
<p xml:id='SHIJI_ZHSJ_036-1576a-7'>二十三年，幽公卒，子釐公孝立．釐公六年，周宣王即位．三十六年，釐公卒，子武公<lb/>靈立．武公十五年卒，子夷公說立．是歲，周幽王即位．夷公三年卒，弟平公燮立．<ref type="note" target="#KX2a0001_hist_036-note5" n="〔一〕"/>平<lb/>公七年，周幽王為犬戎所殺，周東徙．秦始列為諸侯．<lb/></p>
<p xml:id='SHIJI_ZHSJ_036-1576a-8'>二十三年，平公卒，子文公圉立．<lb/></p>
<p xml:id='SHIJI_ZHSJ_036-1576a-9'>文公元年，取蔡女，生子佗．<ref type="note" target="#KX2a0001_hist_036-note6" n="〔一〕"/>十年，文公卒，長子桓公鮑立．<lb/></p>
<p xml:id='SHIJI_ZHSJ_036-1576a-10'>桓公二十三年，魯隱公初立．二十六年，衞殺其君州吁．三十三年，魯弒其君隱公．<lb/></p>
<p xml:id='SHIJI_ZHSJ_036-1576a-11'>三十八年正月甲戌己丑，桓公鮑卒．<ref type="note" target="#KX2a0001_hist_036-note7" n="〔一〕"/>桓公弟佗，其母蔡女，故蔡人為佗殺五父及桓<lb/>公太子免而立佗，<ref type="note" target="#KX2a0001_hist_036-note8" n="〔二〕"/>是為厲公．桓公病而亂作，國人分散，故再赴．<ref type="note" target="#KX2a0001_hist_036-note9" n="〔三〕"/><lb/></p>
<p xml:id='SHIJI_ZHSJ_036-1577a-13'>厲公二年，生子敬仲完．周太史過陳，陳厲公使以周易筮之，卦得觀之否：<ref type="note" target="#KX2a0001_hist_036-note10" n="〔一〕"/>「是為<lb/>觀國之光，利用賓于王．<ref type="note" target="#KX2a0001_hist_036-note11" n="〔二〕"/>此其代陳有國乎？不在此，其在異國？<ref type="note" target="#KX2a0001_hist_036-note12" n="〔三〕"/>非此其身，在其子<lb/>孫．<ref type="note" target="#KX2a0001_hist_036-note13" n="〔四〕"/>若在異國，必姜姓．<ref type="note" target="#KX2a0001_hist_036-note14" n="〔五〕"/>姜姓，太嶽之後．<ref type="note" target="#KX2a0001_hist_036-note15" n="〔六〕"/>物莫能兩大，陳衰，此其昌乎？」<ref type="note" target="#KX2a0001_hist_036-note16" n="〔七〕"/><lb/></p>
<p xml:id='SHIJI_ZHSJ_036-1577a-14'>厲公取蔡女，蔡女與蔡人亂，厲公數如蔡淫．七年，厲公所殺桓公太子免之三弟，長曰<lb/>躍，中曰林，少曰杵臼，共令蔡人誘厲公以好女，與蔡人共殺厲公<ref type="note" target="#KX2a0001_hist_036-note17" n="〔一〕"/>而立躍，是為利公．利<lb/>公者，桓公子也．利公立五月卒，立中弟林，是為莊公．莊公七年卒，少弟杵臼立，是為宣<lb/>公．<lb/></p>
<p xml:id='SHIJI_ZHSJ_036-1578a-16'>宣公三年，楚武王卒，楚始彊．十七年，周惠王娶陳女為后．<lb/></p>
<p xml:id='SHIJI_ZHSJ_036-1578a-17'>二十一年，宣公後有嬖姬生子款，欲立之，乃殺其太子禦寇．禦寇素愛厲公子完，完懼<lb/>禍及己，乃奔齊．齊桓公欲使陳完為卿，完曰：「羈旅之臣，<ref type="note" target="#KX2a0001_hist_036-note18" n="〔一〕"/>幸得免負檐，君之惠也，不敢<lb/>當高位．」桓公使為工正．<ref type="note" target="#KX2a0001_hist_036-note19" n="〔二〕"/>齊懿仲欲妻陳敬仲，卜之，占曰：「是謂鳳皇于飛，和鳴鏘<lb/>鏘．<ref type="note" target="#KX2a0001_hist_036-note20" n="〔三〕"/>有媯之後，將育于姜．<ref type="note" target="#KX2a0001_hist_036-note21" n="〔四〕"/>五世其昌，並于正卿．<ref type="note" target="#KX2a0001_hist_036-note22" n="〔五〕"/>八世之後，莫之與京．」<ref type="note" target="#KX2a0001_hist_036-note23" n="〔六〕"/><lb/></p>
<p xml:id='SHIJI_ZHSJ_036-1578a-18'>三十七年，齊桓公伐蔡，蔡敗；南侵楚，至召陵，還過陳．陳大夫轅濤塗惡其過陳，詐<lb/>齊令出東道．東道惡，桓公怒，執陳轅濤塗．是歲，晉獻公殺其太子申生．<lb/></p>
<p xml:id='SHIJI_ZHSJ_036-1578a-19'>四十五年，宣公卒，子款立，是為穆公．穆公五年，齊桓公卒．十六年，晉文公敗楚師<lb/>于城濮．是歲，穆公卒，子共公朔立．共公六年，楚太子商臣弒其父成王代立，是為穆王．<lb/>十一年，秦穆公卒．十八年，共公卒，子靈公平國立．<lb/></p>
<p xml:id='SHIJI_ZHSJ_036-1579a-21'>靈公元年，<ref type="note" target="#KX2a0001_hist_036-note24" n="〔一〕"/>楚莊王即位．六年，楚伐陳．十年，陳及楚平．<lb/></p>
<p xml:id='SHIJI_ZHSJ_036-1579a-22'>十四年，靈公與其大夫孔寧､儀行父皆通於夏姬，<ref type="note" target="#KX2a0001_hist_036-note25" n="〔一〕"/>衷其衣以戲於朝．<ref type="note" target="#KX2a0001_hist_036-note26" n="〔二〕"/>泄冶諫曰：<lb/>「君臣淫亂，民何效焉？」靈公以告二子，二子請殺泄冶，公弗禁，遂殺泄冶．<ref type="note" target="#KX2a0001_hist_036-note27" n="〔三〕"/>十五年，靈<lb/>公與二子飲於夏氏．公戲二子曰：「徵舒似汝．」二子曰：「亦似公．」<ref type="note" target="#KX2a0001_hist_036-note28" n="〔四〕"/>徵舒怒．靈公罷酒<lb/>出，徵舒伏弩廏門射殺靈公．<ref type="note" target="#KX2a0001_hist_036-note29" n="〔五〕"/>孔寧､儀行父皆奔楚，靈公太子午奔晉．徵舒自立為陳侯．<lb/>徵舒，故陳大夫也．夏姬，御叔之妻，舒之母也．<lb/></p>
<p xml:id='SHIJI_ZHSJ_036-1580a-24'>成公元年冬，楚莊王為夏徵舒殺靈公，率諸侯伐陳．謂陳曰：「無驚，吾誅徵舒而已．」<lb/>已誅徵舒，因縣陳而有之，羣臣畢賀．申叔時使於齊來還，獨不賀．<ref type="note" target="#KX2a0001_hist_036-note30" n="〔一〕"/>莊王問其故，對曰：<lb/>「鄙語有之，牽牛徑人田，田主奪之牛．徑則有罪矣，奪之牛，不亦甚乎？今王以徵舒為<lb/>賊弒君，故徵兵諸侯，以義伐之，已而取之，以利其地，則後何以令於天下！是以不賀．」莊<lb/>王曰：「善．」乃迎陳靈公太子午於晉而立之，復君陳如故，是為成公．孔子讀史記至楚復<lb/>陳，曰：「賢哉楚莊王！輕千乘之國而重一言．」<ref type="note" target="#KX2a0001_hist_036-note31" n="〔二〕"/><lb/></p>
<p xml:id='SHIJI_ZHSJ_036-1580a-25'>（(二十)）八年，楚莊王卒．二十九年，陳倍楚盟．三十年，楚共王伐陳．是歲，成公卒，子<lb/>哀公弱立．楚以陳喪，罷兵去．<lb/></p>
<p xml:id='SHIJI_ZHSJ_036-1580a-26'>哀公三年，楚圍陳，復釋之．二十八年，楚公子圍弒其君郟敖自立，為靈王．<lb/></p>
<p xml:id='SHIJI_ZHSJ_036-1580a-27'>三十四年，初，哀公娶鄭，長姬生悼太子師，少姬生偃．<ref type="note" target="#KX2a0001_hist_036-note32" n="〔一〕"/>二嬖妾，長妾生留，少妾生<lb/>勝．留有寵哀公，哀公屬之其弟司徒招．哀公病，三月，招殺悼太子，立留為太子．哀公怒，<lb/>欲誅招，招發兵圍守哀公，哀公自經殺．<ref type="note" target="#KX2a0001_hist_036-note33" n="〔二〕"/>招卒立留為陳君．四月，陳使使赴楚．楚靈王<lb/>聞陳亂，乃殺陳使者，<ref type="note" target="#KX2a0001_hist_036-note34" n="〔三〕"/>使公子[⿱𠫓廾]疾發兵伐陳，陳君留奔鄭．九月，楚圍陳．十一月，滅<lb/>陳．使[⿱𠫓廾]疾為陳公．<lb/></p>
<p xml:id='SHIJI_ZHSJ_036-1581a-29'>招之殺悼太子也，太子之子名吳，出奔晉．晉平公問太史趙曰：「陳遂亡乎？」對曰：<lb/>「陳，顓頊之族．<ref type="note" target="#KX2a0001_hist_036-note35" n="〔一〕"/>陳氏得政於齊，乃卒亡．<ref type="note" target="#KX2a0001_hist_036-note36" n="〔二〕"/>自幕至于瞽瞍，無違命．<ref type="note" target="#KX2a0001_hist_036-note37" n="〔三〕"/>舜重之以明德．<lb/>至於遂，<ref type="note" target="#KX2a0001_hist_036-note38" n="〔四〕"/>世世守之．及胡公，周賜之姓，<ref type="note" target="#KX2a0001_hist_036-note39" n="〔五〕"/>使祀虞帝．且盛德之後，必百世祀．虞之世<lb/>未也，其在齊乎？」<lb/></p>
<p xml:id='SHIJI_ZHSJ_036-1582a-31'>楚靈王滅陳五歲，楚公子[⿱𠫓廾]疾弒靈王代立，是為平王．平王初立，欲得和諸侯，乃求故<lb/>陳悼太子師之子吳，立為陳侯，是為惠公．惠公立，探續哀公卒時年而為元，空籍五歲<lb/>矣．<ref type="note" target="#KX2a0001_hist_036-note40" n="〔一〕"/><lb/></p>
<p xml:id='SHIJI_ZHSJ_036-1582a-32'>十年，陳火．十五年，吳王僚使公子光伐陳，取胡、沈而去．<ref type="note" target="#KX2a0001_hist_036-note41" n="〔一〕"/>二十八年，吳王闔閭與<lb/>子胥敗楚入郢．是年，惠公卒，子懷公柳立．<lb/></p>
<p xml:id='SHIJI_ZHSJ_036-1582a-33'>懷公元年，吳破楚，在郢，召陳侯．陳侯欲往，大夫曰：「吳新得意；楚王雖亡，與陳有<lb/>故，不可倍．」懷公乃以疾謝吳．四年，吳復召懷公．懷公恐，如吳．吳怒其前不往，留之，<lb/>因卒吳．陳乃立懷公之子越，是為湣公．<ref type="note" target="#KX2a0001_hist_036-note42" n="〔一〕"/><lb/></p>
<p xml:id='SHIJI_ZHSJ_036-1583a-35'>湣公六年，孔子適陳．吳王夫差伐陳，取三邑而去．十三年，吳復來伐陳，陳告急楚，<lb/>楚昭王來救，軍於城父，吳師去．是年，楚昭王卒於城父．時孔子在陳．<ref type="note" target="#KX2a0001_hist_036-note43" n="〔一〕"/>十五年，宋滅<lb/>曹．十六年，吳王夫差伐齊，敗之艾陵，使人召陳侯．陳侯恐，如吳．楚伐陳．二十一年，<lb/>齊田常弒其君簡公．二十三年，楚之白公勝殺令尹子西、子綦，襲惠王．葉公攻敗白公，白<lb/>公自殺．<lb/></p>
<p xml:id='SHIJI_ZHSJ_036-1583a-36'>二十四年，楚惠王復國，以兵北伐，殺陳湣公，遂滅陳而有之．是歲，孔子卒．<lb/></p>
<p xml:id='SHIJI_ZHSJ_036-1583a-37'>嵵東樓公者，夏后禹之後苗裔也．<ref type="note" target="#KX2a0001_hist_036-note44" n="〔一〕"/>殷時或封或絕．周武王克殷紂，求禹之後，得東<lb/>樓公，封之於嵵，<ref type="note" target="#KX2a0001_hist_036-note45" n="〔二〕"/>以奉夏后氏祀．<lb/></p>
<p xml:id='SHIJI_ZHSJ_036-1584a-39'>東樓公生西樓公，西樓公生題公，題公生謀<ref type="note" target="#KX2a0001_hist_036-note46" n="〔一〕"/>娶公．<ref type="note" target="#KX2a0001_hist_036-note47" n="〔二〕"/>謀娶公當周厲王時．謀娶<lb/>公生武公．武公立四十七年卒，子靖公立．靖公二十三年卒，子共公立．共公八年卒，子<lb/>德公立．<ref type="note" target="#KX2a0001_hist_036-note48" n="〔三〕"/>德公十八年卒，弟桓公姑容立．<ref type="note" target="#KX2a0001_hist_036-note49" n="〔四〕"/>桓公十七年卒，子孝公匄<ref type="note" target="#KX2a0001_hist_036-note50" n="〔五〕"/>立．孝公十七<lb/>年卒，弟文公益姑立．文公十四年卒，弟平公鬱<ref type="note" target="#KX2a0001_hist_036-note51" n="〔六〕"/>立．平公十八年卒，子悼公成立．悼公<lb/>十二年卒，子隱公乞立．七月，隱公弟遂弒隱公自立，是為釐公．釐公十九年卒，子湣公維<lb/>立．湣公十五年，楚惠王滅陳．十六年，湣公弟閼路弒湣公代立，是為哀公．<ref type="note" target="#KX2a0001_hist_036-note52" n="〔七〕"/>哀公立十<lb/>年卒，湣公子敕立，<ref type="note" target="#KX2a0001_hist_036-note53" n="〔八〕"/>是為出公．出公十二年卒，子簡公春立．立一年，楚惠王之四十四<lb/>年，滅嵵．嵵後陳亡三十四年．<lb/></p>
<p xml:id='SHIJI_ZHSJ_036-1585a-41'>杞小微，其事不足稱述．<lb/></p>
<p xml:id='SHIJI_ZHSJ_036-1585a-42'>舜之後，周武王封之陳，至楚惠王滅之，有世家言．禹之後，周武王封之嵵，楚惠王滅<lb/>之，有世家言．契之後為殷，殷有本紀言．殷破，周封其後於宋，齊湣王滅之，有世家言．<lb/>后稷之後為周，秦昭王滅之，有本紀言．皋陶之後，或封英、六，<ref type="note" target="#KX2a0001_hist_036-note54" n="〔一〕"/>楚穆王滅之，無譜．伯<lb/>夷之後，至周武王復封於齊，曰太公望，陳氏滅之，有世家言．伯翳之後，至周平王時封為<lb/>秦，項羽滅之，有本紀言．<ref type="note" target="#KX2a0001_hist_036-note55" n="〔二〕"/>垂、益、夔、龍，其後不知所封，不見也．右十一人者，皆唐虞之<lb/>際名有功德臣也；其五人之後皆至帝王，<ref type="note" target="#KX2a0001_hist_036-note56" n="〔三〕"/>餘乃為顯諸侯．滕、薛、騶，夏、殷、周之閒封<lb/>也，小，不足齒列，弗論也．<ref type="note" target="#KX2a0001_hist_036-note57" n="〔四〕"/><lb/></p>
<p xml:id='SHIJI_ZHSJ_036-1586a-44'>周武王時，侯伯尚千餘人．及幽、厲之後，諸侯力攻相并．江、黃、<ref type="note" target="#KX2a0001_hist_036-note58" n="〔一〕"/>胡、沈之屬，不可<lb/>勝數，故弗采著于傳（(上)）【云】．<lb/></p>
<p xml:id='SHIJI_ZHSJ_036-1586a-45'>太史公曰：舜之德可謂至矣！禪位於夏，而後世血食者歷三代．及楚滅陳，而田常得<lb/>政於齊，卒為建國，百世不絕，苗裔茲茲，有土者不乏焉．至禹，於周則嵵，微甚，不足數也．<lb/>楚惠王滅嵵，其後越王句踐興．<lb/><ref type="note" target="#KX2a0001_hist_036-note59" n="贊"/></p>
</div>
<div type="notes">
<note xml:id="KX2a0001_hist_036-note0"></note>
<note xml:id="KX2a0001_hist_036-note1">〔一〕索隱按：商均所封虞，即今之梁國虞城是也．<lb/></note>
<note xml:id="KX2a0001_hist_036-note2">〔二〕索隱按：夏代猶封虞思､虞遂是也．<lb/></note>
<note xml:id="KX2a0001_hist_036-note3">〔三〕索隱遏父為周陶正．遏父，遂之後．陶正，官名．生滿．<lb/></note>
<note xml:id="KX2a0001_hist_036-note4">〔四〕索隱左傳曰：「武王以元女太姬配虞胡公而封之陳，以備三恪．」<lb/></note>
<note xml:id="KX2a0001_hist_036-note5">〔一〕正義燮，先牒反．<lb/></note>
<note xml:id="KX2a0001_hist_036-note6">〔一〕正義徒何反．<lb/></note>
<note xml:id="KX2a0001_hist_036-note7">〔一〕索隱陳亂，故再赴其日．正義甲戌､己丑凡十六日．<lb/></note>
<note xml:id="KX2a0001_hist_036-note8">〔二〕集解譙周曰：「春秋傳謂佗即五父，世家與傳違．」索隱譙周曰「春秋傳謂他即五父，與此違」者，此以他為厲<lb/>公，太子免弟躍為利公，而左傳以厲公名躍．他立未踰年，無謚，故「蔡人殺陳他」．又莊二十二年傳云「陳厲公，蔡<lb/>出也，故蔡人殺五父而立之」．則他與五父俱為蔡人所殺，其事不異，是一人明矣．史記既以他為厲公，遂以躍<lb/>為利公．尋厲利聲相近，遂誤以他為厲公，五父為別人，是太史公錯耳．班固又以厲公躍為桓公弟，又誤．<lb/></note>
<note xml:id="KX2a0001_hist_036-note9">〔三〕集解徐廣曰：「班氏云厲公躍者，桓公之弟也．」<lb/></note>
<note xml:id="KX2a0001_hist_036-note10">〔一〕集解賈逵曰：「坤下巽上觀，坤下乾上否，觀爻在六四，變而之否．」<lb/></note>
<note xml:id="KX2a0001_hist_036-note11">〔二〕集解杜預曰：「此周易觀卦六四爻辭也．易之為書，六爻皆有變象，又有互體，聖人隨其義而論之．」<lb/></note>
<note xml:id="KX2a0001_hist_036-note12">〔三〕正義六四變，內卦為中國，外卦為異國．<lb/></note>
<note xml:id="KX2a0001_hist_036-note13">〔四〕正義內卦為身，外卦為子孫．變在外，故知在子孫也．<lb/></note>
<note xml:id="KX2a0001_hist_036-note14">〔五〕正義六四變，此爻是辛未，觀上體巽，未為羊，巽為女，女乘羊，故為姜．姜，齊姓，故知在齊．<lb/></note>
<note xml:id="KX2a0001_hist_036-note15">〔六〕集解杜預曰：「姜姓之先為堯四嶽．」<lb/></note>
<note xml:id="KX2a0001_hist_036-note16">〔七〕正義周敬王四十一年，楚惠王殺陳湣公．齊簡公，周敬王三十九年被田常殺之．<lb/></note>
<note xml:id="KX2a0001_hist_036-note17">〔一〕集解公羊傳曰：「淫于蔡，蔡人殺之．」<lb/></note>
<note xml:id="KX2a0001_hist_036-note18">〔一〕集解賈逵曰：「羈，寄；旅，客也．」<lb/></note>
<note xml:id="KX2a0001_hist_036-note19">〔二〕正義周禮云冬官為考工，主作器械．<lb/></note>
<note xml:id="KX2a0001_hist_036-note20">〔三〕集解杜預曰：「雄曰鳳，雌曰皇．雄雌俱飛，相和而鳴，鏘鏘然也．猶敬仲夫妻有聲譽．」<lb/></note>
<note xml:id="KX2a0001_hist_036-note21">〔四〕集解杜預曰：「媯，陳姓．姜，齊姓．」<lb/></note>
<note xml:id="KX2a0001_hist_036-note22">〔五〕集解服虔曰：「言完後五世與卿並列．」<lb/></note>
<note xml:id="KX2a0001_hist_036-note23">〔六〕集解賈逵曰：「京，大也．」正義按：陳敬仲八代孫，田常之子襄子磐也．而杜以常為八代者，以桓子無宇<lb/>生武子開，與釐子乞皆相繼事齊，故以常為八代．<lb/></note>
<note xml:id="KX2a0001_hist_036-note24">〔一〕正義謚法云「亂而不損曰靈」．<lb/></note>
<note xml:id="KX2a0001_hist_036-note25">〔一〕正義列女傳云：「陳女夏姬者，陳大夫夏徵舒之母，御叔之妻也，三為王后，七為夫人，公侯爭之，莫不迷惑失<lb/>意．」杜預云：「夏姬，鄭穆公女，陳大夫御叔之妻．」左傳云：「殺御叔，弒靈侯，戮夏南，出孔､儀，喪陳國．」<lb/></note>
<note xml:id="KX2a0001_hist_036-note26">〔二〕集解左傳曰：「衷其衵服．」穀梁傳曰：「或衣其衣，或中其襦．」<lb/></note>
<note xml:id="KX2a0001_hist_036-note27">〔三〕集解春秋曰：「陳殺其大夫泄冶．」<lb/></note>
<note xml:id="KX2a0001_hist_036-note28">〔四〕集解杜預曰：「靈公即位十五年，徵舒已為卿，年大，無嫌是公子也．蓋以夏姬淫放，故謂其子多似以為戲也．」<lb/></note>
<note xml:id="KX2a0001_hist_036-note29">〔五〕集解左傳曰：「公出自其廏．」<lb/></note>
<note xml:id="KX2a0001_hist_036-note30">〔一〕集解賈逵曰：「叔時，楚大夫．」<lb/></note>
<note xml:id="KX2a0001_hist_036-note31">〔二〕索隱謂申叔時之語．正義家語云：「孔子讀史記至楚復陳，喟然曰：『賢哉楚莊王！輕千乘之國而重一言之<lb/>信．非申叔時之忠，弗能建其義；非楚莊王之賢，不能受其訓也．』」<lb/></note>
<note xml:id="KX2a0001_hist_036-note32">〔一〕索隱按：昭八年經云「陳侯之弟招殺陳世子偃師」．左傳「陳哀公元妃鄭姬生悼太子偃師」．今此云兩姬，又<lb/>分偃師為二人，亦恐此非．<lb/></note>
<note xml:id="KX2a0001_hist_036-note33">〔二〕集解徐廣曰：「三十五年時．」<lb/></note>
<note xml:id="KX2a0001_hist_036-note34">〔三〕索隱即司徒招也．一作「苕」也．<lb/></note>
<note xml:id="KX2a0001_hist_036-note35">〔一〕集解服虔曰：「陳祖虞舜，舜出顓頊，故為顓頊之族．」<lb/></note>
<note xml:id="KX2a0001_hist_036-note36">〔二〕集解賈逵曰：「物莫能兩盛．」<lb/></note>
<note xml:id="KX2a0001_hist_036-note37">〔三〕集解賈逵曰：「幕，舜後虞思也．至于瞽瞍，無聞違天命以廢絕者．」鄭衆曰：「幕，舜之先也．」駰案國語，賈義<lb/>為長．索隱按：賈逵以幕為虞思，非也．左傳言自幕至瞽瞍，知幕在瞽瞍之前，必非虞思明矣．<lb/></note>
<note xml:id="KX2a0001_hist_036-note38">〔四〕集解杜預曰：「遂，舜後．蓋殷之興，存舜之後而封遂，言舜德乃至於遂也．」索隱重音持用反．按：杜預<lb/>以為舜有明德，乃至遂有國，義亦然也．且文云「自幕至瞽瞍，無違命，舜重之以明德」，是言舜有明德為天子也．<lb/>乃云殷封遂，代守之，亦舜德也．按：系本云「陳，舜後」．宋忠云「虞思之後，箕伯、直柄中衰，殷湯封遂於陳以<lb/>祀舜」．<lb/></note>
<note xml:id="KX2a0001_hist_036-note39">〔五〕集解杜預曰：「胡公滿，遂之後也．事周武王，賜姓曰媯，封之陳．」<lb/></note>
<note xml:id="KX2a0001_hist_036-note40">〔一〕索隱惠公探取哀公死楚，陳滅之後年為元年，故今空籍五歲矣．一云籍，借也，謂借失國之後年為五年．<lb/></note>
<note xml:id="KX2a0001_hist_036-note41">〔一〕索隱系本云「胡，歸姓；沈，姬姓」．沈國在汝南平輿，胡亦在汝南．<lb/></note>
<note xml:id="KX2a0001_hist_036-note42">〔一〕索隱按左傳，湣公名周，是史官記不同．<lb/></note>
<note xml:id="KX2a0001_hist_036-note43">〔一〕索隱按：孔子以魯定公十四年適陳，當陳湣公之六年，上文說是．此十三年，孔子仍在陳，凡經八年，何其久<lb/>也？<lb/></note>
<note xml:id="KX2a0001_hist_036-note44">〔一〕索隱嵵，國名也，東樓公號謚也．不名者，史先失耳．宋忠曰「嵵，今陳留雍丘縣」．故地理志云雍丘縣，故嵵<lb/>國，周武王封禹後為東樓公是也．蓋周封嵵而居雍丘，至春秋時嵵已遷東國，故左氏隱四年傳云「莒人伐嵵，取<lb/>牟婁」．牟婁，曹東邑也．僖十四年傳云「嵵遷緣陵」．地理志北海有營陵，淳于公之縣．臣瓚云「即春秋緣陵，<lb/>淳于公所都之邑」．又州，國名，嵵後改國曰州而稱淳于公，故春秋桓五年經云「州公如曹」，傳曰「淳于公如曹」是<lb/>也．然嵵後代又稱子者，以微小又僻居東夷，故襄二十九年經稱「嵵子來盟」，傳曰「書曰子，賤之」是也．<lb/></note>
<note xml:id="KX2a0001_hist_036-note45">〔二〕集解宋忠曰：「嵵，今陳留雍丘縣也．」<lb/></note>
<note xml:id="KX2a0001_hist_036-note46">〔一〕集解徐廣曰：「謀，一作『謨』．」索隱注一作「諜」，音牒．<lb/></note>
<note xml:id="KX2a0001_hist_036-note47">〔二〕索隱娶音子臾反．<lb/></note>
<note xml:id="KX2a0001_hist_036-note48">〔三〕集解徐廣曰：「世本曰惠公．」索隱系本及譙周並作「惠公」，又云惠公生成公及桓公，是此系家脫成公一<lb/>代，故云「弟桓公姑容立」，非也．且成公又見春秋經傳，故左傳莊二十五年云嵵成公娶魯女，有婚姻之好．至僖<lb/>二十二年卒，始赴而書，左傳云成公也，未同盟，故不書名．是嵵有成公，必當如譙周所說．<lb/></note>
<note xml:id="KX2a0001_hist_036-note49">〔四〕集解徐廣曰：「世本曰惠公立十八年，生成公及桓公；成公立十八年，桓公立十七年．」<lb/></note>
<note xml:id="KX2a0001_hist_036-note50">〔五〕索隱音蓋．匄，名．<lb/></note>
<note xml:id="KX2a0001_hist_036-note51">〔六〕索隱一作「郁釐」，譙周云名郁來，蓋「鬱」「郁」「釐」「來」並聲相近，遂不同耳．<lb/></note>
<note xml:id="KX2a0001_hist_036-note52">〔七〕索隱閼音遏．哀公殺兄湣公而立，謚哀．譙周云謚懿也．<lb/></note>
<note xml:id="KX2a0001_hist_036-note53">〔八〕集解徐廣曰：「敕，一作『遫』．」<lb/></note>
<note xml:id="KX2a0001_hist_036-note54">〔一〕索隱蓼、六，本或作英、六，皆通．然蓼、六皆咎繇之後也．據系本，二國皆偃姓，故春秋文五年左傳云楚人<lb/>滅六，臧文仲聞六與蓼滅，曰「皋陶、庭堅不祀忽諸」．杜預曰「蓼與六皆咎繇後」．地理志云六，故國，皋陶後，偃<lb/>姓，為楚所滅．又僖十七年「齊人徐人伐英氏」．杜預又曰「英、六皆皋陶後，國名」．是有英、蓼，實未能詳．或<lb/>者英後改號曰蓼也．<lb/></note>
<note xml:id="KX2a0001_hist_036-note55">〔二〕索隱秦祖伯翳，解者以翳益，則一人，今言十一人，伯翳而又別言垂、益，則是二人也．且按舜本紀十人，<lb/>無翳而有彭祖，彭祖亦墳典不載，未知太史公意如何，恐多是誤．然據秦本紀翳之功，云「佐舜馴調鳥獸」，與<lb/>舜典「命益作虞，若予上下草木鳥獸」文同，則為一人必矣，今未詳其所由也．<lb/></note>
<note xml:id="KX2a0001_hist_036-note56">〔三〕索隱舜、禹身為帝王，其稷、契及翳則後代皆為帝王也．<lb/></note>
<note xml:id="KX2a0001_hist_036-note57">〔四〕索隱滕不知本封，蓋軒轅氏子有滕姓，是其祖也．後周封文王子錯叔繡於滕，故宋忠云「今沛國公丘是滕國<lb/>也」．薛，奚仲之後，任姓，蓋夏、殷所封，故春秋有滕侯、薛侯．邾，曹姓之國，陸終氏之子會人之後．邾國，今魯<lb/>國騶縣是也．然三國微小，春秋時亦預會盟，蓋史缺無可列也．<lb/></note>
<note xml:id="KX2a0001_hist_036-note58">〔一〕索隱按系本，江、黃二國並嬴姓．又地理志江國在汝南安陽縣．<lb/></note>
<note xml:id="KX2a0001_hist_036-note59">【索隱述贊】盛德之祀，必及百世．舜、禹餘烈，陳、嵵是繼．媯滿受封，東樓纂系．閼路篡逆，夏姬淫<lb/>嬖．二國衰微，或興或替．前并後虜，皆亡楚惠．句踐勃興，田和吞噬．蟬聯血食，豈其苗裔？<lb/><lb/></note>
</div>
</div>