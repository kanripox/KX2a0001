<div xmlns='http://www.tei-c.org/ns/1.0'><p xml:id='KX2a0001_hist_041'><pb ed='ZHSJ' n='41-1739a' xml:id='KX2a0001_ZHSJ_41-1739a'/><lb/>
史記卷四十一<lb/>
　　越王句踐世家第十一<lb/>
　　越王句踐，其先禹之苗裔，〔一〕而夏后帝少康之庶子也．封於會稽，以奉守禹之祀．文<lb/>
身斷髮，披草萊而邑焉．後二十餘世，至於允常．〔二〕允常之時，與吳王闔廬戰而相怨伐．<lb/>
允常卒，子句踐立，是為越王．<lb/>
〔一〕　正義吳越春秋云：「禹周行天下，還歸大越，登茅山以朝四方羣臣，封有功，爵有德，崩而葬焉．至少康，恐禹迹<lb/>
　　　　宗廟祭祀之絕，乃封其庶子於越，號曰無餘．」賀循會稽記云：「少康，其少子號曰於越，越國之稱始此．」越絕<lb/>
　　　　記云：「無餘都，會稽山南故越城是也．」<lb/>
〔二〕　正義輿地志云：「越侯傳國三十餘葉，歷殷至周敬王時，有越侯夫譚，子曰允常，拓土始大，稱王，春秋貶為子，<lb/>
　　元年，吳王闔廬聞允常死，乃興師伐越．越王句踐使死士挑戰，三行，至吳陳，呼而自<lb/>
剄．吳師觀之，越因襲擊吳師，吳師敗於檇李，〔一〕射傷吳王闔廬．闔廬且死，告其子夫差<lb/>
<pb ed='ZHSJ' n='41-1740a' xml:id='KX2a0001_ZHSJ_41-1740a'/><lb/>
曰：「必毋忘越．」<lb/>
〔一〕　集解杜預曰：「吳郡嘉興縣南有檇李城．」　索隱事在左傳魯定公十四年．<lb/>
　　三年，句踐聞吳王夫差日夜勒兵，且以報越，越欲先吳未發往伐之．范蠡諫曰：「不可．<lb/>
臣聞兵者凶器也，戰者逆德也，爭者事之末也．陰謀逆德，好用凶器，試身於所末，上帝禁<lb/>
之，行者不利．」越王曰：「吾已決之矣．」遂興師．吳王聞之，悉發精兵擊越，敗之夫椒．〔一〕<lb/>
越王乃以餘兵五千人保棲於會稽．〔二〕吳王追而圍之．<lb/>
〔一〕　集解杜預曰：「夫椒在吳郡吳縣，太湖中椒山是也．」　索隱夫音符．椒音焦，本又作「湫」，音酒小反．賈逵<lb/>
　　　　云地名．國語云敗之五湖，則杜預云在椒山為非．事具哀公元年．<lb/>
〔二〕　集解杜預曰：「上會稽山也．」　索隱鄒誕云：「保山曰棲，猶鳥棲於木以避害也，故六韜曰『軍處山之高者則<lb/>
　　　　曰棲』．」<lb/>
　　越王謂范蠡曰：〔一〕「以不聽子故至於此，為之柰何？」蠡對曰：「持滿者與天，〔二〕定傾<lb/>
者與人，〔三〕節事者以地．〔四〕卑辭厚禮以遺之，不許，而身與之市．」〔五〕句踐曰：「諾．」乃令<lb/>
大夫種行成於吳，〔六〕膝行頓首曰：「君王亡臣句踐使陪臣種敢告下執事：句踐請為臣，妻為<lb/>
妾．」吳王將許之．子胥言於吳王曰：「天以越賜吳，勿許也．」種還，以報句踐．句踐欲殺<lb/>
妻子，燔寶器，觸戰以死．種止句踐曰：「夫吳太宰嚭貪，可誘以利，請閒行〔七〕言之．」於<lb/>
<pb ed='ZHSJ' n='41-1741a' xml:id='KX2a0001_ZHSJ_41-1741a'/><lb/>
是句踐以美女寶器令種閒獻吳太宰嚭．〔八〕嚭受，乃見大夫種於吳王．種頓首言曰：「願<lb/>
大王赦句踐之罪，盡入其寶器．不幸不赦，句踐將盡殺其妻子，燔其寶器，悉五千人觸戰，<lb/>
必有當也．」〔九〕嚭因說吳王曰：「越以服為臣，若將赦之，此國之利也．」吳王將許之．子胥<lb/>
進諫曰：「今不滅越，後必悔之．句踐賢君，種､蠡良臣，若反國，將為亂．」吳王弗聽，卒赦<lb/>
越，罷兵而歸．<lb/>
〔一〕　正義會稽典錄云：「范蠡字少伯，越之上將軍也．本是楚宛三戶人，佯狂倜儻負俗．文種為宛令，遣吏謁奉．<lb/>
　　　　吏還曰：『范蠡本國狂人，生有此病．』種笑曰：『吾聞士有賢俊之姿，必有佯狂之譏，內懷獨見之明，外有不知之<lb/>
　　　　毀，此固非二三子之所知也．』駕車而往，蠡避之．後知種之必來謁，謂兄嫂曰：『今日有客，願假衣冠．』有頃種<lb/>
　　　　至，抵掌而談，旁人觀者聳聽之矣．」<lb/>
〔二〕　集解韋昭曰：「與天，法天也．天道盈而不溢．」　索隱與天，天與也．言持滿不溢，與天同道，故天與之．<lb/>
〔三〕　集解虞翻曰：「人道尚謙卑以自牧．」　索隱人主有定傾之功，故人與之也．<lb/>
〔四〕　集解韋昭曰：「時不至，不可彊生；事不究，不可彊成．」　索隱國語「以」作「與」，此作「以」，亦與義也．言地<lb/>
　　　　能財成萬物，人主宜節用以法地，故地與之．韋昭等解恐非．<lb/>
〔五〕　集解韋昭曰：「市，利也．謂委管籥屬國家，以身隨之．」　正義卑作言辭，厚遺珍寶．不許平，越王身往事<lb/>
　　　　之，如市賈貨易以利，此是定傾危之計．<lb/>
〔六〕　索隱大夫，官；種，名也．一曰大夫姓，猶司馬､司徒之比，蓋非也．成者，平也，求和於吳也．　正義吳越<lb/>
<pb ed='ZHSJ' n='41-1742a' xml:id='KX2a0001_ZHSJ_41-1742a'/><lb/>
　　　　春秋云：「大夫種姓文名種，字子禽．荊平王時為宛令，之三戶之里，范蠡從犬竇蹲而吠之，從吏恐文種慙，令人<lb/>
　　　　引衣而鄣之．文種曰：『無鄣也．吾聞犬之所吠者人，今吾到此，有聖人之氣，行而求之，來至於此．且人身而犬<lb/>
　　　　吠者，謂我是人也．』乃下車拜，蠡不為禮．」<lb/>
〔七〕　索隱閒音紀閑反．閒行猶微行．<lb/>
〔八〕　索隱國語云：「越飾美女二人，使大夫種遺太宰嚭．」<lb/>
〔九〕　索隱言悉五千人觸戰，或有能當吳兵者，故國語作「耦」，耦亦相當對之名．又下云「無乃傷君王之所愛乎」，是<lb/>
　　　　有當則相傷也．<lb/>
　　句踐之困會稽也，喟然嘆曰：「吾終於此乎？」種曰：「湯繫夏臺，文王囚羑里，晉重耳<lb/>
犇翟，齊小白犇莒，其卒王霸．由是觀之，何遽不為福乎？」<lb/>
　　吳既赦越，越王句踐反國，乃苦身焦思，置膽於坐，坐臥即仰膽，飲食亦嘗膽也．曰：「女<lb/>
忘會稽之恥邪？」身自耕作，夫人自織，食不加肉，衣不重采，折節下賢人，厚遇賓客，振貧<lb/>
弔死，〔一〕與百姓同其勞．欲使范蠡治國政，蠡對曰：「兵甲之事，種不如蠡；填〔二〕撫國家，<lb/>
親附百姓，蠡不如種．」於是舉國政屬大夫種，而使范蠡與大夫柘稽〔三〕行成，為質於吳．<lb/>
二歲而吳歸蠡．<lb/>
〔一〕　集解徐廣曰：「弔，一作『葬』．」<lb/>
〔二〕　索隱鎮音．<lb/>
<pb ed='ZHSJ' n='41-1743a' xml:id='KX2a0001_ZHSJ_41-1743a'/><lb/>
〔三〕　索隱越大夫也．國語作「諸稽郢」．<lb/>
　　句踐自會稽歸七年，拊循其士民，欲用以報吳．大夫逢同〔一〕諫曰：「國新流亡，今乃<lb/>
復殷給，繕飾備利，吳必懼，懼則難必至．且鷙鳥之擊也，必匿其形．今夫吳兵加齊､晉，怨<lb/>
深於楚､越，名高天下，實害周室，德少而功多，必淫自矜．為越計，莫若結齊，親楚，附晉，<lb/>
以厚吳．吳之志廣，必輕戰．是我連其權，三國伐之，越承其弊，可克也．」句踐曰：「善．」<lb/>
〔一〕　索隱逢，姓；同，名．故楚有逢伯．<lb/>
　　居二年，吳王將伐齊．子胥諫曰：「未可．臣聞句踐食不重味，與百姓同苦樂．此人不<lb/>
死，必為國患．吳有越，腹心之疾，齊與吳，疥〔一〕也．願王釋齊先越．」吳王弗聽，遂伐<lb/>
齊，敗之艾陵，〔二〕虜齊高､國〔三〕以歸．讓子胥．子胥曰：「王毋喜！」王怒，子胥欲自殺，<lb/>
王聞而止之．越大夫種曰：「臣觀吳王政驕矣，請試嘗之貸粟，以卜其事．」請貸，吳王欲<lb/>
與，子胥諫勿與，王遂與之，越乃私喜．子胥言曰：「王不聽諫，後三年吳其墟乎！」太宰嚭<lb/>
聞之，乃數與子胥爭越議，因讒子胥曰：「伍員貌忠而實忍人，其父兄不顧，安能顧王？王前<lb/>
欲伐齊，員彊諫，已而有功，用是反怨王．王不備伍員，員必為亂．」與逢同共謀，讒之王．<lb/>
王始不從，乃使子胥於齊，聞其託子於鮑氏，王乃大怒，曰：「伍員果欺寡人！」役反，使人賜<lb/>
子胥屬鏤劍以自殺．子胥大笑曰：「我令而父霸，〔四〕我又立若，〔五〕若初欲分吳國半予我，<lb/>
<pb ed='ZHSJ' n='41-1744a' xml:id='KX2a0001_ZHSJ_41-1744a'/><lb/>
我不受，已，今若反以讒誅我．嗟乎，嗟乎，一人固不能獨立！」報使者曰：「必取吾眼置吳<lb/>
東門，以觀越兵入也！」〔六〕於是吳任嚭政．<lb/>
〔一〕　索隱疥音介尟．<lb/>
〔二〕　索隱在魯哀十一年．<lb/>
〔三〕　索隱國惠子､高昭子．<lb/>
〔四〕　索隱而，汝也．父，闔廬也．<lb/>
〔五〕　索隱若亦汝也．<lb/>
〔六〕　索隱國語云吳王慍曰「孤不使大夫得見」，乃盛以鴟夷，投之于江也．<lb/>
　　居三年，句踐召范蠡曰：「吳已殺子胥，導諛者衆，可乎？」對曰：「未可．」<lb/>
　　至明年春，吳王北會諸侯於黃池，〔一〕吳國精兵從王，惟獨老弱與太子留守．〔二〕句踐<lb/>
復問范蠡，蠡曰「可矣」．乃發習流二千人，〔三〕教士四萬人，〔四〕君子六千人，〔五〕諸御千<lb/>
人，〔六〕伐吳．吳師敗，遂殺吳太子．吳告急於王，王方會諸侯於黃池，懼天下聞之，乃祕<lb/>
之．吳王已盟黃池，乃使人厚禮以請成越．越自度亦未能滅吳，乃與吳平．<lb/>
〔一〕　索隱在哀十三年．<lb/>
〔二〕　索隱據左氏傳，太子名友．<lb/>
〔三〕　索隱虞書云「流宥五刑」．按：流放之罪人，使之習戰，任為卒伍，故有二千人．　正義謂先慣習流利戰陣<lb/>
<pb ed='ZHSJ' n='41-1745a' xml:id='KX2a0001_ZHSJ_41-1745a'/><lb/>
　　　　死者二千人也．<lb/>
〔四〕　索隱謂常所教練之兵也．故孔子曰「以不教民戰，是謂[⿱𠫓廾]之」是也．<lb/>
〔五〕　集解韋昭曰：「君子，王所親近有志行者，猶吳所謂『賢良』，齊所謂『士』也．」虞翻曰：「言君養之如子．」<lb/>
　　　　索隱君子謂君所子養有恩惠者．又按：左氏「楚沈尹戌帥都君子以濟師」，杜預曰「都君子謂都邑之士有復<lb/>
　　　　除者」．國語「王以私卒君子六千人」．<lb/>
〔六〕　索隱諸御謂諸理事之官在軍有職掌者．<lb/>
　　其後四年，越復伐吳．吳士民罷弊，輕銳盡死於齊､晉．而越大破吳，因而留圍之三<lb/>
年，吳師敗，越遂復棲吳王於姑蘇之山．吳王使公孫雄〔一〕肉袒膝行而前，請成越王曰：「孤<lb/>
臣夫差敢布腹心，異日嘗得罪於會稽，夫差不敢逆命，得與君王成以歸．今君王舉玉趾而<lb/>
誅孤臣，孤臣惟命是聽，意者亦欲如會稽之赦孤臣之罪乎？」句踐不忍，欲許之．范蠡曰：<lb/>
「會稽之事，天以越賜吳，吳不取．今天以吳賜越，越其可逆天乎？且夫君王蚤朝晏罷，非<lb/>
為吳邪？謀之二十二年，一旦而[⿱𠫓廾]之，可乎？且夫天與弗取，反受其咎．『伐柯者其則不<lb/>
遠』，君忘會稽之戹乎？」句踐曰：「吾欲聽子言，吾不忍其使者．」范蠡乃鼓進兵，曰：「王<lb/>
已屬政於執事，〔二〕使者去，不者且得罪．」〔三〕吳使者泣而去．句踐憐之，乃使人謂吳王曰：<lb/>
「吾置王甬東，君百家．」〔四〕吳王謝曰：「吾老矣，不能事君王！」遂自殺．乃蔽其面，〔五〕曰：<lb/>
<pb ed='ZHSJ' n='41-1746a' xml:id='KX2a0001_ZHSJ_41-1746a'/><lb/>
「吾無面以見子胥也！」越王乃葬吳王而誅太宰嚭．<lb/>
〔一〕　集解虞翻曰：「吳大夫．」<lb/>
〔二〕　集解虞翻曰：「執事，蠡自謂也．」<lb/>
〔三〕　集解虞翻曰：「我為子得罪．」　索隱虞翻注蓋依國語之文，今望此文，謂使者宜速去，不且得罪於越，義亦<lb/>
　　　　通．<lb/>
〔四〕　集解杜預曰：「甬東，會稽句章縣東海中洲也．」　索隱國語云「與之夫婦三百」是也．<lb/>
〔五〕　正義今之面衣是其遺象也．越絕云：「吳王曰『聞命矣！以三寸帛幎吾兩目．使死者有知，吾慙見伍子胥､公孫<lb/>
　　　　聖；以為無知，吾恥生者』．越王則解綬以幎其目，遂伏劍而死．」幎音覓．顧野王云大巾覆也．<lb/>
　　句踐已平吳，乃以兵北渡淮，與齊､晉諸侯會於徐州，致貢於周．周元王使人賜句踐<lb/>
胙，命為伯．句踐已去，渡淮南，以淮上地與楚，〔一〕歸吳所侵宋地於宋，與魯泗東方百里．<lb/>
當是時，越兵橫行於江､淮東，諸侯畢賀，號稱霸王．〔二〕<lb/>
〔一〕　集解楚世家曰：「越滅吳而不能正江､淮北．楚東侵廣地至泗上．」<lb/>
〔二〕　索隱越在蠻夷，少康之後，地遠國小，春秋之初未通上國，國史既微，略無世系，故紀年稱為「於粵子」．據此<lb/>
　　　　文，句踐平吳之後，周元王始命為伯，後遂僭而稱王也．<lb/>
　　范蠡遂去，自齊遺大夫種書曰：「蜚鳥盡，良弓藏；狡兔死，走狗烹．〔一〕越王為人長頸<lb/>
鳥喙，可與共患難，不可與共樂．子何不去？」種見書，稱病不朝．人或讒種且作亂，越<lb/>
<pb ed='ZHSJ' n='41-1747a' xml:id='KX2a0001_ZHSJ_41-1747a'/><lb/>
王乃賜種劍曰：「子教寡人伐吳七術，〔二〕寡人用其三而敗吳，其四在子，子為我從先王試<lb/>
之．」種遂自殺．<lb/>
〔一〕　集解徐廣曰：「狡，一作『郊』．」<lb/>
〔二〕　正義越絕云：「九術：一曰尊天事鬼；二曰重財幣以遺其君；三曰貴糴粟以空其邦；四曰遺之好美以熒其<lb/>
　　　　志；五曰遺之巧匠，使起宮室高臺，以盡其財，以疲其力；六曰貴其諛臣，使之易伐；七曰彊其諫臣，使之自<lb/>
　　　　殺；八曰邦家富而備器利；九曰堅甲利兵以承其弊．」<lb/>
　　句踐卒，〔一〕子王鼫與立．〔二〕王鼫與卒，子王不壽立．王不壽卒，〔三〕子王翁立．王翁<lb/>
卒，〔四〕子王翳立．王翳卒，子王之侯立．〔五〕王之侯卒，子王無彊立．〔六〕<lb/>
〔一〕　索隱紀年云：「晉出公十年十一月，於粵子句踐卒，是為菼執．」<lb/>
〔二〕　索隱鼫音石．與音餘．按：紀年云「於粵子句踐卒，是菼執．次鹿郢立，六年卒」．樂資云「越語謂鹿郢為鼫<lb/>
　　　　與也」．<lb/>
〔三〕　索隱紀年云：「不壽立十年見殺，是為盲姑．次朱句立．」<lb/>
〔四〕　索隱紀年於粵子朱句三十四年滅滕，三十五年滅郯，三十七年朱句卒．<lb/>
〔五〕　索隱紀年云：「翳三十三年遷于吳，三十六年七月太子諸咎弒其君翳，十月粵殺諸咎．粵滑，吳人立子錯枝為<lb/>
　　　　君．明年，大夫寺區定粵亂，立無余之．十二年，寺區弟忠弒其君莽安，次無顓立．無顓八年薨，是為菼蠋卯．」<lb/>
<pb ed='ZHSJ' n='41-1748a' xml:id='KX2a0001_ZHSJ_41-1748a'/><lb/>
　　　　故莊子云「越人三弒其君，子搜患之，逃乎丹穴不肯出，越人薰之以艾，乘以王輿」．樂資云「號曰無顓」．蓋無顓<lb/>
　　　　後乃次無彊也，則王之侯即無余之也．<lb/>
〔六〕　索隱蓋無顓之弟也．音其良反．<lb/>
　　王無彊時，越興師北伐齊，西伐楚，與中國爭彊．當楚威王之時，越北伐齊，齊威王使<lb/>
人說越王曰：「越不伐楚，大不王，小不伯．圖越之所為不伐楚者，為不得晉也．韓､魏固<lb/>
不攻楚．韓之攻楚，覆其軍，殺其將，則葉､陽翟危；〔一〕魏亦覆其軍，殺其將，則陳､<lb/>
上蔡不安．〔二〕故二晉之事越也，〔三〕不至於覆軍殺將，馬汗之力不效．〔四〕所重於得晉者何<lb/>
也？」〔五〕越王曰：「所求於晉者，不至頓刃接兵，而況于攻城圍邑乎？〔六〕願魏以聚大梁之<lb/>
下，願齊之試兵南陽〔七〕莒地，以聚常､郯之境，〔八〕則方城之外不南，〔九〕淮､泗之閒不東，<lb/>
商､於､析､酈､〔一０〕宗胡之地，〔一一〕夏路以左，〔一二〕不足以備秦，江南､泗上不足以待越矣．〔一三〕<lb/>
則齊､秦､韓､魏得志於楚也，是二晉不戰分地，不耕而穫之．不此之為，而頓刃於河山之<lb/>
閒以為齊秦用，所待者如此其失計，柰何其以此王也！」齊使者曰：「幸也越之不亡也！吾不<lb/>
貴其用智之如目，見豪毛而不見其睫也．今王知晉之失計，而不自知越之過，是目論也．〔一四〕<lb/>
王所待於晉者，非有馬汗之力也，又非可與合軍連和也，將待之以分楚衆也．今楚衆已分，<lb/>
何待於晉？」越王曰：「柰何？」曰：「楚三大夫張九軍，北圍曲沃､於中，〔一五〕以至無假之關<lb/>
<pb ed='ZHSJ' n='41-1749a' xml:id='KX2a0001_ZHSJ_41-1749a'/><lb/>
者〔一六〕三千七百里，〔一七〕景翠之軍北聚魯､齊､南陽，分有大此者乎？〔一八〕且王之所求者，鬬<lb/>
晉楚也；晉楚不鬬，越兵不起，是知二五而不知十也．此時不攻楚，臣以是知越大不王，小<lb/>
不伯．復讎､龐､〔一九〕長沙，〔二０〕楚之粟也；竟澤陵，楚之材也．越窺兵通無假之關，〔二一〕此四<lb/>
邑者不上貢事於郢矣．〔二二〕臣聞之，圖王不王，其敝可以伯．然而不伯者，王道失也．故願<lb/>
大王之轉攻楚也．」<lb/>
〔一〕　正義葉，式涉反，今許州葉縣．陽翟，河南陽翟縣也．二邑此時屬韓，與楚犬牙交境，韓若伐楚，恐二邑為楚所<lb/>
　　　　危．<lb/>
〔二〕　正義陳，今陳州也．上蔡，今豫州上蔡縣也．二邑此時屬魏，與楚犬牙交境，魏若伐楚，恐二國為楚所危也．<lb/>
〔三〕　正義言韓､魏與楚鄰，今令越合於二晉而伐楚．<lb/>
〔四〕　集解徐廣曰：「效猶見也．」<lb/>
〔五〕　正義從「不至」已下此是齊使者重難越王．<lb/>
〔六〕　正義頓刃，築營壘也．接兵，戰也．越王言韓魏之事越，猶不至頓刃接兵，而況更有攻城圍邑，韓､魏始服乎？<lb/>
　　　　言畏秦､齊而故事越也．<lb/>
〔七〕　索隱此南陽在齊之南界，莒之西．<lb/>
〔八〕　索隱常，邑名，蓋田文所封邑．郯，故郯國．二邑皆齊之南地．<lb/>
〔九〕　正義方城山在許州葉縣西南十八里．外謂許州､豫州等．言魏兵在大梁之下，楚方城之兵不得南伐越也．<lb/>
<pb ed='ZHSJ' n='41-1750a' xml:id='KX2a0001_ZHSJ_41-1750a'/><lb/>
〔一０〕索隱四邑並屬南陽，楚之西南也．　正義酈音擲．括地志云：「商洛縣則古商國城也．荊州圖副云『鄧州內<lb/>
　　　　鄉縣東七里於村，即於中地也』．」括地志又云：「鄧州內鄉縣楚邑也．故酈縣在鄧州新城縣西北三十里．」按：<lb/>
　　　　商､於､析､酈在商､鄧二州界，縣邑也．<lb/>
〔一一〕集解徐廣曰：「胡國，今之汝陰．」　索隱宗胡，邑名．胡姓之宗，因以名邑．杜預云「汝陰縣北有故胡城」是．<lb/>
〔一二〕集解徐廣曰：「蓋謂江夏之夏．」　索隱徐氏以為江夏，非也．劉氏云「楚適諸夏，路出方城，人向北行，以西<lb/>
　　　　為左，故云夏路以左」，其意為得也．　正義括地志云：「故長城在鄧州內鄉縣東七十五里，南入穰縣，北連翼<lb/>
　　　　望山，無土之處累石為固．楚襄王控霸南土，爭強中國，多築列城於北方，以適華夏，號為方城．」按：此說劉氏<lb/>
　　　　為得，云邑徒衆少，不足備秦嶢､武二關之道也．<lb/>
〔一三〕正義江南，洪､饒等州，春秋時為楚東境也．泗上，徐州，春秋時楚北境也．二境並與越鄰，言不足當伐越．<lb/>
〔一四〕索隱言越王知晉之失，不自覺越之過，猶人眼能見豪毛而自不見其睫，故謂之「目論」也．<lb/>
〔一五〕集解徐廣曰：「一作『北面曲沃』．」　正義括地志云：「曲沃故城在陝縣西三十二里．於中在鄧州內鄉縣東七<lb/>
　　　　里．」爾時曲沃屬魏，於中屬秦，二地相近，故楚圍之．<lb/>
〔一六〕集解徐廣曰：「無，一作『西』．」<lb/>
〔一七〕正義按：無假之關當在江南長沙之西北也．言從曲沃､於中西至漢中､巴､巫､黔中千餘里，皆備秦､晉也．<lb/>
〔一八〕正義魯，兗州也．齊，密州莒縣邑南至泗上也．南陽，鄧州也，時屬韓也．言楚又備此三國也，分散有大此者乎？<lb/>
〔一九〕集解徐廣曰：「一作『寵』．」<lb/>
〔二０〕索隱劉氏云「復者發語之聲」，非也．言發語聲者，文勢然也，則是脫「況」字耳．讎當作「犫」，犫，邑名，字訛<lb/>
<pb ed='ZHSJ' n='41-1751a' xml:id='KX2a0001_ZHSJ_41-1751a'/><lb/>
　　　　耳．則犫､龐､長沙是三邑也．下云「竟澤陵」，當為「竟陵澤」．言竟陵之山澤出材木，故楚有七澤，蓋其一也．<lb/>
　　　　合上文為四邑也．　正義復，扶富反．<lb/>
〔二一〕集解徐廣曰：「無，一作『西』．」<lb/>
〔二二〕正義言今越北欲鬬晉楚，南復讎敵楚之四邑，龐､長沙､竟陵澤也．龐､長沙出粟之地，竟陵澤出材木之地，此<lb/>
　　　　邑近長沙潭､衡之境，越若窺兵西通無假之關，則四邑不得北上貢於楚之郢都矣．戰國時永､郴､衡､潭､岳､鄂､<lb/>
　　　　江､洪､饒並是東南境，屬楚也．袁､吉､虔､撫､歙､宣並越西境，屬越也．<lb/>
　　於是越遂釋齊而伐楚．楚威王興兵而伐之，大敗越，殺王無彊，盡取故吳地至浙江，北<lb/>
破齊於徐州．〔一〕而越以此散，諸族子爭立，或為王，或為君，濱於江南海上，〔二〕服朝於楚．<lb/>
〔一〕　集解徐廣曰：「周顯王之四十六年．」　索隱按：紀年粵子無顓薨後十年，楚伐徐州，無楚敗越殺無彊之語，<lb/>
　　　　是無彊為無顓之後，紀年不得錄也．<lb/>
〔二〕　正義今台州臨海縣是也．<lb/>
　　後七世，至閩君搖，佐諸侯平秦．漢高帝復以搖為越王，以奉越後．東越，閩君，皆其<lb/>
後也．<lb/>
　　范蠡〔一〕事越王句踐，既苦身勠力，與句踐深謀二十餘年，竟滅吳，報會稽之恥，北渡<lb/>
<pb ed='ZHSJ' n='41-1752a' xml:id='KX2a0001_ZHSJ_41-1752a'/><lb/>
兵於淮以臨齊、晉，號令中國，以尊周室，句踐以霸，而范蠡稱上將軍．還反國，范蠡以為大<lb/>
名之下，難以久居，且句踐為人可與同患，難與處安，為書辭句踐曰：「臣聞主憂臣勞，主辱<lb/>
臣死．昔者君王辱於會稽，所以不死，為此事也．今既以雪恥，臣請從會稽之誅．」句踐曰：<lb/>
「孤將與子分國而有之．不然，將加誅于子．」范蠡曰：「君行令，臣行意．」乃裝其輕寶珠<lb/>
玉，自與其私徒屬乘舟浮海以行，終不反．於是句踐表會稽山以為范蠡奉邑．〔二〕<lb/>
〔一〕　集解太史公素王妙論曰：「蠡本南陽人．」列仙傳云：「蠡，徐人．」　正義吳越春秋云：「蠡字少伯，乃楚宛三<lb/>
　　　　戶人也．」越絕云：「在越為范蠡，在齊為鴟夷子皮，在陶為朱公．」又云：「居楚曰范伯．謂大夫種曰：『三王則<lb/>
　　　　三皇之苗裔也，五伯乃五帝之末世也．天運曆紀，千歲一至，黃帝之元，執辰破巳，霸王之氣，見於地戶．伍子<lb/>
　　　　胥以是挾弓矢干吳王．』於是要大夫種入吳．此時馮同相與共戒之：『伍子胥在，自餘不能關其詞．』蠡曰：『吳<lb/>
　　　　越之邦同風共俗，地戶之位非吳則越．彼為彼，我為我．』乃入越，越王常與言，盡日方去．」<lb/>
〔二〕　索隱國語云「乃環會稽三百里以為范蠡之地」．奉音扶用反．<lb/>
　　范蠡浮海出齊，變姓名，自謂鴟夷子皮，〔一〕耕于海畔，苦身戮力，父子治產．居無幾<lb/>
何，致產數十萬．齊人聞其賢，以為相．范蠡喟然嘆曰：「居家則致千金，居官則至卿相，此<lb/>
布衣之極也．久受尊名，不祥．」乃歸相印，盡散其財，以分與知友鄉黨，而懷其重寶，閒行<lb/>
以去，止于陶，〔二〕以為此天下之中，交易有無之路通，為生可以致富矣．於是自謂陶朱公．<lb/>
<pb ed='ZHSJ' n='41-1753a' xml:id='KX2a0001_ZHSJ_41-1753a'/><lb/>
復約要父子耕畜，廢居，候時轉物，逐什一之利．居無何，則致貲累巨萬．〔三〕天下稱陶朱<lb/>
公．<lb/>
〔一〕　索隱范蠡自謂也．蓋以吳王殺子胥而盛以鴟夷，今蠡自以有罪，故為號也．韋昭曰「鴟夷，革囊也」．或曰生<lb/>
　　　　牛皮也．<lb/>
〔二〕　集解徐廣曰：「今之濟陰定陶．」　正義括地志云：「陶山在濟州平陰縣東三十五里．」止此山之陽也，今山南<lb/>
　　　　五里猶有朱公冢．<lb/>
〔三〕　集解徐廣曰：「萬萬也．」<lb/>
　　朱公居陶，生少子．少子及壯，而朱公中男殺人，囚於楚．朱公曰：「殺人而死，職也．<lb/>
然吾聞千金之子不死於市．」告其少子往視之．乃裝黃金千溢，置褐器中，載以一牛車．<lb/>
且遣其少子，朱公長男固請欲行，朱公不聽．長男曰：「家有長子曰家督，今弟有罪，大人不<lb/>
遣，乃遺少弟，是吾不肖．」欲自殺．其母為言曰：「今遣少子，未必能生中子也，而先空亡<lb/>
長男，柰何？」朱公不得已而遣長子，為一封書遺故所善莊生．〔一〕曰：「至則進千金于莊生<lb/>
所，聽其所為，慎無與爭事．」長男既行，亦自私齎數百金．<lb/>
〔一〕　索隱據其時代，非莊周也．然驗其行事，非子休而誰能信任於楚王乎？　正義年表云周元王四年越滅吳<lb/>
　　　　范蠡遂去齊，歸定陶，後遺莊生金．莊周與魏惠王、（周元王）【齊宣王】同時，從周元王四年至齊宣王元年一百三<lb/>
　　　　十年，此莊生非莊子．<lb/>
<pb ed='ZHSJ' n='41-1754a' xml:id='KX2a0001_ZHSJ_41-1754a'/><lb/>
　　至楚，莊生家負郭，披藜藋到門，居甚貧．然長男發書進千金，如其父言．莊生曰：「可<lb/>
疾去矣，慎毋留！即弟出，勿問所以然．」長男既去，不過莊生而私留，以其私齎獻遺楚國<lb/>
貴人用事者．<lb/>
　　莊生雖居窮閻，然以廉直聞於國，自楚王以下皆師尊之．及朱公進金，非有意受也，欲<lb/>
以成事後復歸之以為信耳．故金至，謂其婦曰：「此朱公之金．有如病不宿誡，後復歸，勿<lb/>
動．」而朱公長男不知其意，以為殊無短長也．<lb/>
　　莊生閒時入見楚王，言「某星宿某，此則害於楚」．楚王素信莊生，曰：「今為柰何？」<lb/>
莊生曰：「獨以德為可以除之．」楚王曰：「生休矣，寡人將行之．」王乃使使者封三錢之<lb/>
府．〔一〕楚貴人驚告朱公長男曰：「王且赦．」曰：「何以也？」曰：「每王且赦，常封三錢之府．<lb/>
昨暮王使使封之．」〔二〕朱公長男以為赦，弟固當出也，重千金虛[⿱𠫓廾]莊生，無所為也，乃復見<lb/>
莊生．莊生驚曰：「若不去邪？」長男曰：「固未也．初為事弟，弟今議自赦，故辭生去．」莊<lb/>
生知其意欲復得其金，曰：「若自入室取金．」長男即自入室取金持去，獨自歡幸．<lb/>
〔一〕　集解國語曰：「周景王時將鑄大錢．」賈逵說云：「虞、夏、商、周金幣三等，或赤，或白，或黃．黃為上幣，銅鐵為<lb/>
　　　　下幣．」韋昭曰：「錢者，金幣之名，所以貿買物，通財用也．」單穆公云：「古者有母權子，子權母而行，然則三品<lb/>
　　　　之來，古而然矣．」駰謂楚之三錢，賈韋之說近之．<lb/>
<pb ed='ZHSJ' n='41-1755a' xml:id='KX2a0001_ZHSJ_41-1755a'/><lb/>
〔二〕　集解或曰：「王且赦，常封三錢之府」者，錢幣至重，慮人或逆知有赦，盜竊之，所以封錢府，備盜竊也．漢靈帝<lb/>
　　　　時，河內張成能候風角，知將有赦，教子殺人，捕得七日赦出，此其類也．<lb/>
　　莊生羞為兒子所賣，乃入見楚王曰：「臣前言某星事，王言欲以修德報之．今臣出，道路<lb/>
皆言陶之富人朱公之子殺人囚楚，其家多持金錢賂王左右，故王非能恤楚國而赦，乃以朱<lb/>
公子故也．」楚王大怒曰：「寡人雖不德耳，柰何以朱公之子故而施惠乎！」令論殺朱公<lb/>
子，明日遂下赦令．朱公長男竟持其弟喪歸．<lb/>
　　至，其母及邑人盡哀之，唯朱公獨笑，曰：「吾固知必殺其弟也！彼非不愛其弟，顧有所<lb/>
不能忍者也．是少與我俱，見苦，為生難，故重[⿱𠫓廾]財．至如少弟者，生而見我富，乘堅驅良<lb/>
逐狡兔，〔一〕豈知財所從來，故輕[⿱𠫓廾]之，非所惜吝．前日吾所為欲遣少子，固為其能[⿱𠫓廾]財故<lb/>
也．而長者不能，故卒以殺其弟，事之理也，無足悲者．吾日夜固以望其喪之來也．」<lb/>
〔一〕　集解徐廣曰：「狡，一作『郊』．」<lb/>
　　故范蠡三徙，成名於天下，非苟去而已，所止必成名．卒老死于陶，故世傳曰陶朱<lb/>
公．〔一〕<lb/>
〔一〕　集解張華曰：「陶朱公冢在南郡華容縣西，樹碑云是越之范蠡也．」　正義盛弘之荊州記云：「荊州華容縣西<lb/>
　　　　有陶朱公冢，樹碑云是越范蠡．范蠡本宛三戶人，與文種俱入越，吳亡後，自適齊而終．陶朱公登仙，未聞葬此<lb/>
<pb ed='ZHSJ' n='41-1756a' xml:id='KX2a0001_ZHSJ_41-1756a'/><lb/>
　　　　所由．」括地志云陶朱公冢也．又云：「濟州平陰縣東三十里陶山南五里有陶公冢．并止於陶山之陽．」按：葬<lb/>
　　　　處有二，未詳其處．<lb/>
　　太史公曰：禹之功大矣，漸九川，〔一〕定九州，至于今諸夏艾安．及苗裔句踐，苦身焦<lb/>
思，終滅彊吳，北觀兵中國，以尊周室，號稱霸王．〔二〕句踐可不謂賢哉！蓋有禹之遺烈焉．<lb/>
范蠡三遷皆有榮名，名垂後世．臣主若此，欲毋顯得乎！<lb/>
〔一〕　集解徐廣曰：「漸者亦引進通導之意也，字或宜然．」<lb/>
〔二〕　集解徐廣曰：「一作『主』．」<lb/>
【索隱述贊】越祖少康，至于允常．其子始霸，與吳爭彊．檇李之役，闔閭見傷．會稽之恥，句踐欲當．<lb/>
種誘以利，蠡悉其良．折節下士，致膽思嘗．卒復讎寇，遂殄大邦．後不量力，滅於無彊．<lb/>
</p></div>
