<div xmlns='http://www.tei-c.org/ns/1.0'  xml:id='KX2a0001_hist_088'>
<div><head>史記卷八十八<lb/></head>
<p xml:id='SHIJI_ZHSJ_088-2565a-2'>蒙恬列傳第二十八<lb/></p>
<p xml:id='SHIJI_ZHSJ_088-2565a-3'>蒙恬者，其先齊人也．恬大父蒙驁，<ref type="note" target="#KX2a0001_hist_088-note1" n="〔一〕"/>自齊事秦昭王，官至上卿．秦莊襄王元年，蒙<lb/>驁為秦將，伐韓，取成皋､滎陽，作置三川郡．二年，蒙驁攻趙，取三十七城．始皇三年，蒙<lb/>驁攻韓，取十三城．五年，蒙驁攻魏，取二十城，作置東郡．始皇七年，蒙驁卒．驁子曰武，<lb/>武子曰恬．恬嘗書獄典文學．<ref type="note" target="#KX2a0001_hist_088-note2" n="〔二〕"/>始皇二十三年，蒙武為秦裨將軍，與王翦攻楚，大破之，殺<lb/>項燕．二十四年，蒙武攻楚，虜楚王．蒙恬弟毅．<lb/></p>
<p xml:id='SHIJI_ZHSJ_088-2565a-4'>始皇二十六年，蒙恬因家世得為秦將，攻齊，大破之，拜為內史．秦已并天下，乃使蒙<lb/>恬將三十萬衆北逐戎狄，收河南．<ref type="note" target="#KX2a0001_hist_088-note3" n="〔一〕"/>築長城，因地形，用制險塞，起臨洮，<ref type="note" target="#KX2a0001_hist_088-note4" n="〔二〕"/>至遼東，<ref type="note" target="#KX2a0001_hist_088-note5" n="〔三〕"/>延<lb/>袤萬餘里．於是渡河，據陽山，<ref type="note" target="#KX2a0001_hist_088-note6" n="〔四〕"/>逶蛇而北．暴師於外十餘年，居上郡．是時蒙恬威振匈<lb/>奴．始皇甚尊寵蒙氏，信任賢之．而親近蒙毅，位至上卿，出則參乘，入則御前．恬任外事<lb/>而毅常為內謀，名為忠信，故雖諸將相莫敢與之爭焉．<lb/></p>
<p xml:id='SHIJI_ZHSJ_088-2566a-6'>趙高者，諸趙疏遠屬也．趙高昆弟數人，皆生隱宮，<ref type="note" target="#KX2a0001_hist_088-note7" n="〔一〕"/>其母被刑僇，世世卑賤．秦王<lb/>聞高彊力，通於獄法，舉以為中車府令．高既私事公子胡亥，喻之決獄．高有大罪，秦王令<lb/>蒙毅法治之．毅不敢阿法，當高罪死，除其宦籍．帝以高之敦於事也，<ref type="note" target="#KX2a0001_hist_088-note8" n="〔二〕"/>赦之，復其官爵．<lb/></p>
<p xml:id='SHIJI_ZHSJ_088-2566a-7'>始皇欲游天下，道九原，<ref type="note" target="#KX2a0001_hist_088-note9" n="〔一〕"/>直抵甘泉，<ref type="note" target="#KX2a0001_hist_088-note10" n="〔二〕"/>迺使蒙恬通道，自九原抵甘泉，山堙谷，千<lb/>八百里．道未就．<lb/></p>
<p xml:id='SHIJI_ZHSJ_088-2567a-9'>始皇三十七年冬，行出游會稽，並海上，<ref type="note" target="#KX2a0001_hist_088-note11" n="〔一〕"/>北走琅邪．<ref type="note" target="#KX2a0001_hist_088-note12" n="〔二〕"/>道病，使蒙毅還禱山川，未<lb/>反．<lb/></p>
<p xml:id='SHIJI_ZHSJ_088-2567a-10'>始皇至沙丘崩，祕之，羣臣莫知．是時丞相李斯､公子胡亥､中車府令趙高常從．高雅<lb/>得幸於胡亥，欲立之，又怨蒙毅法治之而不為己也．󼧍有賊心，迺與丞相李斯､公子胡亥陰<lb/>謀，立胡亥為太子．太子已立，遣使者以罪賜公子扶蘇､蒙恬死．扶蘇已死，蒙恬疑而復請<lb/>之．使者以蒙恬屬吏，更置．胡亥以李斯舍人為護軍．使者還報，胡亥已聞扶蘇死，即欲<lb/>釋蒙恬．趙高恐蒙氏復貴而用事，怨之．<lb/></p>
<p xml:id='SHIJI_ZHSJ_088-2567a-11'>毅還至，趙高因為胡亥忠計，欲以滅蒙氏，乃言曰：「臣聞先帝欲舉賢立太子久矣，而毅<lb/>諫曰『不可』．若知賢而俞弗立，則是不忠而惑主也．<ref type="note" target="#KX2a0001_hist_088-note13" n="〔一〕"/>以臣愚意，不若誅之．，」胡亥聽而<lb/>繫蒙毅於代．<ref type="note" target="#KX2a0001_hist_088-note14" n="〔二〕"/>前已囚蒙恬於陽周．喪至咸陽，已葬，太子立為二世皇帝，而趙高親近，日<lb/>夜毀惡蒙氏，求其罪過，舉劾之．<lb/></p>
<p xml:id='SHIJI_ZHSJ_088-2568a-13'>子嬰進諫曰：「臣聞故趙王遷殺其良臣李牧而用顏聚，燕王喜陰用荊軻之謀而倍秦之<lb/>約，齊王建殺其故世忠臣而用后勝之議．此三君者，皆各以變古者失其國而殃及其身．今<lb/>蒙氏，秦之大臣謀士也，而主欲一旦[⿱𠫓廾]去之，臣竊以為不可．臣聞輕慮者不可以治國，獨智<lb/>者不可以存君．<ref type="note" target="#KX2a0001_hist_088-note15" n="〔一〕"/>誅殺忠臣而立無節行之人，是內使羣臣不相信而外使鬬士之意離也，臣<lb/>竊以為不可．」<lb/></p>
<p xml:id='SHIJI_ZHSJ_088-2568a-14'>胡亥不聽．而遣御史曲宮乘傳之代，<ref type="note" target="#KX2a0001_hist_088-note16" n="〔一〕"/>令蒙毅曰：「先主欲立太子而卿難之．今丞相<lb/>以卿為不忠，罪及其宗．朕不忍，乃賜卿死，亦甚幸矣．卿其圖之！」毅對曰：「以臣不能<lb/>得先主之意，則臣少宦，順幸沒世．可謂知意矣．<ref type="note" target="#KX2a0001_hist_088-note17" n="〔二〕"/>以臣不知太子之能，則太子獨從，周旋<lb/>天下，去諸公子絕遠，臣無所疑矣．夫先主之舉用太子，數年之積也，臣乃何言之敢諫，何<lb/>慮之敢謀！非敢飾辭以避死也，為羞累先主之名，願大夫為慮焉，使臣得死情實．且夫順<lb/>成全者，道之所貴也；刑殺者，道之所卒也．昔者秦穆公殺三良而死，罪百里奚而非其罪<lb/>也，故立號曰『繆』．昭襄王殺武安君白起．楚平王殺伍奢．吳王夫差殺伍子胥．此四君<lb/>者，皆為大失，而天下非之，以其君為不明，以是籍於諸侯．<ref type="note" target="#KX2a0001_hist_088-note18" n="〔三〕"/>故曰『用道治者不殺無罪，<lb/>而罰不加於無辜』．唯大夫留心！」使者知胡亥之意，不聽蒙毅之言，遂殺之．<lb/></p>
<p xml:id='SHIJI_ZHSJ_088-2569a-16'>二世又遣使者之陽周，令蒙恬曰：「君之過多矣，而卿弟毅有大罪，法及內史．」恬曰：<lb/>「自吾先人，及至子孫，積功信於秦三世矣．今臣將兵三十餘萬，身雖囚繫，其勢足以倍畔，<lb/>然自知必死而守義者，不敢辱先人之教，以不忘先主也．昔周成王初立，未離襁緥，周公旦<lb/>負王以朝，卒定天下．及成王有病甚殆，公旦自揃其爪以沈於河，曰：『王未有識，是旦執事．<lb/>有罪殃，旦受其不祥．』乃書而藏之記府，可謂信矣．及王能治國，有賊臣言：『周公旦欲為<lb/>亂久矣，王若不備，必有大事．』王乃大怒，周公旦走而奔於楚．成王觀於記府，得周公旦<lb/>沈書，乃流涕曰：『孰謂周公旦欲為亂乎！』殺言之者而反周公旦．故周書曰『必參而伍<lb/>之』．<ref type="note" target="#KX2a0001_hist_088-note19" n="〔一〕"/>今恬之宗，世無二心，而事卒如此，是必孼臣逆亂，<ref type="note" target="#KX2a0001_hist_088-note20" n="〔二〕"/>內陵之道也．夫成王失而<lb/>復振則卒昌；桀殺關龍逢，紂殺王子比干而不悔，身死則國亡．臣故曰過可振而諫可覺<lb/>也．<ref type="note" target="#KX2a0001_hist_088-note21" n="〔三〕"/>察於參伍，上聖之法也．凡臣之言，非以求免於咎也，將以諫而死，願陛下為萬民<lb/>思從道也．」使者曰：「臣受詔行法於將軍，不敢以將軍言聞於上也．」蒙恬喟然太息曰：「我<lb/>何罪於天，無過而死乎？」良久，徐曰：「恬罪固當死矣．起臨洮屬之遼東，城萬餘里，此<lb/>其中不能無絕地脈哉？此乃恬之罪也．」乃吞藥自殺．<lb/></p>
<p xml:id='SHIJI_ZHSJ_088-2570a-18'>太史公曰：吾適北邊，自直道歸，行觀蒙恬所為秦築長城亭障，塹山堙谷，通直道，固<lb/>輕百姓力矣．夫秦之初滅諸侯，天下之心未定，痍傷者未瘳，而恬為名將，不以此時彊諫，<lb/>振百姓之急，養老存孤，務修衆庶之和，而阿意興功，此其兄弟遇誅，不亦宜乎！何乃罪地<lb/>脈哉？<lb/><ref type="note" target="#KX2a0001_hist_088-note22" n="贊"/></p>
</div>
<div type="notes">
<note xml:id="KX2a0001_hist_088-note0"></note>
<note xml:id="KX2a0001_hist_088-note1">〔一〕索隱音敖．又鄒氏音五到反．<lb/></note>
<note xml:id="KX2a0001_hist_088-note2">〔二〕索隱謂恬嘗學獄法，遂作獄官，典文學．<lb/></note>
<note xml:id="KX2a0001_hist_088-note3">〔一〕正義謂靈､勝等州．<lb/></note>
<note xml:id="KX2a0001_hist_088-note4">〔二〕集解徐廣曰：「屬隴西．」<lb/></note>
<note xml:id="KX2a0001_hist_088-note5">〔三〕正義遼東郡在遼水東，始皇築長城東至遼水，西南至海（之上）．<lb/></note>
<note xml:id="KX2a0001_hist_088-note6">〔四〕集解徐廣曰：「五原西安陽縣北有陰山．陰山在河南，陽山在河北．」<lb/></note>
<note xml:id="KX2a0001_hist_088-note7">〔一〕集解徐廣曰：「為宦者．」索隱劉氏云：「蓋其父犯宮刑，妻子沒為官奴婢，妻後野合所生子皆承趙姓，並宮<lb/>之，故云『兄弟生隱宮』．謂『隱宮』者，宦之謂也．」<lb/></note>
<note xml:id="KX2a0001_hist_088-note8">〔二〕集解徐廣曰：「敦，一作『敏』．」<lb/></note>
<note xml:id="KX2a0001_hist_088-note9">〔一〕正義九原郡，今勝州連谷縣是．<lb/></note>
<note xml:id="KX2a0001_hist_088-note10">〔二〕正義宮在雍州．<lb/></note>
<note xml:id="KX2a0001_hist_088-note11">〔一〕索隱並音白浪反．<lb/></note>
<note xml:id="KX2a0001_hist_088-note12">〔二〕索隱走音奏．走猶向也．鄒氏音趨，趨亦向義，於字則乖．<lb/></note>
<note xml:id="KX2a0001_hist_088-note13">〔一〕索隱俞即踰也，音臾．謂知太子賢而踰久不立，是不忠也．<lb/></note>
<note xml:id="KX2a0001_hist_088-note14">〔二〕正義今代州也．因禱山川至代而繫之．<lb/></note>
<note xml:id="KX2a0001_hist_088-note15">〔一〕集解徐廣曰：「一無此字．」<lb/></note>
<note xml:id="KX2a0001_hist_088-note16">〔一〕索隱曲，姓；宮，名．<lb/></note>
<note xml:id="KX2a0001_hist_088-note17">〔二〕索隱蒙毅言己少事始皇，順意因蒙幸，至始皇沒世，可謂知上意．<lb/></note>
<note xml:id="KX2a0001_hist_088-note18">〔三〕索隱言其惡聲狼籍，布於諸國．而劉氏曰「諸侯皆記其惡於史籍」，非也．<lb/></note>
<note xml:id="KX2a0001_hist_088-note19">〔一〕索隱參謂三卿，伍即五大夫．欲參伍更議．<lb/></note>
<note xml:id="KX2a0001_hist_088-note20">〔二〕集解徐廣曰：「一作『辭』．」<lb/></note>
<note xml:id="KX2a0001_hist_088-note21">〔三〕索隱此「故曰」者，必先志有此言，蒙恬引之以成說也，今不知出何書耳．振者，救也．然語亦倒，以言前人受<lb/>諫可覺，則其過乃可救．<lb/></note>
<note xml:id="KX2a0001_hist_088-note22">【索隱述贊】蒙氏秦將，內史忠賢．長城首築，萬里安邊．趙高矯制，扶蘇死焉．絕地何罪？勞人是<lb/>．呼天欲訴，三代良然．<lb/></note>
</div>
</div>