<div xmlns='http://www.tei-c.org/ns/1.0'  xml:id='KX2a0001_hist_057'>
<div><head>史記卷五十七<lb/></head>
<p xml:id='KX2a0001_ZHSJ_057-2065a-2'>絳侯周勃世家第二十七<lb/></p>
<p xml:id='KX2a0001_ZHSJ_057-2065a-3'>絳侯周勃者，沛人也．其先卷人，<ref type="note" target="#KX2a0001_hist_057-note1" n="〔一〕"/>徙沛．勃以織薄曲為生，<ref type="note" target="#KX2a0001_hist_057-note2" n="〔二〕"/>常為人吹簫給喪<lb/>事，<ref type="note" target="#KX2a0001_hist_057-note3" n="〔三〕"/>材官引彊．<ref type="note" target="#KX2a0001_hist_057-note4" n="〔四〕"/><lb/></p>
<p xml:id='KX2a0001_ZHSJ_057-2065a-4'>高祖之為沛公初起，勃以中涓從攻胡陵，下方與．方與反，與戰，卻適．攻豐．擊秦軍<lb/>碭東．還軍留及蕭．復攻碭，破之．下下邑，先登．賜爵五大夫．攻蒙､虞，<ref type="note" target="#KX2a0001_hist_057-note5" n="〔一〕"/>取之．擊<lb/>章邯車騎，殿．<ref type="note" target="#KX2a0001_hist_057-note6" n="〔二〕"/>定魏地．攻爰戚､東緡，<ref type="note" target="#KX2a0001_hist_057-note7" n="〔三〕"/>以往至栗，<ref type="note" target="#KX2a0001_hist_057-note8" n="〔四〕"/>取之．攻齧桑，<ref type="note" target="#KX2a0001_hist_057-note9" n="〔五〕"/>先登．擊秦<lb/>軍阿下，<ref type="note" target="#KX2a0001_hist_057-note10" n="〔六〕"/>破之．追至濮陽，下甄城．攻都關､<ref type="note" target="#KX2a0001_hist_057-note11" n="〔七〕"/>定陶，襲取宛朐，<ref type="note" target="#KX2a0001_hist_057-note12" n="〔八〕"/>得單父<ref type="note" target="#KX2a0001_hist_057-note13" n="〔九〕"/>令．夜<lb/>襲取臨濟，攻張，<ref type="note" target="#KX2a0001_hist_057-note14" n="〔一０〕"/>以前至卷，破之．擊李由軍雍丘下．攻開封，先至城下為多．<ref type="note" target="#KX2a0001_hist_057-note15" n="〔一一〕"/>後章<lb/>邯破殺項梁，沛公與項羽引兵東如碭．自初起沛還至碭，一歲二月．<ref type="note" target="#KX2a0001_hist_057-note16" n="〔一二〕"/>楚懷王封沛公號安<lb/>武侯，為碭郡長．沛公拜勃為虎賁令，<ref type="note" target="#KX2a0001_hist_057-note17" n="〔一三〕"/>以令從沛公定魏地．攻東郡尉於城武，破之．擊<lb/>王離軍，破之．攻長社，先登．攻潁陽､緱氏，<ref type="note" target="#KX2a0001_hist_057-note18" n="〔一四〕"/>絕河津．<ref type="note" target="#KX2a0001_hist_057-note19" n="〔一五〕"/>擊趙賁軍尸北．<ref type="note" target="#KX2a0001_hist_057-note20" n="〔一六〕"/>南攻南陽<lb/>守齮，破武關､嶢關．破秦軍於藍田，至咸陽，滅秦．<lb/></p>
<p xml:id='KX2a0001_ZHSJ_057-2067a-7'>項羽至，以沛公為漢王．漢王賜勃爵為威武侯．<ref type="note" target="#KX2a0001_hist_057-note21" n="〔一〕"/>從入漢中，拜為將軍．還定三秦，<lb/>至秦，賜食邑懷德．<ref type="note" target="#KX2a0001_hist_057-note22" n="〔二〕"/>攻槐里､好畤，<ref type="note" target="#KX2a0001_hist_057-note23" n="〔三〕"/>最．<ref type="note" target="#KX2a0001_hist_057-note24" n="〔四〕"/>擊趙賁､內史保於咸陽，最．北攻漆．<ref type="note" target="#KX2a0001_hist_057-note25" n="〔五〕"/>擊<lb/>章平､姚卬軍．<ref type="note" target="#KX2a0001_hist_057-note26" n="〔六〕"/>西定汧．<ref type="note" target="#KX2a0001_hist_057-note27" n="〔七〕"/>還下郿､頻陽．<ref type="note" target="#KX2a0001_hist_057-note28" n="〔八〕"/>圍章邯廢丘．<ref type="note" target="#KX2a0001_hist_057-note29" n="〔九〕"/>破西丞．<ref type="note" target="#KX2a0001_hist_057-note30" n="〔一０〕"/>擊盜巴軍，破<lb/>之．<ref type="note" target="#KX2a0001_hist_057-note31" n="〔一一〕"/>攻上邽．<ref type="note" target="#KX2a0001_hist_057-note32" n="〔一二〕"/>東守嶢關．轉擊項籍．攻曲逆，最．還守敖倉，追項籍．籍已死，因東<lb/>定楚地泗（(川)）【水】､東海郡，凡得二十二縣．還守雒陽､櫟陽，賜與潁（(陽)）【陰】侯共食鍾<lb/>離．<ref type="note" target="#KX2a0001_hist_057-note33" n="〔一三〕"/>以將軍從高帝反者燕王臧荼，破之易下．<ref type="note" target="#KX2a0001_hist_057-note34" n="〔一四〕"/>所將卒當馳道<ref type="note" target="#KX2a0001_hist_057-note35" n="〔一五〕"/>為多．賜爵列侯，<lb/>剖符世世勿絕．食絳<ref type="note" target="#KX2a0001_hist_057-note36" n="〔一六〕"/>八千一百八十戶，號絳侯．<lb/></p>
<p xml:id='KX2a0001_ZHSJ_057-2069a-10'>以將軍從高帝擊反韓王信於代，降下霍人．<ref type="note" target="#KX2a0001_hist_057-note37" n="〔一〕"/>以前至武泉，<ref type="note" target="#KX2a0001_hist_057-note38" n="〔二〕"/>擊胡騎，破之武泉北．<lb/>轉攻韓信軍銅鞮，<ref type="note" target="#KX2a0001_hist_057-note39" n="〔三〕"/>破之．還，降太原六城．<ref type="note" target="#KX2a0001_hist_057-note40" n="〔四〕"/>擊韓信胡騎晉陽下，破之，下晉陽．後擊<lb/>韓信軍於硰石，<ref type="note" target="#KX2a0001_hist_057-note41" n="〔五〕"/>破之，追北八十里．還攻樓煩<ref type="note" target="#KX2a0001_hist_057-note42" n="〔六〕"/>三城，因擊胡騎平城下，<ref type="note" target="#KX2a0001_hist_057-note43" n="〔七〕"/>所將卒當<lb/>馳道為多．勃遷為太尉．<lb/></p>
<p xml:id='KX2a0001_ZHSJ_057-2070a-12'>擊陳豨，屠馬邑．所將卒斬豨將軍乘馬絺．<ref type="note" target="#KX2a0001_hist_057-note44" n="〔一〕"/>擊韓信､陳豨､趙利軍於樓煩，破之．得<lb/>豨將宋最､鴈門守圂．<ref type="note" target="#KX2a0001_hist_057-note45" n="〔二〕"/>因轉攻得雲中守遫､<ref type="note" target="#KX2a0001_hist_057-note46" n="〔三〕"/>丞相箕肆､將勳．<ref type="note" target="#KX2a0001_hist_057-note47" n="〔四〕"/>定鴈門郡十七縣，雲<lb/>中郡十二縣．因復擊豨靈丘，<ref type="note" target="#KX2a0001_hist_057-note48" n="〔五〕"/>破之，斬豨，得豨丞相程縱､將軍陳武､都尉高肆．定代郡<lb/>九縣．<lb/></p>
<p xml:id='KX2a0001_ZHSJ_057-2070a-13'>燕王盧綰反，勃以相國代樊噲將，擊下薊，得綰大將抵､丞相偃､守陘､<ref type="note" target="#KX2a0001_hist_057-note49" n="〔一〕"/>太尉弱､御史<lb/>大夫施，屠渾都．<ref type="note" target="#KX2a0001_hist_057-note50" n="〔二〕"/>破綰軍上蘭，<ref type="note" target="#KX2a0001_hist_057-note51" n="〔三〕"/>復擊破綰軍沮陽．<ref type="note" target="#KX2a0001_hist_057-note52" n="〔四〕"/>追至長城，<ref type="note" target="#KX2a0001_hist_057-note53" n="〔五〕"/>定上谷十二縣，右<lb/>北平十六縣，遼西､遼東二十九縣，漁陽二十二縣．最從高帝<ref type="note" target="#KX2a0001_hist_057-note54" n="〔六〕"/>得相國一人，丞相二人，將<lb/>軍､二千石各三人；別破軍二，下城三，定郡五，縣七十九，得丞相､大將各一人．<lb/></p>
<p xml:id='KX2a0001_ZHSJ_057-2071a-15'>勃為人木彊敦厚，高帝以為可屬大事．勃不好文學，每召諸生說士，東鄉坐而責之：<ref type="note" target="#KX2a0001_hist_057-note55" n="〔一〕"/><lb/>「趣為我語．」其椎少文如此．<ref type="note" target="#KX2a0001_hist_057-note56" n="〔二〕"/><lb/></p>
<p xml:id='KX2a0001_ZHSJ_057-2071a-16'>勃既定燕而歸，高祖已崩矣，以列侯事孝惠帝．孝惠帝六年，置太尉官，<ref type="note" target="#KX2a0001_hist_057-note57" n="〔一〕"/>以勃為太<lb/>尉．十歲，高后崩．呂祿以趙王為漢上將軍，呂產以呂王為漢相國，秉漢權，欲危劉氏．勃<lb/>為太尉，不得入軍門．陳平為丞相，不得任事．於是勃與平謀，卒誅諸呂而立孝文皇帝．<lb/>其語在呂后､孝文事中．<lb/></p>
<p xml:id='KX2a0001_ZHSJ_057-2072a-18'>文帝既立，以勃為右丞相，賜金五千斤，食邑萬戶．居月餘，人或說勃曰：「君既誅諸<lb/>呂，立代王，威震天下，而君受厚賞，處尊位，以寵，久之即禍及身矣．」勃懼，亦自危，乃謝<lb/>請歸相印．上許之．歲餘，丞相平卒，上復以勃為丞相．十餘月，上曰：「前日吾詔列侯就<lb/>國，或未能行，丞相吾所重，其率先之．」乃免相就國．<lb/></p>
<p xml:id='KX2a0001_ZHSJ_057-2072a-19'>歲餘，每河東守尉行縣至絳，絳侯勃自畏恐誅，常被甲，令家人持兵以見之．其後人有<lb/>上書告勃欲反，<ref type="note" target="#KX2a0001_hist_057-note58" n="〔一〕"/>下廷尉．廷尉下其事長安，逮捕勃治之．勃恐，不知置辭．吏稍侵辱<lb/>之．勃以千金與獄吏，獄吏乃書牘背示之，<ref type="note" target="#KX2a0001_hist_057-note59" n="〔二〕"/>曰「以公主為證」．公主者，孝文帝女也，勃<lb/>太子勝之尚之，<ref type="note" target="#KX2a0001_hist_057-note60" n="〔三〕"/>故獄吏教引為證．勃之益封受賜，盡以予薄昭．及繫急，薄昭為言薄太<lb/>后，太后亦以為無反事．文帝朝，太后以冒絮提文帝，<ref type="note" target="#KX2a0001_hist_057-note61" n="〔四〕"/>曰：「絳侯綰皇帝璽，<ref type="note" target="#KX2a0001_hist_057-note62" n="〔五〕"/>將兵於北<lb/>軍，不以此時反，今居一小縣，顧欲反邪！」文帝既見絳侯獄辭，乃謝曰：「吏（(事)）方驗而出<lb/>之．」於是使使持節赦絳侯，復爵邑．絳侯既出，曰：「吾嘗將百萬軍，然安知獄吏之貴乎！」<lb/></p>
<p xml:id='KX2a0001_ZHSJ_057-2073a-21'>絳侯復就國．孝文帝十一年卒，謚為武侯．子勝之代侯．六歲，尚公主，不相中，<ref type="note" target="#KX2a0001_hist_057-note63" n="〔一〕"/><lb/>坐殺人，國除．絕一歲，文帝乃擇絳侯勃子賢者河內守亞夫，封為條侯，<ref type="note" target="#KX2a0001_hist_057-note64" n="〔二〕"/>續絳侯後．<lb/></p>
<p xml:id='KX2a0001_ZHSJ_057-2073a-22'>條侯亞夫自未侯為河內守時，許負相之，<ref type="note" target="#KX2a0001_hist_057-note65" n="〔一〕"/>曰：「君後三歲而侯．侯八歲為將相，持國<lb/>秉，<ref type="note" target="#KX2a0001_hist_057-note66" n="〔二〕"/>貴重矣，於人臣無兩．其後九歲而君餓死．」亞夫笑曰：「臣之兄已代父侯矣，有如<lb/>卒，子當代，亞夫何說侯乎？然既已貴如負言，又何說餓死？指示我．」許負指其口曰：<lb/>「有從理入口，<ref type="note" target="#KX2a0001_hist_057-note67" n="〔三〕"/>此餓死法也．」居三歲，其兄絳侯勝之有罪，孝文帝擇絳侯子賢者，皆推<lb/>亞夫，乃封亞夫為條侯，續絳侯後．<lb/></p>
<p xml:id='KX2a0001_ZHSJ_057-2074a-24'>文帝之後六年，匈奴大入邊．乃以宗正劉禮為將軍，軍霸上；<ref type="note" target="#KX2a0001_hist_057-note68" n="〔一〕"/>祝茲侯徐厲為將軍，<lb/>軍棘門；<ref type="note" target="#KX2a0001_hist_057-note69" n="〔二〕"/>以河內守亞夫為將軍，軍細柳：<ref type="note" target="#KX2a0001_hist_057-note70" n="〔三〕"/>以備胡．上自勞軍．至霸上及棘門軍，直<lb/>馳入，將以下騎送迎．已而之細柳軍，軍士吏被甲，銳兵刃，彀弓弩，持滿．<ref type="note" target="#KX2a0001_hist_057-note71" n="〔四〕"/>天子先驅<lb/>至，不得入．先驅曰：「天子且至！」軍門都尉曰：「將軍令曰『軍中聞將軍令，不聞天子之<lb/>詔』．」<ref type="note" target="#KX2a0001_hist_057-note72" n="〔五〕"/>居無何，上至，又不得入．於是上乃使使持節詔將軍：「吾欲入勞軍．」亞夫乃傳<lb/>言開壁門．壁門士吏謂從屬車騎曰：「將軍約，軍中不得驅馳．」於是天子乃按轡徐行．<lb/>至營，將軍亞夫持兵揖曰：「介冑之士不拜，請以軍禮見．」<ref type="note" target="#KX2a0001_hist_057-note73" n="〔六〕"/>天子為動，改容式車．<ref type="note" target="#KX2a0001_hist_057-note74" n="〔七〕"/>使人<lb/>稱謝：「皇帝敬勞將軍．」成禮而去．既出軍門，羣臣皆驚．文帝曰：「嗟乎，此真將軍矣！<lb/>曩者霸上､棘門軍，若兒戲耳，其將固可襲而虜也．至於亞夫，可得而犯邪！」稱善者久<lb/>之．月餘，三軍皆罷．乃拜亞夫為中尉．<ref type="note" target="#KX2a0001_hist_057-note75" n="〔八〕"/><lb/></p>
<p xml:id='KX2a0001_ZHSJ_057-2075a-26'>孝文且崩時，誡太子曰：「即有緩急，周亞夫真可任將兵．」文帝崩，拜亞夫為車騎將<lb/>軍．<lb/><lb/></p>
<p xml:id='KX2a0001_ZHSJ_057-2076a-28'>孝景三年，吳楚反．亞夫以中尉為太尉，<ref type="note" target="#KX2a0001_hist_057-note76" n="〔一〕"/>東擊吳楚．因自請上曰：「楚兵剽輕，<ref type="note" target="#KX2a0001_hist_057-note77" n="〔二〕"/>難<lb/>與爭鋒．願以梁委之，<ref type="note" target="#KX2a0001_hist_057-note78" n="〔三〕"/>絕其糧道，乃可制．」上許之．<lb/></p>
<p xml:id='KX2a0001_ZHSJ_057-2076a-29'>太尉既會兵滎陽，吳方攻梁，梁急，請救．太尉引兵東北走昌邑，深壁而守．梁日使使<lb/>請太尉，太尉守便宜，不肯往．梁上書言景帝，景帝使使詔救梁．太尉不奉詔，堅壁不出，<lb/>而使輕騎兵弓高侯等<ref type="note" target="#KX2a0001_hist_057-note79" n="〔一〕"/>絕吳楚兵後食道．吳兵乏糧，飢，數欲挑戰，終不出．夜，軍中<lb/>驚，內相攻擊擾亂，至於太尉帳下．太尉終臥不起．頃之，復定．後吳奔壁東南陬，<ref type="note" target="#KX2a0001_hist_057-note80" n="〔二〕"/>太<lb/>尉使備西北．已而其精兵果奔西北，不得入．吳兵既餓，乃引而去．太尉出精兵追擊，大<lb/>破之．吳王濞[⿱𠫓廾]其軍，而與壯士數千人亡走，保於江南丹徒．<ref type="note" target="#KX2a0001_hist_057-note81" n="〔三〕"/>漢兵因乘勝，遂盡虜之，降<lb/>其兵，購吳王千金．月餘，越人斬吳王頭以告．<ref type="note" target="#KX2a0001_hist_057-note82" n="〔四〕"/>凡相攻守三月，而吳楚破平．於是諸將<lb/>乃以太尉計謀為是．由此梁孝王與太尉有卻．<lb/></p>
<p xml:id='KX2a0001_ZHSJ_057-2077a-31'>歸，復置太尉官．五歲，遷為丞相，景帝甚重之．景帝廢栗太子，丞相固爭之，不得．<lb/>景帝由此疏之．而梁孝王每朝，常與太后言條侯之短．<lb/></p>
<p xml:id='KX2a0001_ZHSJ_057-2077a-32'>竇太后曰：「皇后兄王信可侯也．」景帝讓曰：「始南皮､章武侯<ref type="note" target="#KX2a0001_hist_057-note83" n="〔一〕"/>先帝不侯，及臣即位<lb/>乃侯之．信未得封也．」竇太后曰：「人主各以時行耳．<ref type="note" target="#KX2a0001_hist_057-note84" n="〔二〕"/>自竇長君在時，竟不得侯，死後<lb/>乃（(封)）其子彭祖顧得侯．<ref type="note" target="#KX2a0001_hist_057-note85" n="〔三〕"/>吾甚恨之．帝趣侯信也！」景帝曰：「請得與丞相議之．」丞相<lb/>議之，亞夫曰：「高皇帝約『非劉氏不得王，非有功不得侯．不如約，天下共擊之』．今信雖<lb/>皇后兄，無功，侯之，非約也．」景帝默然而止．<lb/></p>
<p xml:id='KX2a0001_ZHSJ_057-2078a-34'>其後匈奴王【唯】徐盧等五人降，景帝欲侯之以勸後．丞相亞夫曰：「彼背其主降陛下，<lb/>陛下侯之，則何以責人臣不守節者乎？」景帝曰：「丞相議不可用．」乃悉封【唯】徐盧等為<lb/>列侯．<ref type="note" target="#KX2a0001_hist_057-note86" n="〔一〕"/>亞夫因謝病．景帝中三年，以病免相．<lb/></p>
<p xml:id='KX2a0001_ZHSJ_057-2078a-35'>頃之，景帝居禁中，召條侯，賜食．獨置大胾，<ref type="note" target="#KX2a0001_hist_057-note87" n="〔一〕"/>無切肉，又不置櫡．條侯心不平，顧<lb/>謂尚席取櫡．<ref type="note" target="#KX2a0001_hist_057-note88" n="〔二〕"/>景帝視而笑曰：「此不足君所乎？」<ref type="note" target="#KX2a0001_hist_057-note89" n="〔三〕"/>條侯免冠謝．上起，條侯因趨出．<lb/>景帝以目送之，曰：「此怏怏者非少主臣也！」<lb/></p>
<p xml:id='KX2a0001_ZHSJ_057-2079a-37'>居無何，條侯子為父買工官尚方<ref type="note" target="#KX2a0001_hist_057-note90" n="〔一〕"/>甲楯五百被<ref type="note" target="#KX2a0001_hist_057-note91" n="〔二〕"/>可以葬者．取庸苦之，不予錢．庸<lb/>知其盜買縣官器，<ref type="note" target="#KX2a0001_hist_057-note92" n="〔三〕"/>怒而上變告子，事連汙條侯．<ref type="note" target="#KX2a0001_hist_057-note93" n="〔四〕"/>書既聞上，上下吏．吏簿責條侯，<ref type="note" target="#KX2a0001_hist_057-note94" n="〔五〕"/><lb/>條侯不對．景帝罵之曰：「吾不用也．」<ref type="note" target="#KX2a0001_hist_057-note95" n="〔六〕"/>召詣廷尉．<ref type="note" target="#KX2a0001_hist_057-note96" n="〔七〕"/>廷尉責曰：「君侯欲反邪？」亞夫<lb/>曰：「臣所買器，乃葬器也，何謂反邪？」吏曰：「君侯縱不反地上，即欲反地下耳．」吏侵之<lb/>益急．初，吏捕條侯，條侯欲自殺，夫人止之，以故不得死，遂入廷尉．因不食五日，嘔血而<lb/>死．國除．<lb/></p>
<p xml:id='KX2a0001_ZHSJ_057-2080a-39'>絕一歲，景帝乃更封絳侯勃他子堅為平曲侯，續絳侯後．十九年卒，謚為共侯．子建<lb/>德代侯，十三年，為太子太傅．坐酎金不善，元鼎五年，有罪，國除．<ref type="note" target="#KX2a0001_hist_057-note97" n="〔一〕"/><lb/></p>
<p xml:id='KX2a0001_ZHSJ_057-2080a-40'>條侯果餓死．死後，景帝乃封王信為蓋侯．<lb/></p>
<p xml:id='KX2a0001_ZHSJ_057-2080a-41'>太史公曰：絳侯周勃始為布衣時，鄙樸人也，才能不過凡庸．及從高祖定天下，在將<lb/>相位，諸呂欲作亂，勃匡國家難，復之乎正．雖伊尹､周公，何以加哉！亞夫之用兵，持威<lb/>重，執堅刃，穰苴曷有加焉！足己而不學，<ref type="note" target="#KX2a0001_hist_057-note98" n="〔一〕"/>守節不遜，<ref type="note" target="#KX2a0001_hist_057-note99" n="〔二〕"/>終以窮困．悲夫！<lb/><ref type="note" target="#KX2a0001_hist_057-note100" n="贊"/></p>
</div>
<div type="notes">
<note xml:id="KX2a0001_hist_057-note0"></note>
<note xml:id="KX2a0001_hist_057-note1">〔一〕集解徐廣曰：「卷縣在滎陽．」索隱韋昭云屬河南，地理志亦然．然則後置滎陽郡，而卷隸焉．音丘玄反，<lb/>字林音丘權反．正義括地志云：「故卷城在鄭州原武縣西北七里．」釋例地名云：「卷縣所理垣雍城也．」<lb/></note>
<note xml:id="KX2a0001_hist_057-note2">〔二〕集解蘇林曰：「薄，一名曲．月令曰『具曲植』．」索隱謂勃本以織蠶薄為生業也．韋昭云「北方謂薄為曲」．<lb/>許慎注淮南云「曲，葦薄也」．郭璞注方言云「植，懸曲柱也」．音直吏反．<lb/></note>
<note xml:id="KX2a0001_hist_057-note3">〔三〕集解如淳曰：「以樂喪家，若俳優．」瓚曰：「吹簫以樂喪賓，若樂人也．」索隱左傳「歌虞殯」，猶今挽歌類<lb/>也．歌者或有簫管．<lb/></note>
<note xml:id="KX2a0001_hist_057-note4">〔四〕集解漢書音義曰：「能引彊弓官，如今挽彊司馬也．」索隱晉灼云「申屠嘉為材官蹶張」．<lb/></note>
<note xml:id="KX2a0001_hist_057-note5">〔一〕索隱二縣名．地理志屬梁國．<lb/></note>
<note xml:id="KX2a0001_hist_057-note6">〔二〕集解服󻿐曰：「略得殿兵也．」如淳曰：「殿，不進也．」瓚曰：「在軍後曰殿．」孫檢曰：「一說上功曰最，下功曰<lb/>殿，戰功曰多．周勃事中有此三品，與諸將俱計功則曰殿最，獨捷則曰多．多義見周禮．故此云『擊章邯車騎，<lb/>殿』，又云『先至城下為多』，又云『攻槐里､好畤，最』是也．」索隱孫檢說是．<lb/></note>
<note xml:id="KX2a0001_hist_057-note7">〔三〕集解徐廣曰：「屬山陽．」索隱小顏音昏，非也．地理志山陽有東緡縣，音旻．然則戶牖之為東緡，音昏是．<lb/>屬陳留者音昏，屬山陽者音旻也．正義緡，眉貧反．括地志云：「東緡故城，漢縣也，在兗州金鄉縣界．」<lb/></note>
<note xml:id="KX2a0001_hist_057-note8">〔四〕正義括地志云屬沛郡也．<lb/></note>
<note xml:id="KX2a0001_hist_057-note9">〔五〕索隱徐氏云在梁､彭城閒．<lb/></note>
<note xml:id="KX2a0001_hist_057-note10">〔六〕索隱謂東阿之下也．<lb/></note>
<note xml:id="KX2a0001_hist_057-note11">〔七〕索隱地理志縣名，屬山陽．<lb/></note>
<note xml:id="KX2a0001_hist_057-note12">〔八〕正義冤劬二音，今曹州縣，在州西四十七里．<lb/></note>
<note xml:id="KX2a0001_hist_057-note13">〔九〕正義善甫二音，宋州縣也．<lb/></note>
<note xml:id="KX2a0001_hist_057-note14">〔一０〕集解漢書音義曰：「攻壽張．」索隱地理志東郡壽良縣，光武改曰壽張．<lb/></note>
<note xml:id="KX2a0001_hist_057-note15">〔一一〕集解文穎曰：「勃士卒至者多．」如淳曰：「周禮『戰功曰多』．」<lb/></note>
<note xml:id="KX2a0001_hist_057-note16">〔一二〕索隱謂初起沛及還至碭，得一歲又更二月也．<lb/></note>
<note xml:id="KX2a0001_hist_057-note17">〔一三〕集解徐廣曰：「一云『句盾令』．」索隱漢書云「襄賁令」．賁音肥，縣名，屬東海．徐廣又云「句盾令」，所見<lb/>本各別也．<lb/></note>
<note xml:id="KX2a0001_hist_057-note18">〔一四〕正義緱音勾．洛州縣．<lb/></note>
<note xml:id="KX2a0001_hist_057-note19">〔一五〕正義即古平陰津，在洛州洛陽縣東北五十里．<lb/></note>
<note xml:id="KX2a0001_hist_057-note20">〔一六〕索隱賁音肥，人姓名也．尸即尸鄉，今偃師也．北謂尸鄉之北．<lb/></note>
<note xml:id="KX2a0001_hist_057-note21">〔一〕索隱或是封號，未必縣名也．<lb/></note>
<note xml:id="KX2a0001_hist_057-note22">〔二〕正義括地志云：「懷德故城在同州朝邑縣西南四十三里．」<lb/></note>
<note xml:id="KX2a0001_hist_057-note23">〔三〕索隱地理志二縣屬右扶風．<lb/></note>
<note xml:id="KX2a0001_hist_057-note24">〔四〕集解如淳曰：「於將率之中功為最．」<lb/></note>
<note xml:id="KX2a0001_hist_057-note25">〔五〕索隱地理志漆縣在右扶風．正義今豳州新平縣，古漆縣也．<lb/></note>
<note xml:id="KX2a0001_hist_057-note26">〔六〕索隱卬音五郎反，平下將．<lb/></note>
<note xml:id="KX2a0001_hist_057-note27">〔七〕正義口肩反．今隴州汧源縣，本漢汧縣地也．<lb/></note>
<note xml:id="KX2a0001_hist_057-note28">〔八〕索隱地理志郿屬右扶風，頻陽屬左馮翊也．正義郿音眉．括地志云：「郿縣故城在岐州郿縣東北十五里，<lb/>頻陽故城在宜州土門縣南三里．」今土門縣併入同官縣，屬雍州，宜州廢也．<lb/></note>
<note xml:id="KX2a0001_hist_057-note29">〔九〕索隱地理志「槐里，周曰犬丘，懿王都之，秦更名廢丘，高祖三年更名槐里」．而此云槐里者，據後而書之．又<lb/>云廢丘者，以章邯本都廢丘而亡，亦據舊書之．<lb/></note>
<note xml:id="KX2a0001_hist_057-note30">〔一０〕集解徐廣曰：「天水有西縣．」正義括地志云：「西縣故城在秦州上邽縣西南九十里，本漢西縣地．」破西縣<lb/>丞．<lb/></note>
<note xml:id="KX2a0001_hist_057-note31">〔一一〕集解如淳曰：「章邯將．」<lb/></note>
<note xml:id="KX2a0001_hist_057-note32">〔一二〕正義音圭．秦州縣也．<lb/></note>
<note xml:id="KX2a0001_hist_057-note33">〔一三〕索隱地理志縣名，屬九江，古鍾離子國．正義括地志云：「潁陰故城在陳州南頓縣西北．鍾離故城在濠州<lb/>鍾離縣東北五里．」<lb/></note>
<note xml:id="KX2a0001_hist_057-note34">〔一四〕索隱荼，如字讀．易，水名，因以為縣，在涿郡．謂破荼軍於易水之下，言近水也．正義括地志云：「易縣<lb/>故城在幽州歸義縣東南十五里，燕桓侯所徙都臨易是也．」<lb/></note>
<note xml:id="KX2a0001_hist_057-note35">〔一五〕索隱小顏以當高祖所行之道．或以馳道為秦之馳道，故賈山傳云「秦為馳道，東窮燕､齊」也．<lb/></note>
<note xml:id="KX2a0001_hist_057-note36">〔一六〕正義括地志云：「絳邑城，漢絳縣，在絳州曲沃縣南二里．或以為秦之舊馳道也．」<lb/></note>
<note xml:id="KX2a0001_hist_057-note37">〔一〕索隱蕭該云：「左傳『以偪陽子歸納諸霍人』，杜預云晉邑也．字或作『靃』．」正義霍音瑣，又音蘇寡反．顏<lb/>師古云：「音山寡反．」按：「霍」字當作「葰」，地理志云葰人，縣，屬太原郡．括地志云：「葰人故城在代州繁畤縣<lb/>界，漢葰人縣也．」按：樊噲列傳作「靃人」，其音亦同．<lb/></note>
<note xml:id="KX2a0001_hist_057-note38">〔二〕集解徐廣曰：「屬雲中．」正義括地志云：「武泉故城在朔州北二百二十里．」<lb/></note>
<note xml:id="KX2a0001_hist_057-note39">〔三〕正義括地志云：「銅鞮故城在潞州銅鞮縣東十五里，州西六十五里，在并州東南也．」<lb/></note>
<note xml:id="KX2a0001_hist_057-note40">〔四〕正義并州縣．從銅鞮還并，降六城也．<lb/></note>
<note xml:id="KX2a0001_hist_057-note41">〔五〕集解應劭曰：「硰音沙．或曰地名．」索隱晉灼音赤座反．正義按：在樓煩縣西北．<lb/></note>
<note xml:id="KX2a0001_hist_057-note42">〔六〕正義地理志云在鴈門郡，括地志云在并州崞縣界．<lb/></note>
<note xml:id="KX2a0001_hist_057-note43">〔七〕正義地理志云在鴈門郡．括地志云：「朔州定襄，本漢平城縣．」<lb/></note>
<note xml:id="KX2a0001_hist_057-note44">〔一〕集解徐廣曰：「姓乘馬．」索隱絺，名也．乘音始證反．<lb/></note>
<note xml:id="KX2a0001_hist_057-note45">〔二〕索隱圂，守之名，音胡困反．<lb/></note>
<note xml:id="KX2a0001_hist_057-note46">〔三〕索隱音速．正義括地志云：「雲中故城在勝州榆林縣東北四十里，秦雲中郡．」<lb/></note>
<note xml:id="KX2a0001_hist_057-note47">〔四〕集解徐廣曰：「箕，一作『薁』．勳，一作『專』，一作『轉』．」索隱劉氏肆音如字，包愷音以四反．漢書「勳」亦<lb/>作「博」字，並誤耳．<lb/></note>
<note xml:id="KX2a0001_hist_057-note48">〔五〕索隱地理志縣名，屬代郡．正義括地志云：「靈丘故城在蔚州靈丘縣東十里，漢縣也．」<lb/></note>
<note xml:id="KX2a0001_hist_057-note49">〔一〕集解張晏曰：「盧綰郡守，陘其名．」<lb/></note>
<note xml:id="KX2a0001_hist_057-note50">〔二〕集解徐廣曰：「在上谷．」索隱施，名也．屠，滅之也．地理志渾都縣屬上谷．一云，御史大夫姓施屠，名渾<lb/>都．正義括地志云：「幽州昌平縣，本漢渾都縣．」<lb/></note>
<note xml:id="KX2a0001_hist_057-note51">〔三〕正義括地志云「媯州懷戎縣東北有馬蘭谿水」，恐是也．<lb/></note>
<note xml:id="KX2a0001_hist_057-note52">〔四〕集解徐廣曰：「在上谷．」駰案：服虔曰沮音阻．索隱按：地理志沮陽縣屬上谷．正義括地志云：「上<lb/>谷郡故城在媯州懷戎縣東北百二十里．燕上谷，秦因不改，漢為沮陽縣．」<lb/></note>
<note xml:id="KX2a0001_hist_057-note53">〔五〕正義即馬邑長城，亦名燕長城，在媯州北，今是．<lb/></note>
<note xml:id="KX2a0001_hist_057-note54">〔六〕索隱最，都凡也．謂總舉其從高祖攻戰克獲之數也．<lb/></note>
<note xml:id="KX2a0001_hist_057-note55">〔一〕集解如淳曰：「勃自東鄉坐，責諸生說士，不以賓主之禮．」<lb/></note>
<note xml:id="KX2a0001_hist_057-note56">〔二〕集解瓚曰：「令直言，勿稱經書也．」韋昭曰：「椎不橈曲，直至如椎．」索隱大顏云：「俗謂愚為鈍椎，音直追<lb/>反．」今按：椎如字讀之．謂勃召說士東向而坐，責之云「趣為我語」，其質樸之性，以斯推之，其少文皆如此．<lb/></note>
<note xml:id="KX2a0001_hist_057-note57">〔一〕集解徐廣曰：「功臣表及將相表皆高后四年始置太尉．」正義下云「以勃為太尉．十歲高后崩」．按：孝惠<lb/>六年〔至〕高后八年崩，是十年耳．而功臣表及將相表云高后四年置太尉官，未詳．<lb/></note>
<note xml:id="KX2a0001_hist_057-note58">〔一〕集解徐廣曰：「文帝四年時．」<lb/></note>
<note xml:id="KX2a0001_hist_057-note59">〔二〕集解李奇曰：「吏所執簿．」韋昭曰：「牘版．」索隱簿即牘也．故魏志「秦宓以簿擊頰」，則亦簡牘之類也．<lb/></note>
<note xml:id="KX2a0001_hist_057-note60">〔三〕集解韋昭曰：「尚，奉也．不敢言娶．」<lb/></note>
<note xml:id="KX2a0001_hist_057-note61">〔四〕集解徐廣曰：「提音弟．」駰案：應劭曰「陌額絮也」．如淳曰「太后恚怒，遭得左右物提之也」．晉灼曰「巴蜀<lb/>異物志謂頭上巾為冒絮」．索隱服虔云「綸，絮也．提音弟，又音啼」，非也．蕭該音底．提者，擲也，蕭音為<lb/>得．恚者，嗔也．遭者，逢也．謂太后嗔，乃逢冒絮，因以提帝．陌音「蠻貊」之「貊」．方言云「幪巾，南楚之閒云<lb/>『陌額』」也．<lb/></note>
<note xml:id="KX2a0001_hist_057-note62">〔五〕集解應劭曰：「言勃誅諸呂，廢少帝，手貫璽時尚不反，況今更有異乎？」<lb/></note>
<note xml:id="KX2a0001_hist_057-note63">〔一〕集解如淳曰：「猶言不相合當．」<lb/></note>
<note xml:id="KX2a0001_hist_057-note64">〔二〕集解徐廣曰：「表皆作『脩』字．」駰案：服虔曰「脩音條」．索隱地理志條縣屬渤海郡．正義括地志<lb/>云：「故蓧城俗名南條城，在德州蓧縣南十二里，漢縣．」<lb/></note>
<note xml:id="KX2a0001_hist_057-note65">〔一〕索隱應劭云：「負，河內溫人，老嫗也．」姚氏按：楚漢春秋高祖封負為鳴雌亭侯，是知婦人亦有封邑．<lb/></note>
<note xml:id="KX2a0001_hist_057-note66">〔二〕索隱音柄．<lb/></note>
<note xml:id="KX2a0001_hist_057-note67">〔三〕索隱從音子容反．從理，橫理．<lb/></note>
<note xml:id="KX2a0001_hist_057-note68">〔一〕正義廟記云：「霸陵即霸上．」按：霸陵城在雍州萬年縣東北二十五里．<lb/></note>
<note xml:id="KX2a0001_hist_057-note69">〔二〕正義孟康云：「秦時宮也．」括地志云：「棘門在渭北十餘里，秦王門名也．」<lb/></note>
<note xml:id="KX2a0001_hist_057-note70">〔三〕正義括地志云：「細柳倉在雍州咸陽縣西南二十里也．」<lb/></note>
<note xml:id="KX2a0001_hist_057-note71">〔四〕索隱彀者，張也．<lb/></note>
<note xml:id="KX2a0001_hist_057-note72">〔五〕索隱六韜云：「軍中之事，不聞君命．」<lb/></note>
<note xml:id="KX2a0001_hist_057-note73">〔六〕集解應劭曰：「禮『介者不拜』．」索隱應劭云：「左傳『晉郤克三肅使者而退』，杜預注『肅，若今󺝟』．鄭衆注<lb/>周禮『肅拜』云『但俯下手，今時󺝟是』．」<lb/></note>
<note xml:id="KX2a0001_hist_057-note74">〔七〕索隱軾者，車前橫木．若上有敬，則俯身而憑之．<lb/></note>
<note xml:id="KX2a0001_hist_057-note75">〔八〕正義漢書百官表云：「中尉，秦官，掌徼巡京師．武帝太初元年，更名執金吾．」應劭云：「吾者，禦也．掌執金<lb/>吾以禦非常．」顏師古云：「金吾，鳥名，主辟不祥．天子出行，職主先導，以備非常，故執此鳥之象，因以名官<lb/>也．」<lb/></note>
<note xml:id="KX2a0001_hist_057-note76">〔一〕正義漢書百官表云：「太尉，秦官，掌武〔事〕．元狩四年置大將軍大司馬．」即今十二衞大將軍及兵部尚書也．<lb/></note>
<note xml:id="KX2a0001_hist_057-note77">〔二〕索隱漢書亞夫至淮陽，問鄧都尉，為畫此計，亞夫從之．今此云「自請」者，蓋此亦聞疑而傳疑，漢史得其實也．<lb/>剽音疋妙反．輕讀從去聲．<lb/></note>
<note xml:id="KX2a0001_hist_057-note78">〔三〕索隱謂以梁委之於吳，使吳兵不得過也．亦有作餧音，亦通．<lb/></note>
<note xml:id="KX2a0001_hist_057-note79">〔一〕索隱韓穨當也．正義弓高，滄州縣也．<lb/></note>
<note xml:id="KX2a0001_hist_057-note80">〔二〕集解如淳曰：「陬，隅也．」索隱音子侯反．<lb/></note>
<note xml:id="KX2a0001_hist_057-note81">〔三〕索隱地理志縣屬會稽．正義括地志云：「丹徒故城在潤州丹徒縣東南十八里，漢丹徒縣也．晉太康地志<lb/>云『吳王濞反，走丹徒，越人殺之於此城南』．徐州記云『秦使赭衣鑿其地，因謂之丹徒．鑿處今在故縣西北六<lb/>里．丹徒峴東南連亙，盤紆屈曲，有象龍形，故秦鑿絕頂，闊百餘步，又夾阬龍首，以毀其形．阬之所在，即今龍､<lb/>月二湖，悉成田也』．」<lb/></note>
<note xml:id="KX2a0001_hist_057-note82">〔四〕正義越人即丹徒人．越滅吳，丹徒地屬楚．秦滅楚後，置三十六郡，丹󼇊縣屬會稽郡，故以丹徒為越人也．<lb/></note>
<note xml:id="KX2a0001_hist_057-note83">〔一〕集解瓚曰：「南皮，竇彭祖，太后兄子．章武侯，太后弟廣國．」<lb/></note>
<note xml:id="KX2a0001_hist_057-note84">〔二〕索隱謂人主各當其時而行事，不必一一相法也．正義人主作「人生」．<lb/></note>
<note xml:id="KX2a0001_hist_057-note85">〔三〕索隱許慎注淮南子云：「顧，反也．」<lb/></note>
<note xml:id="KX2a0001_hist_057-note86">〔一〕索隱功臣表唯徐盧封容城侯．<lb/></note>
<note xml:id="KX2a0001_hist_057-note87">〔一〕集解韋昭曰：「胾，大臠也．音側吏反．」索隱臠音李轉反．謂肉臠也．<lb/></note>
<note xml:id="KX2a0001_hist_057-note88">〔二〕集解應劭曰：「尚席，主席者．」索隱顧氏按輿服雜事云「六尚，尚席，掌武帳帷幔也」．櫡音筯．漢書作<lb/>「箸」．箸者，食所用也．留侯云「借前箸以籌之」．禮曰「羹之有菜者用梜」．梜亦箸之類，故鄭玄云「今人謂箸<lb/>為梜」是也．<lb/></note>
<note xml:id="KX2a0001_hist_057-note89">〔三〕集解孟康曰：「設胾無筯者，此非不足滿於君所乎？嫌恨之．」如淳曰：「非故不足君之食具也，偶失之．」<lb/>索隱言不設箸者，此蓋非我意，於君有不足乎？故如淳云「非故不足君之食具，偶失之耳」．蓋當然也，所以帝<lb/>視而笑也．若本不為足，當別有辭，未必為之笑也．孟康､晉灼雖探古人之情，亦未必能得其實．顧氏亦同孟氏<lb/>之說，又引魏武賜荀彧虛器，各記異說也．<lb/></note>
<note xml:id="KX2a0001_hist_057-note90">〔一〕集解徐廣曰：「一作『西』．」索隱工官即尚方之工，所作物屬尚方，故云工官尚方．<lb/></note>
<note xml:id="KX2a0001_hist_057-note91">〔二〕集解徐廣曰：「音披．」駰案：如淳曰「工官，官名也」．張晏曰「被，具也．五百具甲楯」．<lb/></note>
<note xml:id="KX2a0001_hist_057-note92">〔三〕索隱縣官謂天子也．所以謂國家為縣官者，夏（家）【官】王畿內縣即國都也．王者官天下，故曰縣官也．<lb/></note>
<note xml:id="KX2a0001_hist_057-note93">〔四〕索隱汙音烏故反．<lb/></note>
<note xml:id="KX2a0001_hist_057-note94">〔五〕集解如淳曰：「簿問責其情．」<lb/></note>
<note xml:id="KX2a0001_hist_057-note95">〔六〕集解孟康曰：「不用汝對，欲殺之也．」如淳曰：「恐獄吏畏其復用事，不敢折辱．」索隱孟康､如淳已備兩<lb/>解，大顏以孟說為得．而姚察又別一解，云「帝責此吏不得亞夫直辭，以為不足任用，故召亞夫別詣廷尉，使責<lb/>問」．<lb/></note>
<note xml:id="KX2a0001_hist_057-note96">〔七〕正義景帝見條侯不對簿，因責罵之曰：「吾不任用汝也．」故召詣廷尉，使重推劾耳．餘說皆非也．<lb/></note>
<note xml:id="KX2a0001_hist_057-note97">〔一〕集解徐廣曰：「諸列侯坐酎金失侯者，皆在元鼎五年，但此辭句如有顛倒．」索隱既云「坐酎金不善」，復云<lb/>「元鼎五年有罪國除」，似重有罪，故云顛倒．而漢書云「為太子太傅，坐酎金免官．後有罪，國除」，其文又錯也．<lb/>按：表坐免官，至元鼎五年坐酎金又失侯，所以二史記之各有不同也．<lb/></note>
<note xml:id="KX2a0001_hist_057-note98">〔一〕索隱亞夫自以己之智謀足，而【不】虛己（不）學古人，所以不體權變，而動有違忤．<lb/></note>
<note xml:id="KX2a0001_hist_057-note99">〔二〕索隱守節謂爭栗太子，不封王信､〔唯〕徐盧等；不遜謂顧尚席取箸，不對制獄是也．<lb/></note>
<note xml:id="KX2a0001_hist_057-note100">【索隱述贊】絳侯佐漢，質厚敦篤．始擊碭東，亦圍尸北．所攻必取，所討咸克．陳豨伏誅，臧荼破國．<lb/>事居送往，推功伏德．列侯還第，太尉下獄．繼相條侯，紹封平曲．惜哉賢將，父子代辱！<lb/></note>
</div>
</div>