<div xmlns='http://www.tei-c.org/ns/1.0'  xml:id='KX2a0001_hist_014'>
<div><head>史記卷十四<lb/></head>
<p xml:id='SHIJI_ZHSJ_014-0509a-2'>十二諸侯年表第二<lb/><ref type="note" target="#KX2a0001_hist_014-note0" n="序"/></p>
<p xml:id='SHIJI_ZHSJ_014-0509a-3'>太史公讀春秋曆譜諜，<ref type="note" target="#KX2a0001_hist_014-note2" n="〔一〕"/>至周厲王，未嘗不廢書而歎也．曰：鳴呼，師摯見之矣！<ref type="note" target="#KX2a0001_hist_014-note3" n="〔二〕"/><lb/>紂為象箸<ref type="note" target="#KX2a0001_hist_014-note4" n="〔三〕"/>而箕子唏．<ref type="note" target="#KX2a0001_hist_014-note5" n="〔四〕"/>周道缺，詩人本之衽席，關雎作．仁義陵遲，鹿鳴刺焉．及至厲<lb/>王，以惡聞其過，<ref type="note" target="#KX2a0001_hist_014-note6" n="〔五〕"/>公卿懼誅而禍作，厲王遂奔于彘，<ref type="note" target="#KX2a0001_hist_014-note7" n="〔六〕"/>亂自京師始，而共和行政焉．是<lb/>後或力政，彊乘弱，興師不請天子．然挾王室之義，<ref type="note" target="#KX2a0001_hist_014-note8" n="〔七〕"/>以討伐為會盟主，政由五伯，<ref type="note" target="#KX2a0001_hist_014-note9" n="〔八〕"/>諸<lb/>侯恣行，<ref type="note" target="#KX2a0001_hist_014-note10" n="〔九〕"/>淫侈不軌，賊臣子滋起矣．齊、晉、秦、楚其在成周微甚，封或百里或五十里．<lb/>晉阻三河，齊負東海，楚介江淮，<ref type="note" target="#KX2a0001_hist_014-note11" n="〔一０〕"/>秦因雍州之固，四海迭興，更為伯主，文武所襃大封，皆<lb/>威而服焉．是以孔子明王道，干七十餘君，莫能用，故西觀周室，論史記舊聞，興於魯而次<lb/>春秋，上記隱，下至哀之獲麟，約其辭文，去其煩重，<ref type="note" target="#KX2a0001_hist_014-note12" n="〔一一〕"/>以制義法，王道備，人事浹．七十子<lb/>之徒口受其傳指，<ref type="note" target="#KX2a0001_hist_014-note13" n="〔一二〕"/>為有所刺譏襃諱挹損之文辭不可以書見也．魯君子左丘明懼弟子人<lb/>人異端，各安其意，失其真，故因孔子史記具論其語，成左氏春秋．鐸椒為楚威王傳，為王<lb/>不能盡觀春秋，采取成敗，卒四十章，為鐸氏微．<ref type="note" target="#KX2a0001_hist_014-note14" n="〔一三〕"/>趙孝成王時，其相虞卿上采春秋，下觀<lb/>近勢，亦著八篇，為虞氏春秋．<ref type="note" target="#KX2a0001_hist_014-note15" n="〔一四〕"/>呂不韋者，秦莊襄王相，亦上觀尚古，刪拾春秋，集六國時<lb/>事，以為八覽、六論、十二紀，為呂氏春秋．及如荀卿、孟子、公孫固、韓非<ref type="note" target="#KX2a0001_hist_014-note16" n="〔一五〕"/>之徒，各往往<lb/>捃摭春秋之文以著書，不同勝紀．漢相張蒼曆譜五德，<ref type="note" target="#KX2a0001_hist_014-note17" n="〔一六〕"/>上大夫董仲舒推春秋義，頗著文<lb/>焉．<ref type="note" target="#KX2a0001_hist_014-note18" n="〔一七〕"/><lb/></p>
<p xml:id='SHIJI_ZHSJ_014-0511a-6'>太史公曰：儒者斷其義，馳說者騁其辭，不務綜其終始；曆人取其年月，數家<ref type="note" target="#KX2a0001_hist_014-note19" n="〔一〕"/>隆於<lb/>神運，<ref type="note" target="#KX2a0001_hist_014-note20" n="〔二〕"/>譜諜獨記世謚，其辭略，欲一觀<ref type="note" target="#KX2a0001_hist_014-note21" n="〔三〕"/>諸要難．<ref type="note" target="#KX2a0001_hist_014-note22" n="〔四〕"/>於是譜十二諸侯，自共和訖孔子，<lb/>表見春秋、國語學者所譏盛衰大指著于篇，為成學治古文者<ref type="note" target="#KX2a0001_hist_014-note23" n="〔五〕"/>要刪焉．<ref type="note" target="#KX2a0001_hist_014-note24" n="〔六〕"/><lb/><ref type="note" target="#KX2a0001_hist_014-note25" n="贊"/></p>
</div>
<div type="notes">
<note xml:id="KX2a0001_hist_014-note0">索隱案：篇言十二，實十三者，賤夷狄不數吳，又霸在後故也．不數而之者，闔閭霸盟上國故也．<lb/></note>
<note xml:id="KX2a0001_hist_014-note2">〔一〕索隱案：劉杳云「三代系表旁行邪上，其放周譜．譜起周代．藝文志有古帝王譜．又自古為春秋學者，有年<lb/>曆、譜諜之說，故杜元凱作春秋長曆及公子譜．蓋因於舊說，故太史公得讀焉」也．<lb/></note>
<note xml:id="KX2a0001_hist_014-note3">〔二〕集解鄭玄曰：「師摯，太師之名．周道衰微，鄭衞之音作，正樂廢而失節，魯太師摯識關雎之聲，首理其亂也．」<lb/></note>
<note xml:id="KX2a0001_hist_014-note4">〔三〕索隱鄒氏及劉氏皆音直慮反，即筯也．今案：箕子云「為象箸者必為玉桮」，則箸者是樽也，音治略反．<lb/></note>
<note xml:id="KX2a0001_hist_014-note5">〔四〕索隱唏，嗚歎聲，音許既反．又音希，希亦聲餘，故記曰「夫子曰嘻其甚也」，亦餼音也．<lb/></note>
<note xml:id="KX2a0001_hist_014-note6">〔五〕索隱惡，烏故反．過，古臥反．故國語云「厲王止謗，道路以目」是也．<lb/></note>
<note xml:id="KX2a0001_hist_014-note7">〔六〕索隱彘，地名，在河東，後為永安縣也．<lb/></note>
<note xml:id="KX2a0001_hist_014-note8">〔七〕索隱挾音協也．<lb/></note>
<note xml:id="KX2a0001_hist_014-note9">〔八〕索隱伯音霸．五霸者，齊桓公、晉文公、秦穆公、宋襄公、楚莊王也．<lb/></note>
<note xml:id="KX2a0001_hist_014-note10">〔九〕索隱下孟反．<lb/></note>
<note xml:id="KX2a0001_hist_014-note11">〔一０〕索隱介音界，言楚以江淮為界．一云介者夾也．<lb/></note>
<note xml:id="KX2a0001_hist_014-note12">〔一一〕索隱文去重．去，羌呂反．重，逐龍反．言約史記脩春秋，去其重文也．<lb/></note>
<note xml:id="KX2a0001_hist_014-note13">〔一二〕索隱傳音逐宣反．<lb/></note>
<note xml:id="KX2a0001_hist_014-note14">〔一三〕索隱鐸椒所撰．名鐸氏微者，春秋有微婉之詞故也．<lb/></note>
<note xml:id="KX2a0001_hist_014-note15">〔一四〕正義案：其文八篇，藝文志云十五篇，虞卿撰．<lb/></note>
<note xml:id="KX2a0001_hist_014-note16">〔一五〕索隱荀況、孟軻、韓非皆著書，自稱「子」．宋有公孫固，無所述．此固，齊人韓固，傳詩者．<lb/></note>
<note xml:id="KX2a0001_hist_014-note17">〔一六〕索隱案：張蒼著終始五德傳也．<lb/></note>
<note xml:id="KX2a0001_hist_014-note18">〔一七〕索隱作春秋繁露是．<lb/></note>
<note xml:id="KX2a0001_hist_014-note19">〔一〕索隱上音疏具反，謂陰陽術數之家也．<lb/></note>
<note xml:id="KX2a0001_hist_014-note20">〔二〕集解徐廣曰：「一作『通』也．」<lb/></note>
<note xml:id="KX2a0001_hist_014-note21">〔三〕索隱壹觀．音官．<lb/></note>
<note xml:id="KX2a0001_hist_014-note22">〔四〕索隱下奴丹反．<lb/></note>
<note xml:id="KX2a0001_hist_014-note23">〔五〕集解徐廣曰：「一云『治國聞者』也．」<lb/></note>
<note xml:id="KX2a0001_hist_014-note24">〔六〕索隱為成學治文者要刪焉．言表見春秋國語，本為成學之人欲覽其要，故刪為此篇焉．<lb/></note>
<note xml:id="KX2a0001_hist_014-note25">【索隱述贊】太史表次，抑有條理．起自共和，終於孔子．十二諸侯，各編年紀．興亡繼及，盛衰臧否．<lb/>惡不揜過，善必揚美．絕筆獲麟，義取同恥．<lb/><lb/></note>
</div>
</div>