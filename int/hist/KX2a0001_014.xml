<div xmlns='http://www.tei-c.org/ns/1.0'><p xml:id='KX2a0001_hist_014'><pb ed='ZHSJ' n='14-0509a' xml:id='KX2a0001_ZHSJ_14-0509a'/><lb/>
史記卷十四<lb/>
　　十二諸侯年表第二<lb/>
　　　　索隱案：篇言十二，實十三者，賤夷狄不數吳，又霸在後故也．不數而之者，闔閭霸盟上國故也．<lb/>
　　太史公讀春秋曆譜諜，〔一〕至周厲王，未嘗不廢書而歎也．曰：鳴呼，師摯見之矣！〔二〕<lb/>
紂為象箸〔三〕而箕子唏．〔四〕周道缺，詩人本之衽席，關雎作．仁義陵遲，鹿鳴刺焉．及至厲<lb/>
王，以惡聞其過，〔五〕公卿懼誅而禍作，厲王遂奔于彘，〔六〕亂自京師始，而共和行政焉．是<lb/>
後或力政，彊乘弱，興師不請天子．然挾王室之義，〔七〕以討伐為會盟主，政由五伯，〔八〕諸<lb/>
侯恣行，〔九〕淫侈不軌，賊臣子滋起矣．齊、晉、秦、楚其在成周微甚，封或百里或五十里．<lb/>
晉阻三河，齊負東海，楚介江淮，〔一０〕秦因雍州之固，四海迭興，更為伯主，文武所襃大封，皆<lb/>
威而服焉．是以孔子明王道，干七十餘君，莫能用，故西觀周室，論史記舊聞，興於魯而次<lb/>
春秋，上記隱，下至哀之獲麟，約其辭文，去其煩重，〔一一〕以制義法，王道備，人事浹．七十子<lb/>
之徒口受其傳指，〔一二〕為有所刺譏襃諱挹損之文辭不可以書見也．魯君子左丘明懼弟子人<lb/>
<pb ed='ZHSJ' n='14-0510a' xml:id='KX2a0001_ZHSJ_14-0510a'/><lb/>
人異端，各安其意，失其真，故因孔子史記具論其語，成左氏春秋．鐸椒為楚威王傳，為王<lb/>
不能盡觀春秋，采取成敗，卒四十章，為鐸氏微．〔一三〕趙孝成王時，其相虞卿上采春秋，下觀<lb/>
近勢，亦著八篇，為虞氏春秋．〔一四〕呂不韋者，秦莊襄王相，亦上觀尚古，刪拾春秋，集六國時<lb/>
事，以為八覽、六論、十二紀，為呂氏春秋．及如荀卿、孟子、公孫固、韓非〔一五〕之徒，各往往<lb/>
捃摭春秋之文以著書，不同勝紀．漢相張蒼曆譜五德，〔一六〕上大夫董仲舒推春秋義，頗著文<lb/>
焉．〔一七〕<lb/>
〔一〕　索隱案：劉杳云「三代系表旁行邪上，其放周譜．譜起周代．藝文志有古帝王譜．又自古為春秋學者，有年<lb/>
　　　　曆、譜諜之說，故杜元凱作春秋長曆及公子譜．蓋因於舊說，故太史公得讀焉」也．<lb/>
〔二〕　集解鄭玄曰：「師摯，太師之名．周道衰微，鄭衞之音作，正樂廢而失節，魯太師摯識關雎之聲，首理其亂也．」<lb/>
〔三〕　索隱鄒氏及劉氏皆音直慮反，即筯也．今案：箕子云「為象箸者必為玉桮」，則箸者是樽也，音治略反．<lb/>
〔四〕　索隱唏，嗚歎聲，音許既反．又音希，希亦聲餘，故記曰「夫子曰嘻其甚也」，亦餼音也．<lb/>
〔五〕　索隱惡，烏故反．過，古臥反．故國語云「厲王止謗，道路以目」是也．<lb/>
〔六〕　索隱彘，地名，在河東，後為永安縣也．<lb/>
〔七〕　索隱挾音協也．<lb/>
〔八〕　索隱伯音霸．五霸者，齊桓公、晉文公、秦穆公、宋襄公、楚莊王也．<lb/>
〔九〕　索隱下孟反．<lb/>
<pb ed='ZHSJ' n='14-0511a' xml:id='KX2a0001_ZHSJ_14-0511a'/><lb/>
〔一０〕索隱介音界，言楚以江淮為界．一云介者夾也．<lb/>
〔一一〕索隱文去重．去，羌呂反．重，逐龍反．言約史記脩春秋，去其重文也．<lb/>
〔一二〕索隱傳音逐宣反．<lb/>
〔一三〕索隱鐸椒所撰．名鐸氏微者，春秋有微婉之詞故也．<lb/>
〔一四〕正義案：其文八篇，藝文志云十五篇，虞卿撰．<lb/>
〔一五〕索隱荀況、孟軻、韓非皆著書，自稱「子」．宋有公孫固，無所述．此固，齊人韓固，傳詩者．<lb/>
〔一六〕索隱案：張蒼著終始五德傳也．<lb/>
〔一七〕索隱作春秋繁露是．<lb/>
　　太史公曰：儒者斷其義，馳說者騁其辭，不務綜其終始；曆人取其年月，數家〔一〕隆於<lb/>
神運，〔二〕譜諜獨記世謚，其辭略，欲一觀〔三〕諸要難．〔四〕於是譜十二諸侯，自共和訖孔子，<lb/>
表見春秋、國語學者所譏盛衰大指著于篇，為成學治古文者〔五〕要刪焉．〔六〕<lb/>
〔一〕　索隱上音疏具反，謂陰陽術數之家也．<lb/>
〔二〕　集解徐廣曰：「一作『通』也．」<lb/>
〔三〕　索隱壹觀．音官．<lb/>
〔四〕　索隱下奴丹反．<lb/>
〔五〕　集解徐廣曰：「一云『治國聞者』也．」<lb/>
<pb ed='ZHSJ' n='14-0512a' xml:id='KX2a0001_ZHSJ_14-0512a'/><lb/>
〔六〕　索隱為成學治文者要刪焉．言表見春秋國語，本為成學之人欲覽其要，故刪為此篇焉．<lb/>
<pb ed='ZHSJ' n='14-0683a' xml:id='KX2a0001_ZHSJ_14-0683a'/><lb/>
【索隱述贊】太史表次，抑有條理．起自共和，終於孔子．十二諸侯，各編年紀．興亡繼及，盛衰臧否．<lb/>
惡不揜過，善必揚美．絕筆獲麟，義取同恥．<lb/>
<pb ed='ZHSJ' n='14-0684a' xml:id='KX2a0001_ZHSJ_14-0684a'/><lb/>
<lb/>
</p></div>
