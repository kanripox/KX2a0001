<div xmlns='http://www.tei-c.org/ns/1.0'  xml:id='KX2a0001_hist_092'>
<div><head>史記卷九十二<lb/></head>
<p xml:id='SHIJI_ZHSJ_092-2609a-2'>淮陰侯列傳第三十二<lb/></p>
<p xml:id='SHIJI_ZHSJ_092-2609a-3'>淮陰侯韓信者，淮陰人也．<ref type="note" target="#KX2a0001_hist_092-note1" n="〔一〕"/>始為布衣時，貧無行，不得推擇為吏，<ref type="note" target="#KX2a0001_hist_092-note2" n="〔二〕"/>又不能治生商<lb/>賈，常從人寄食飲，人多厭之者，常數從其下鄉<ref type="note" target="#KX2a0001_hist_092-note3" n="〔三〕"/>南昌亭長<ref type="note" target="#KX2a0001_hist_092-note4" n="〔四〕"/>寄食，數月，亭長妻患之，<lb/>乃晨炊蓐食．<ref type="note" target="#KX2a0001_hist_092-note5" n="〔五〕"/>食時信往，不為具食．信亦知其意，怒，竟絕去．<lb/></p>
<p xml:id='SHIJI_ZHSJ_092-2609a-4'>信釣於城下，<ref type="note" target="#KX2a0001_hist_092-note6" n="〔一〕"/>諸母漂，<ref type="note" target="#KX2a0001_hist_092-note7" n="〔二〕"/>有一母見信飢，飯信，竟漂數十日．信喜，謂漂母曰：「吾<lb/>必有以重報母．」母怒曰：「大丈夫不能自食，<ref type="note" target="#KX2a0001_hist_092-note8" n="〔三〕"/>吾哀王孫而進食，<ref type="note" target="#KX2a0001_hist_092-note9" n="〔四〕"/>豈望報乎！」<lb/></p>
<p xml:id='SHIJI_ZHSJ_092-2610a-6'>淮陰屠中少年有侮信者，曰：「若雖長大，好帶刀劍，中情怯耳．」衆辱之曰：「信能死，<lb/>刺我；不能死，出我袴下．」<ref type="note" target="#KX2a0001_hist_092-note10" n="〔一〕"/>於是信孰視之，俛出袴下，蒲伏．<ref type="note" target="#KX2a0001_hist_092-note11" n="〔二〕"/>一市人皆笑信，以為怯．<lb/></p>
<p xml:id='SHIJI_ZHSJ_092-2610a-7'>及項梁渡淮，信杖劍從之，居戲下，<ref type="note" target="#KX2a0001_hist_092-note12" n="〔一〕"/>無所知名．項梁敗，又屬項羽，羽以為郎中．數<lb/>以策干項羽，羽不用．漢王之入蜀，信亡楚歸漢，未得知名，為連敖．<ref type="note" target="#KX2a0001_hist_092-note13" n="〔二〕"/>坐法當斬，其輩十<lb/>三人皆已斬，次至信，信乃仰視，適見滕公，曰：「上不欲就天下乎？何為斬壯士！」滕公奇<lb/>其言，壯其貌，釋而不斬．與語，大說之．言於上，上拜以為治粟都尉，上未之奇也．<lb/></p>
<p xml:id='SHIJI_ZHSJ_092-2611a-9'>信數與蕭何語，何奇之．至南鄭，諸將行道亡者數十人，信度何等已數言上，上不我<lb/>用，即亡．何聞信亡，不及以聞，自追之．人有言上曰：「丞相何亡．」上大怒，如失左右手．<lb/>居一二日，何來謁上，上且怒且喜，罵何曰：「若亡，何也？」何曰：「臣不敢亡也，臣追亡<lb/>者．」上曰：「若所追者誰何？」曰：「韓信也．」上復罵曰：「諸將亡者以十數，公無所追；<lb/>追信，詐也．」何曰：「諸將易得耳．至如信者，國士無雙．王必欲長王漢中，無所事信；<ref type="note" target="#KX2a0001_hist_092-note14" n="〔一〕"/><lb/>必欲爭天下，非信無所與計事者．顧王策安所決耳．」王曰：「吾亦欲東耳，安能鬱鬱久居<lb/>此乎？」何曰：「王計必欲東，能用信，信即留；不能用，信終亡耳．」王曰：「吾為公以為<lb/>將．」何曰：「雖為將，信必不留．」王曰：「以為大將．」何曰：「幸甚．」於是王欲召信拜<lb/>之．何曰：「王素慢無禮，今拜大將如呼小兒耳，此乃信所以去也．王必欲拜之，擇良日，齋<lb/>戒，設壇場，具禮，乃可耳．」王許之．諸將皆喜，人人各自以為得大將．至拜大將，乃韓信<lb/>也，一軍皆驚．<lb/></p>
<p xml:id='SHIJI_ZHSJ_092-2611a-10'>信拜禮畢，上坐．王曰：「丞相數言將軍，將軍何以教寡人計策？」信謝，因問王曰：<lb/>「今東鄉爭權天下，豈非項王邪？」漢王曰：「然．」曰：「大王自料勇悍仁彊孰與項王？」漢<lb/>王默然良久，曰：「不如也．」信再拜賀曰：「惟信亦為大王不如也．然臣嘗事之，請言項王<lb/>之為人也．項王喑噁<ref type="note" target="#KX2a0001_hist_092-note15" n="〔一〕"/>叱咤，<ref type="note" target="#KX2a0001_hist_092-note16" n="〔二〕"/>千人皆廢，<ref type="note" target="#KX2a0001_hist_092-note17" n="〔三〕"/>然不能任屬賢將，此特匹夫之勇耳．項王<lb/>見人恭敬慈愛，言語嘔嘔，<ref type="note" target="#KX2a0001_hist_092-note18" n="〔四〕"/>人有疾病，涕泣分食飲，至使人有功當封爵者，印刓敝，忍不<lb/>能予，<ref type="note" target="#KX2a0001_hist_092-note19" n="〔五〕"/>此所謂婦人之仁也．項王雖霸天下而臣諸侯，不居關中而都彭城．有背義帝之<lb/>約，而以親愛王，諸侯不平．諸侯之見項王遷逐義帝置江南，亦皆歸逐其主而自王善地．<lb/>項王所過無不殘滅者，天下多怨，百姓不親附，特劫於威彊耳．名雖為霸，實失天下心．<lb/>故曰其彊易弱．今大王誠能反其道：任天下武勇，何所不誅！<ref type="note" target="#KX2a0001_hist_092-note20" n="〔六〕"/>以天下城邑封功臣，何所<lb/>不服！以義兵從思東歸之士，何所不散！<ref type="note" target="#KX2a0001_hist_092-note21" n="〔七〕"/>且三秦王為秦將，將秦子弟數歲矣，所殺亡不<lb/>可勝計，又欺其衆降諸侯，至新安，項王詐阬秦降卒二十餘萬，唯獨邯､欣､翳得脫，秦父兄<lb/>怨此三人，痛入骨髓．今楚彊以威王此三人，秦民莫愛也．大王之入武關，秋豪無所害，<ref type="note" target="#KX2a0001_hist_092-note22" n="〔八〕"/><lb/>除秦苛法，與秦民約，法三章耳，秦民無不欲得大王王秦者．於諸侯之約，大王當王關中，<lb/>關中民咸知之．大王失職入漢中，秦民無不恨者．今大王舉而東，三秦可傳檄而定也．」<ref type="note" target="#KX2a0001_hist_092-note23" n="〔九〕"/><lb/>於是漢王大喜，自以為得信晚．遂聽信計，部署諸將所擊．<lb/></p>
<p xml:id='SHIJI_ZHSJ_092-2613a-13'>八月，漢王舉兵東出陳倉，<ref type="note" target="#KX2a0001_hist_092-note24" n="〔一〕"/>定三秦．漢二年，出關，<ref type="note" target="#KX2a0001_hist_092-note25" n="〔二〕"/>收魏､河南，韓､殷王皆降．<lb/>合齊､趙共擊楚．四月，至彭城，漢兵敗散而還．信復收兵與漢王會滎陽，復擊破楚京､索<lb/>之閒，以故楚兵卒不能西．<lb/></p>
<p xml:id='SHIJI_ZHSJ_092-2613a-14'>漢之敗卻彭城，<ref type="note" target="#KX2a0001_hist_092-note26" n="〔一〕"/>塞王欣､翟王翳亡漢降楚，齊､趙亦反漢與楚和．六月，魏王豹謁歸<lb/>視親疾，至國，即絕河關<ref type="note" target="#KX2a0001_hist_092-note27" n="〔二〕"/>反漢，與楚約和．漢王使酈生說豹，不下．其八月，以信為左丞<lb/>相，擊魏．魏王盛兵蒲坂，塞臨晉，<ref type="note" target="#KX2a0001_hist_092-note28" n="〔三〕"/>信乃益為疑兵，<ref type="note" target="#KX2a0001_hist_092-note29" n="〔四〕"/>陳船欲度臨晉，<ref type="note" target="#KX2a0001_hist_092-note30" n="〔五〕"/>而伏兵從夏陽<lb/>以木罌渡軍，<ref type="note" target="#KX2a0001_hist_092-note31" n="〔六〕"/>襲安邑．<ref type="note" target="#KX2a0001_hist_092-note32" n="〔七〕"/>魏王豹驚，引兵迎信，信遂虜豹，<ref type="note" target="#KX2a0001_hist_092-note33" n="〔八〕"/>定魏為河東郡．<ref type="note" target="#KX2a0001_hist_092-note34" n="〔九〕"/>漢王<lb/>遣張耳與信俱，引兵東，北擊趙､代．後九月，破代兵，禽夏說閼與．<ref type="note" target="#KX2a0001_hist_092-note35" n="〔一０〕"/>信之下魏破代，漢輒<lb/>使人收其精兵，詣滎陽以距楚．<lb/><lb/></p>
<p xml:id='SHIJI_ZHSJ_092-2615a-17'>信與張耳以兵數萬，欲東下井陘擊趙．<ref type="note" target="#KX2a0001_hist_092-note36" n="〔一〕"/>趙王､成安君陳餘聞漢且襲之也，聚兵井陘<lb/>口，<ref type="note" target="#KX2a0001_hist_092-note37" n="〔二〕"/>號稱二十萬．廣武君李左車說成安君曰：「聞漢將韓信涉西河，虜魏王，禽夏說，新喋<lb/>血<ref type="note" target="#KX2a0001_hist_092-note38" n="〔三〕"/>閼與，今乃輔以張耳，議欲下趙，此乘勝而去國遠鬬，其鋒不可當．臣聞千里餽糧，<lb/>士有飢色，樵蘇後爨，<ref type="note" target="#KX2a0001_hist_092-note39" n="〔四〕"/>師不宿飽．今井陘之道，車不得方軌，騎不得成列，行數百里，<lb/>其勢糧食必在其後．願足下假臣奇兵三萬人，從閒道絕其輜重；足下深溝高壘，堅營勿與<lb/>戰．彼前不得鬬，退不得還，吾奇兵絕其後，使野無所掠，不至十日，而兩將之頭可致於戲<lb/>下．願君留意臣之計．否，必為二子所禽矣．」成安君，儒者也，常稱義兵不用詐謀奇計，<lb/>曰：「吾聞兵法十則圍之，倍則戰．今韓信兵號數萬，其實不過數千．能千里而襲我，亦已<lb/>罷極．今如此避而不擊，後有大者，何以加之！則諸侯謂吾怯，而輕來伐我．」不聽廣武君<lb/>策，廣武君策不用．<lb/></p>
<p xml:id='SHIJI_ZHSJ_092-2616a-19'>韓信使人閒視，知其不用，還報，則大喜，乃敢引兵遂下．<ref type="note" target="#KX2a0001_hist_092-note40" n="〔一〕"/>未至井陘口三十里，止舍．<lb/>夜半傳發，<ref type="note" target="#KX2a0001_hist_092-note41" n="〔二〕"/>選輕騎二千人，人持一赤幟，從閒道萆山而望趙軍，<ref type="note" target="#KX2a0001_hist_092-note42" n="〔三〕"/>誡曰：「趙見我走，必<lb/>空壁逐我，若疾入趙壁，拔趙幟，立漢赤幟．」令其裨將傳𧹞，<ref type="note" target="#KX2a0001_hist_092-note43" n="〔四〕"/>曰：「今日破趙會食！」<ref type="note" target="#KX2a0001_hist_092-note44" n="〔五〕"/><lb/>諸將皆莫信，詳應曰：「諾．」謂軍吏曰：「趙已先據便地為壁，且彼未見吾大將旗鼓，未肯擊<lb/>前行，恐吾至阻險而還．」信乃使萬人先行，出，背水陳．<ref type="note" target="#KX2a0001_hist_092-note45" n="〔六〕"/>趙軍望見而大笑．平旦，信建大<lb/>將之旗鼓，鼓行出井陘口，趙開壁擊之，<ref type="note" target="#KX2a0001_hist_092-note46" n="〔七〕"/>大戰良久．於是信､張耳詳[⿱𠫓廾]鼓旗，走水上軍．<lb/>水上軍開入之，復疾戰．趙果空壁爭漢鼓旗，逐韓信､張耳．韓信､張耳已入水上軍，軍皆<lb/>殊死戰，不可敗．信所出奇兵二千騎，共候趙空壁逐利，則馳入趙壁，皆拔趙旗，立漢赤幟<lb/>二千．趙軍已不勝，不能得信等，欲還歸壁，壁皆漢赤幟，而大驚，以為漢皆已得趙王將矣，<lb/>兵遂亂，遁走，趙將雖斬之，不能禁也．於是漢兵夾擊，大破虜趙軍，斬成安君泜水上，<ref type="note" target="#KX2a0001_hist_092-note47" n="〔八〕"/><lb/>禽趙王歇．<lb/></p>
<p xml:id='SHIJI_ZHSJ_092-2617a-21'>信乃令軍中毋殺廣武君，有能生得者購千金．於是有縛廣武君而致戲下者，信乃解其<lb/>縛，東鄉對，西鄉對，師事之．<lb/></p>
<p xml:id='SHIJI_ZHSJ_092-2617a-22'>諸將效首虜，<ref type="note" target="#KX2a0001_hist_092-note48" n="〔一〕"/>（休）畢賀，因問信曰：「兵法右倍山陵，前左水澤，今者將軍令臣等反<lb/>背水陳，曰破趙會食，臣等不服．然竟以勝，此何術也？」信曰：「此在兵法，顧諸君不察<lb/>耳．兵法不曰『陷之死地而後生，置之亡地而後存』？且信非得素拊循士大夫也，此所謂<lb/>『驅市人而戰之』，其勢非置之死地，使人人自為戰；今予之生地，皆走，寧尚可得而用之<lb/>乎！」諸將皆服曰：「善．非臣所及也．」<lb/></p>
<p xml:id='SHIJI_ZHSJ_092-2617a-23'>於是信問廣武君曰：「僕欲北攻燕，東伐齊，何若而有功？」廣武君辭謝曰：「臣聞敗軍<lb/>之將，不可以言勇，亡國之大夫，不可以圖存．今臣敗󼯋之虜，何足以權大事乎！」信<lb/>曰：「僕聞之，百里奚居虞而虞亡，在秦而秦霸，非愚於虞而智於秦也，用與不用，聽與不聽<lb/>也．誠令成安君聽足下計，若信者亦已為禽矣．以不用足下，故信得侍耳．」因固問曰：<lb/>「僕委心歸計，願足下勿辭．」廣武君曰：「臣聞智者千慮，必有一失；愚者千慮，必有一<lb/>得．故曰『狂夫之言，聖人擇焉』．顧恐臣計未必足用，願效愚忠．夫成安君有百戰百勝<lb/>之計，一旦而失之，軍敗鄗下，<ref type="note" target="#KX2a0001_hist_092-note49" n="〔一〕"/>身死泜上．今將軍涉西河，<ref type="note" target="#KX2a0001_hist_092-note50" n="〔二〕"/>虜魏王，禽夏說閼與，一舉<lb/>而下井陘，不終朝破趙二十萬衆，誅成安君．名聞海內，威震天下，農夫莫不輟耕釋耒，褕<lb/>衣甘食，<ref type="note" target="#KX2a0001_hist_092-note51" n="〔三〕"/>傾耳以待命者．<ref type="note" target="#KX2a0001_hist_092-note52" n="〔四〕"/>若此，將軍之所長也．然而衆勞卒罷，其實難用．今將軍欲<lb/>舉倦獘之兵，頓之燕堅城之下，欲戰恐久力不能拔，情見勢屈，曠日糧竭，而弱燕不服，齊必<lb/>距境以自彊也．燕齊相持而不下，則劉項之權未有所分也．若此者，將軍所短也．臣愚，<lb/>竊以為亦過矣．故善用兵者不以短擊長，而以長擊短．」韓信曰：「然則何由？」廣武君對<lb/>曰：「方今為將軍計，莫如案甲休兵，鎮趙撫其孤，百里之內，牛酒日至，以饗士大夫醳<lb/>兵，<ref type="note" target="#KX2a0001_hist_092-note53" n="〔五〕"/>北首燕路，<ref type="note" target="#KX2a0001_hist_092-note54" n="〔六〕"/>而後遣辯士奉咫尺之書，<ref type="note" target="#KX2a0001_hist_092-note55" n="〔七〕"/>暴其所長於燕，<ref type="note" target="#KX2a0001_hist_092-note56" n="〔八〕"/>燕必不敢不聽從．燕<lb/>已從，使諠言者東告齊，齊必從風而服，雖有智者，亦不知為齊計矣．如是，則天下事皆可<lb/>圖也．兵固有先聲而後實者，此之謂也．」韓信曰：「善．」從其策，發使使燕，燕從風而靡．<lb/>乃遣使報漢，因請立張耳為趙王，以鎮撫其國．漢王許之，乃立張耳為趙王．<lb/></p>
<p xml:id='SHIJI_ZHSJ_092-2619a-26'>楚數使奇兵渡河擊趙，趙王耳､韓信往來救趙，因行定趙城邑，發兵詣漢．楚方急圍漢<lb/>王於滎陽，漢王南出，之宛､葉閒，<ref type="note" target="#KX2a0001_hist_092-note57" n="〔一〕"/>得黥布，走入成皋，楚又復急圍之．六月，漢王出成<lb/>皋，東渡河，獨與滕公俱，從張耳軍脩武．至，宿傳舍．晨自稱漢使，馳入趙壁．張耳､韓信<lb/>未起，即其臥內上奪其印符，以麾召諸將，易置之．信､耳起，乃知漢王來，大驚．漢王奪兩<lb/>人軍，即令張耳備守趙地．拜韓信為相國，收趙兵未發者擊齊．<ref type="note" target="#KX2a0001_hist_092-note58" n="〔二〕"/><lb/></p>
<p xml:id='SHIJI_ZHSJ_092-2620a-28'>信引兵東，未渡平原，<ref type="note" target="#KX2a0001_hist_092-note59" n="〔一〕"/>聞漢王使酈食其已說下齊，韓信欲止．范陽辯士蒯通說信<lb/>曰：「將軍受詔擊齊，而漢獨發閒使下齊，寧有詔止將軍乎？何以得毋行也！且酈生一士，<lb/>伏軾<ref type="note" target="#KX2a0001_hist_092-note60" n="〔二〕"/>掉三寸之舌，下齊七十餘城，將軍將數萬衆，歲餘乃下趙五十餘，為將數歲，反不<lb/>如一豎儒之功乎？」於是信然之，從其計，遂渡河．齊已聽酈生，即留縱酒，罷備漢守禦<lb/>信因襲齊歷下軍，<ref type="note" target="#KX2a0001_hist_092-note61" n="〔三〕"/>遂至臨菑．齊王田廣以酈生賣己，乃亨之，而走高密，使使之楚請救．<lb/>韓信已定臨菑，遂東追廣至高密西．楚亦使龍且將，號稱二十萬，救齊．<lb/></p>
<p xml:id='SHIJI_ZHSJ_092-2620a-29'>齊王廣､龍且并軍與信戰，未合．人或說龍且曰：「漢兵遠鬬窮戰，其鋒不可當．齊､楚<lb/>自居其地戰，兵易敗散．<ref type="note" target="#KX2a0001_hist_092-note62" n="〔一〕"/>不如深壁，令齊王使其信臣招所亡城，亡城聞其王在，楚來救，<lb/>必反漢．漢兵二千里客居，齊城皆反之，其勢無所得食，可無戰而降也．」龍且曰：「吾平生<lb/>知韓信為人，易與耳．且夫救齊不戰而降之，吾何功？今戰而勝之，齊之半可得，何為止！」<lb/>遂戰，與信夾濰水陳．<ref type="note" target="#KX2a0001_hist_092-note63" n="〔二〕"/>韓信乃夜令人為萬餘囊，滿盛沙，壅水上流，引軍半渡，擊龍且，詳<lb/>不勝，還走．龍且果喜曰：「固知信怯也．」遂追信渡水．信使人決壅囊，水大至．龍且軍<lb/>大半不得渡，即急擊，殺龍且．龍且水東軍散走，齊王廣亡去．信遂追北至城陽，<ref type="note" target="#KX2a0001_hist_092-note64" n="〔三〕"/>皆虜<lb/>楚卒．<lb/></p>
<p xml:id='SHIJI_ZHSJ_092-2621a-31'>漢四年，遂皆降平齊．使人言漢王曰：「齊偽詐多變，反覆之國也，南邊楚，不為假王以<lb/>鎮之，其勢不定．願為假王便．」當是時，楚方急圍漢王於滎陽，韓信使者至，發書，<ref type="note" target="#KX2a0001_hist_092-note65" n="〔一〕"/>漢<lb/>王大怒，罵曰：「吾困於此，旦暮望若來佐我，乃欲自立為王！」張良､陳平躡漢王足，因附<lb/>耳語曰：「漢方不利，寧能禁信之王乎？不如因而立，善遇之，使自為守．不然，變生．」漢<lb/>王亦悟，因󻭡罵曰：「大丈夫定諸侯，即為真王耳，何以假為！」乃遣張良往立信為齊王，<ref type="note" target="#KX2a0001_hist_092-note66" n="〔二〕"/><lb/>徵其兵擊楚．<lb/></p>
<p xml:id='SHIJI_ZHSJ_092-2622a-33'>楚已亡龍且，項王恐，使盱眙人武涉<ref type="note" target="#KX2a0001_hist_092-note67" n="〔一〕"/>往說齊王信曰：「天下共苦秦久矣，相與勠力擊<lb/>秦．秦已破，計功割地，分土而王之，以休士卒．今漢王復興兵而東，侵人之分，奪人之地，<lb/>已破三秦，引兵出關，收諸侯之兵以東擊楚，其意非盡吞天下者不休，其不知厭足如是甚<lb/>也．且漢王不可必，身居項王掌握中數矣，<ref type="note" target="#KX2a0001_hist_092-note68" n="〔二〕"/>項王憐而活之，然得脫，輒倍約，復擊項王，<lb/>其不可親信如此．今足下雖自以與漢王為厚交，為之盡力用兵，終為之所禽矣．足下所以<lb/>得須臾至今者，以項王尚存也．當今二王之事，權在足下．足下右投則漢王勝，左投則項<lb/>王勝．項王今日亡，則次取足下．足下與項王有故，何不反漢與楚連和，參分天下王之？<lb/>今釋此時，而自必於漢以擊楚，且為智者固若此乎！」韓信謝曰：「臣事項王，官不過郎中，<lb/>位不過執戟，<ref type="note" target="#KX2a0001_hist_092-note69" n="〔三〕"/>言不聽，畫不用，故倍楚而歸漢．漢王授我上將軍印，予我數萬衆，解衣衣<lb/>我，推食食我，言聽計用，故吾得以至於此．夫人深親信我，我倍之不祥，雖死不易．幸為<lb/>信謝項王！」<lb/></p>
<p xml:id='SHIJI_ZHSJ_092-2623a-35'>武涉已去，齊人蒯通知天下權在韓信，欲為奇策而感動之，以相人說韓信曰：「僕嘗受<lb/>相人之術．」韓信曰：「先生相人何如？」對曰：「貴賤在於骨法，憂喜在於容色，成敗在於<lb/>決斷，以此參之，萬不失一．」韓信曰：「善．先生相寡人何如？」對曰：「願少閒．」信曰：「左<lb/>右去矣．」通曰：「相君之面，不過封侯，又危不安．相君之背，貴乃不可言．」<ref type="note" target="#KX2a0001_hist_092-note70" n="〔一〕"/>韓信曰：<lb/>「何謂也？」蒯通曰：「天下初發難也，俊雄豪桀建號壹呼，天下之士雲合霧集，魚鱗襍，<lb/>熛至風起．當此之時，憂在亡秦而已．今楚漢分爭，使天下無罪之人肝膽塗地，父子暴骸<lb/>骨於中野，不可勝數．楚人起彭城，轉鬬逐北，至於滎陽，乘利席卷，威震天下．然兵困於<lb/>京、索之閒，迫西山而不能進者，三年於此矣．漢王將數十萬之衆，距鞏、雒，阻山河之險，<lb/>一日數戰，無尺寸之功，折北不救，<ref type="note" target="#KX2a0001_hist_092-note71" n="〔二〕"/>敗滎陽，傷成皋，<ref type="note" target="#KX2a0001_hist_092-note72" n="〔三〕"/>遂走宛、葉之閒，此所謂智勇俱<lb/>困者也．夫銳氣挫於險塞，而糧食竭於內府，百姓罷極怨望，容容無所倚．以臣料之，其勢<lb/>非天下之賢聖固不能息天下之禍．當今兩主之命縣於足下．足下為漢則漢勝，與楚則楚<lb/>勝．臣願披腹心，輸肝膽，效愚計，恐足下不能用也．誠能聽臣之計，莫若兩利而俱存之，<lb/>參分天下，鼎足而居，其勢莫敢先動．夫以足下之賢聖，有甲兵之衆，據彊齊，從燕、趙，出<lb/>空虛之地而制其後，因民之欲，西鄉<ref type="note" target="#KX2a0001_hist_092-note73" n="〔四〕"/>為百姓請命，<ref type="note" target="#KX2a0001_hist_092-note74" n="〔五〕"/>則天下風走而響應矣，孰敢不聽！<lb/>割大弱彊，以立諸侯，諸侯已立，天下服聽而歸德於齊．案齊之故，有膠、泗之地，懷諸侯以<lb/>德，深拱揖讓，則天下之君王相率而朝於齊矣．蓋聞天與弗取，反受其咎；時至不行，反<lb/>受其殃．願足下孰慮之．」<lb/></p>
<p xml:id='SHIJI_ZHSJ_092-2624a-37'>韓信曰：「漢王遇我甚厚，載我以其車，衣我以其衣，食我以其食．吾聞之，乘人之車者<lb/>載人之患，衣人之衣者懷人之憂，食人之食者死人之事，吾豈可以鄉利倍義乎！」蒯生曰：<lb/>「足下自以為善漢王，欲建萬世之業，臣竊以為誤矣．始常山王、成安君為布衣時，相與為<lb/>刎頸之交，後爭張黶、陳澤之事，二人相怨．常山王背項王，奉項嬰頭而竄，逃歸於漢王．<lb/>漢王借兵而東下，殺成安君泜水之南，頭足異處，卒為天下笑．此二人相與，天下至驩也．<lb/>然而卒相禽者，何也？患生於多欲而人心難測也．今足下欲行忠信以交於漢王，必不能固<lb/>於二君之相與也，而事多大於張黶、陳澤．故臣以為足下必漢王之不危己，亦誤矣．大夫<lb/>種、范蠡存亡越，霸句踐，立功成名而身死亡．野獸已盡而獵狗亨．夫以交友言之，則不如<lb/>張耳之與成安君者也；以忠信言之，則不過大夫種、范蠡之於句踐也．此二人者，足以觀<lb/>矣．願足下深慮之．且臣聞勇略震主者身危，而功蓋天下者不賞．臣請言大王功略：足下<lb/>涉西河，虜魏王，禽夏說，引兵下井陘，誅成安君，徇趙，脅燕，定齊，南摧楚人之兵二十萬，<lb/>東殺龍且，西鄉以報，此所謂功無二於天下，而略不世出者也．今足下戴震主之威，挾不賞<lb/>之功，歸楚，楚人不信；歸漢，漢人震恐：足下欲持是安歸乎？夫勢在人臣之位而有震主之<lb/>威，名高天下，竊為足下危之．」韓信謝曰：「先生且休矣，吾將念之．」<lb/></p>
<p xml:id='SHIJI_ZHSJ_092-2625a-39'>後數日，蒯通復說曰：「夫聽者事之候也，計者事之機也，聽過計失而能久安者，鮮矣．<lb/>聽不失一二者，不可亂以言；計不失本末者，不可紛以辭．夫隨廝養之役者，失萬乘之權；<lb/>守儋石之祿者，<ref type="note" target="#KX2a0001_hist_092-note75" n="〔一〕"/>闕卿相之位．故知者決之斷也，疑者事之害也，審豪氂之小計，遺天下<lb/>之大數，智誠知之，決弗敢行者，百事之禍也．故曰『猛虎之猶豫，不若蜂蠆之致螫；<ref type="note" target="#KX2a0001_hist_092-note76" n="〔二〕"/>騏<lb/>驥之跼躅，<ref type="note" target="#KX2a0001_hist_092-note77" n="〔三〕"/>不如駑馬之安步；孟賁之狐疑，不如庸夫之必至也；雖有舜禹之智，吟而不<lb/>言，<ref type="note" target="#KX2a0001_hist_092-note78" n="〔四〕"/>不如瘖聾之指麾也』．此言貴能行之．夫功者難成而易敗，時者難得而易失也．時<lb/>乎時，不再來．願足下詳察之．」韓信猶豫不忍倍漢，又自以為功多，漢終不奪我齊，遂謝<lb/>蒯通．蒯通說不聽，已詳狂為巫．<ref type="note" target="#KX2a0001_hist_092-note79" n="〔五〕"/><lb/></p>
<p xml:id='SHIJI_ZHSJ_092-2626a-41'>漢王之困固陵，用張良計，召齊王信，遂將兵會垓下．項羽已破，高祖襲奪齊王軍．<ref type="note" target="#KX2a0001_hist_092-note80" n="〔一〕"/><lb/>漢五年正月，徙齊王信為楚王，都下邳．<lb/></p>
<p xml:id='SHIJI_ZHSJ_092-2626a-42'>信至國，召所從食漂母，賜千金．<ref type="note" target="#KX2a0001_hist_092-note81" n="〔一〕"/>及下鄉南昌亭長，賜百錢，曰：「公，小人也，為德不<lb/>卒．」召辱己之少年令出胯下者以為楚中尉．告諸將相曰：「此壯士也．方辱我時，我寧不<lb/>能殺之邪？殺之無名，故忍而就於此．」<lb/></p>
<p xml:id='SHIJI_ZHSJ_092-2627a-44'>項王亡將鍾離眛家在伊廬，<ref type="note" target="#KX2a0001_hist_092-note82" n="〔一〕"/>素與信善．項王死後，亡歸信．漢王怨眛，聞其在楚，<lb/>詔楚捕眛．信初之國，行縣邑，陳兵出入．漢六年，人有上書告楚王信反．高帝以陳平計，<lb/>天子巡狩會諸侯，南方有雲夢，發使告諸侯會陳：「吾將游雲夢．」實欲襲信，信弗知．高祖<lb/>且至楚，信欲發兵反，自度無罪，欲謁上，恐見禽．人或說信曰：「斬眛謁上，上必喜，無<lb/>患．」信見眛計事．眛曰：「漢所以不擊取楚，以眛在公所．若欲捕我以自媚於漢，吾今日<lb/>死，公亦隨手亡矣．」乃罵信曰：「公非長者！」卒自剄．信持其首，謁高祖於陳．上令武<lb/>士縛信，載後車．信曰：「果若人言，『狡兔死，良狗亨；<ref type="note" target="#KX2a0001_hist_092-note83" n="〔二〕"/>高鳥盡，良弓藏；敵國破，謀臣<lb/>亡．』天下已定，我固當亨！」上曰：「人告公反．」遂械繫信．至雒陽，赦信罪，以為淮陰<lb/>侯．<lb/></p>
<p xml:id='SHIJI_ZHSJ_092-2628a-46'>信知漢王畏惡其能，常稱病不朝從．信由此日夜怨望，居常鞅鞅，羞與絳、灌等列．信<lb/>嘗過樊將軍噲，噲跪拜送迎，言稱臣，曰：「大王乃肯臨臣！」信出門，笑曰：「生乃與噲等為<lb/>伍！」上常從容與信言諸將能不，各有差．上問曰：「如我能將幾何？」信曰：「陛下不過<lb/>能將十萬．」上曰：「於君何如？」曰：「臣多多而益善耳．」上笑曰：「多多益善，何為為我<lb/>禽？」信曰：「陛下不能將兵，而善將將，此乃言之所以為陛下禽也．且陛下所謂天授，非<lb/>人力也．」<lb/></p>
<p xml:id='SHIJI_ZHSJ_092-2628a-47'>陳豨拜為鉅鹿守，<ref type="note" target="#KX2a0001_hist_092-note84" n="〔一〕"/>辭於淮陰侯．淮陰侯挈其手，辟左右與之步於庭，仰天歎曰：「子<lb/>可與言乎？欲與子有言也．」豨曰：「唯將軍令之．」淮陰侯曰：「公之所居，天下精兵處也；<lb/>而公，陛下之信幸臣也．人言公之畔，陛下必不信；再至，陛下乃疑矣；三至，必怒而自<lb/>將．吾為公從中起，天下可圖也．」陳豨素知其能也，信之，曰：「謹奉教！」漢十年，陳豨<lb/>果反．上自將而往，信病不從．陰使人至豨所，曰：「弟舉兵，吾從此助公．」信乃謀與家臣<lb/>夜詐詔赦諸官徒奴，欲發以襲呂后、太子．部署已定，待豨報．其舍人<ref type="note" target="#KX2a0001_hist_092-note85" n="〔二〕"/>得罪於信，信囚，<lb/>欲殺之．舍人弟上變，告信欲反狀於呂后．呂后欲召，恐其黨不就，乃與蕭相國謀，詐令人<lb/>從上所來，言豨已得死，列侯羣臣皆賀．相國紿信曰：「雖疾，彊入賀．」信入，呂后使武士<lb/>縛信，斬之長樂鍾室．<ref type="note" target="#KX2a0001_hist_092-note86" n="〔三〕"/>信方斬，曰：「吾悔不用蒯通之計，乃為兒女子所詐，豈非天哉！」<lb/>遂夷信三族．<lb/></p>
<p xml:id='SHIJI_ZHSJ_092-2629a-49'>高祖已從豨軍來，至，見信死，且喜且憐之，問：「信死亦何言？」呂后曰：「信言恨不用<lb/>蒯通計．」高祖曰：「是齊辯士也．」乃詔齊捕蒯通．蒯通至，上曰：「若教淮陰侯反乎？」對<lb/>曰：「然，臣固教之．豎子不用臣之策，故令自夷於此．如彼豎子用臣之計，陛下安得而夷<lb/>之乎！」上怒曰：「亨之．」通曰：「嗟乎，冤哉亨也！」上曰：「若教韓信反，何冤？」對曰：<lb/>「秦之綱絕而維弛，山東大擾，異姓並起，英俊烏集．秦失其鹿，天下共逐之，<ref type="note" target="#KX2a0001_hist_092-note87" n="〔一〕"/>於是高材<lb/>疾足者先得焉．蹠之狗吠堯，堯非不仁，狗因吠非其主．當是時，臣唯獨知韓信，非知陛下<lb/>也．且天下銳精持鋒欲為陛下所為者甚衆，顧力不能耳．又可盡亨之邪？」高帝曰：「置<lb/>之．」乃釋通之罪．<lb/></p>
<p xml:id='SHIJI_ZHSJ_092-2629a-50'>太史公曰：吾如淮陰，淮陰人為余言，韓信雖為布衣時，其志與衆異．其母死，貧無以<lb/>葬，然乃行營高敞地，令其旁可置萬家．余視其母冢，良然．假令韓信學道謙讓，不伐己<lb/>功，不矜其能，則庶幾哉，於漢家勳可以比周、召、太公之徒，後世血食矣．不務出此，而天<lb/>下已集，乃謀畔逆，夷滅宗族，不亦宜乎！<lb/><ref type="note" target="#KX2a0001_hist_092-note88" n="贊"/></p>
</div>
<div type="notes">
<note xml:id="KX2a0001_hist_092-note0"></note>
<note xml:id="KX2a0001_hist_092-note1">〔一〕正義楚州淮陰縣也．<lb/></note>
<note xml:id="KX2a0001_hist_092-note2">〔二〕集解李奇曰：「無善行可推舉選擇．」<lb/></note>
<note xml:id="KX2a0001_hist_092-note3">〔三〕集解張晏曰：「下鄉，縣，屬淮陰也．」索隱案：下鄉，鄉名，屬淮陰郡．<lb/></note>
<note xml:id="KX2a0001_hist_092-note4">〔四〕索隱案：楚漢春秋作「新昌亭長」．<lb/></note>
<note xml:id="KX2a0001_hist_092-note5">〔五〕集解張晏曰：「未起而牀蓐中食．」<lb/></note>
<note xml:id="KX2a0001_hist_092-note6">〔一〕正義淮陰城北臨淮水，昔信去下鄉而釣於此．<lb/></note>
<note xml:id="KX2a0001_hist_092-note7">〔二〕集解韋昭曰：「以水擊絮為漂，故曰漂母．」<lb/></note>
<note xml:id="KX2a0001_hist_092-note8">〔三〕正義音寺．<lb/></note>
<note xml:id="KX2a0001_hist_092-note9">〔四〕集解蘇林曰：「如言公子也．」索隱劉德曰：「秦末多失國，言王孫、公子，尊之也．」蘇林亦同．張晏云「字<lb/>王孫」，非也．<lb/></note>
<note xml:id="KX2a0001_hist_092-note10">〔一〕集解徐廣曰：「袴，一作『胯』．胯，股也，音同．」又云漢書作「跨」，同耳．索隱袴，漢書作「胯」．胯，股也，<lb/>音枯化反．然尋此文作「袴」，欲依字讀，何為不通？袴下即胯下也，亦何必須作「胯」．<lb/></note>
<note xml:id="KX2a0001_hist_092-note11">〔二〕正義俛音俯．伏，蒲北反．<lb/></note>
<note xml:id="KX2a0001_hist_092-note12">〔一〕集解徐廣曰：「戲，一作『麾』．」<lb/></note>
<note xml:id="KX2a0001_hist_092-note13">〔二〕集解徐廣曰：「典客也．」索隱李奇云：「楚官名．」張晏云：「司馬也．」<lb/></note>
<note xml:id="KX2a0001_hist_092-note14">〔一〕集解文穎曰：「事猶業也．」張晏曰：「無事用信．」<lb/></note>
<note xml:id="KX2a0001_hist_092-note15">〔一〕索隱上於金反，下烏路反．喑啞，懷怒氣．<lb/></note>
<note xml:id="KX2a0001_hist_092-note16">〔二〕索隱「咤」字或作「吒」．上昌栗反，下卓嫁反．叱咤，發怒聲．<lb/></note>
<note xml:id="KX2a0001_hist_092-note17">〔三〕集解晉灼曰：「廢，不收也．」索隱孟康曰：「廢，伏也．」張晏曰「廢，偃也．」<lb/></note>
<note xml:id="KX2a0001_hist_092-note18">〔四〕集解音凶于反．索隱音吁．嘔嘔猶區區也．漢書作「姁姁」．鄧展曰「姁姁，好也」．張晏音吁．<lb/></note>
<note xml:id="KX2a0001_hist_092-note19">〔五〕集解漢書音義曰：「不忍授．」<lb/></note>
<note xml:id="KX2a0001_hist_092-note20">〔六〕索隱何不誅．按：劉氏云「言何所不誅也」．<lb/></note>
<note xml:id="KX2a0001_hist_092-note21">〔七〕索隱何不散．劉氏云：「用東歸之兵擊東方之敵，此敵無不散敗也．」<lb/></note>
<note xml:id="KX2a0001_hist_092-note22">〔八〕索隱案：豪秋乃成．又王逸注楚詞云「銳毛為豪，夏落秋生也」．<lb/></note>
<note xml:id="KX2a0001_hist_092-note23">〔九〕索隱案：說文云「檄，二尺書也」．此云「傳檄」，謂為檄書以責所伐者．<lb/></note>
<note xml:id="KX2a0001_hist_092-note24">〔一〕正義漢王從關北出岐州陳倉縣．<lb/></note>
<note xml:id="KX2a0001_hist_092-note25">〔二〕正義出函谷關．<lb/></note>
<note xml:id="KX2a0001_hist_092-note26">〔一〕正義兵敗散彭城而卻退．<lb/></note>
<note xml:id="KX2a0001_hist_092-note27">〔二〕索隱：謂今蒲津關．<lb/></note>
<note xml:id="KX2a0001_hist_092-note28">〔三〕索隱塞音先得反．臨晉，縣名，在河東之東岸，對舊關也．<lb/></note>
<note xml:id="KX2a0001_hist_092-note29">〔四〕集解󻗇書音義曰：「益張旍旗，以疑敵者．」<lb/></note>
<note xml:id="KX2a0001_hist_092-note30">〔五〕索隱劉氏云：「陳船，地名，在舊關之西，今之朝邑是也．」案：京兆有船司空縣，不名「陳船」．陳船者，陳列船<lb/>艘欲渡河也．<lb/></note>
<note xml:id="KX2a0001_hist_092-note31">〔六〕集解徐廣曰：「，一作『缶』．」服虔曰：「以木押縛罌以渡．」韋昭曰：「以木為器如罌，以渡軍．無船，且<lb/>尚密也．」正義按：韓信詐陳列船艘於臨晉，欲渡河，即此從夏陽木押罌渡軍，襲安邑．臨晉，同州東朝<lb/>邑界．夏陽在同州北渭城界．<lb/></note>
<note xml:id="KX2a0001_hist_092-note32">〔七〕正義安邑故城在絳州夏縣東北十五里．<lb/></note>
<note xml:id="KX2a0001_hist_092-note33">〔八〕索隱按：劉氏云「夏陽舊無船，豹不備之，而防臨晉耳．今安邑被襲，故豹遂降也」．<lb/></note>
<note xml:id="KX2a0001_hist_092-note34">〔九〕正義今安邑縣故城．<lb/></note>
<note xml:id="KX2a0001_hist_092-note35">〔一０〕集解徐廣曰：「音余．」駰案：李奇曰「夏說，代相也」．索隱司馬彪郡國志上黨沾縣有閼與聚．閼音曷，又<lb/>音嫣．與音余，又音預．沾音他廉反．正義閼與聚城在潞州銅鞮縣西北二十里．<lb/></note>
<note xml:id="KX2a0001_hist_092-note36">〔一〕索隱案：地理志常山石邑縣，井陘山在西．又穆天子傳云「至于陘山之隧，升于三道之磴」是也．<lb/></note>
<note xml:id="KX2a0001_hist_092-note37">〔二〕正義井陘故關在并州石艾縣東十八里，即井陘口．<lb/></note>
<note xml:id="KX2a0001_hist_092-note38">〔三〕索隱喋，舊音歃，非也．案：陳湯傳「喋血萬里之外」，如淳云「殺人血流滂沱也」．韋昭音徒協反．<lb/></note>
<note xml:id="KX2a0001_hist_092-note39">〔四〕集解漢書音義曰：「樵，取薪也．蘇，取草也．」<lb/></note>
<note xml:id="KX2a0001_hist_092-note40">〔一〕正義引兵入井陘狹道，出趙．<lb/></note>
<note xml:id="KX2a0001_hist_092-note41">〔二〕集解漢書音義曰：「傳令軍中使發．」<lb/></note>
<note xml:id="KX2a0001_hist_092-note42">〔三〕集解如淳曰：「萆音蔽．依山自覆蔽．」索隱案：謂令從閒道小路向前，望見陳餘軍營即住，仍須隱山自<lb/>蔽，勿令趙軍知也．萆音蔽．蔽者，蓋覆也．楚漢春秋作「卑山」，漢書作「箄山」．說文云「箄，蔽也，從竹卑聲」．<lb/></note>
<note xml:id="KX2a0001_hist_092-note43">〔四〕集解徐廣曰：「音󺜬也．」<lb/></note>
<note xml:id="KX2a0001_hist_092-note44">〔五〕集解服虔曰：「立駐傳󺜬食也．」如淳曰：「小飯曰󺜬．言破趙後乃當共飽食也．」索隱如淳曰：「小飯曰󺜬．<lb/>謂立駐傳󺜬，待破趙乃大食也．」<lb/></note>
<note xml:id="KX2a0001_hist_092-note45">〔六〕正義緜蔓水，一名阜將，一名回星，自并州流入井陘界，即信背水陣陷之死地，即此水也．<lb/></note>
<note xml:id="KX2a0001_hist_092-note46">〔七〕正義恆州鹿泉縣，即六國時趙壁也<lb/></note>
<note xml:id="KX2a0001_hist_092-note47">〔八〕集解徐廣曰：「泜音遲．」索隱徐廣音遲．劉氏音脂．<lb/></note>
<note xml:id="KX2a0001_hist_092-note48">〔一〕索隱如淳曰：「效，致也．」晉灼云：「效，數也．」鄭玄注禮「效猶呈見也」．<lb/></note>
<note xml:id="KX2a0001_hist_092-note49">〔一〕集解李奇曰：「鄗音臛．今高邑是．」<lb/></note>
<note xml:id="KX2a0001_hist_092-note50">〔二〕索隱此之西河當馮翊也．正義即同州龍門河，從夏陽度者．<lb/></note>
<note xml:id="KX2a0001_hist_092-note51">〔三〕索隱褕，鄒氏音踰，美也．恐滅亡不久，故廢止作業而事美衣甘食，日偷苟且也，慮不圖久故也．漢書作「靡衣<lb/>媮食」也．<lb/></note>
<note xml:id="KX2a0001_hist_092-note52">〔四〕集解如淳曰：「恐滅亡不久故也．」<lb/></note>
<note xml:id="KX2a0001_hist_092-note53">〔五〕集解魏都賦曰：「肴醳順時．」劉逵曰：「醳酒也．」索隱劉氏依劉逵音．醳酒謂以酒食養兵士也．案：史記<lb/>古「釋」字皆如此作，豈亦謂以酒食醳兵士，故字從酉乎？<lb/></note>
<note xml:id="KX2a0001_hist_092-note54">〔六〕正義首音狩，向也．<lb/></note>
<note xml:id="KX2a0001_hist_092-note55">〔七〕正義咫尺，八寸．言其簡牘或長尺也．<lb/></note>
<note xml:id="KX2a0001_hist_092-note56">〔八〕正義暴音僕．<lb/></note>
<note xml:id="KX2a0001_hist_092-note57">〔一〕正義宛在鄧州．葉在許州．<lb/></note>
<note xml:id="KX2a0001_hist_092-note58">〔二〕集解文穎曰：「謂趙人未嘗見發者．」<lb/></note>
<note xml:id="KX2a0001_hist_092-note59">〔一〕正義懷州有平原津．<lb/></note>
<note xml:id="KX2a0001_hist_092-note60">〔二〕集解韋昭曰：「軾，今小車中隆起者．」<lb/></note>
<note xml:id="KX2a0001_hist_092-note61">〔三〕集解徐廣曰：「濟南歷城縣．」<lb/></note>
<note xml:id="KX2a0001_hist_092-note62">〔一〕正義近其室家，懷顧望也．<lb/></note>
<note xml:id="KX2a0001_hist_092-note63">〔二〕集解徐廣曰：「出東莞而東北流，至北海都昌縣入海．」索隱濰音維．地理志濰水出琅邪箕縣東北，至都昌<lb/>入海．徐廣云「出東莞而東北流入海」，蓋據水經而說，少不同耳．<lb/></note>
<note xml:id="KX2a0001_hist_092-note64">〔三〕正義城陽雷澤縣是也，在濮州東南九十一里．<lb/></note>
<note xml:id="KX2a0001_hist_092-note65">〔一〕集解張晏曰：「發信使者所齎書．」<lb/></note>
<note xml:id="KX2a0001_hist_092-note66">〔二〕集解徐廣曰：「四年二月．」<lb/></note>
<note xml:id="KX2a0001_hist_092-note67">〔一〕集解張華曰：「武涉墓在盱眙城東十五里．」<lb/></note>
<note xml:id="KX2a0001_hist_092-note68">〔二〕正義數，色庾反．<lb/></note>
<note xml:id="KX2a0001_hist_092-note69">〔三〕集解張晏曰：「郎中，宿衞執戟之人也．」<lb/></note>
<note xml:id="KX2a0001_hist_092-note70">〔一〕集解張晏曰：「背畔則大貴．」<lb/></note>
<note xml:id="KX2a0001_hist_092-note71">〔二〕集解張晏曰：「折，衂敗也．北，奔北．」<lb/></note>
<note xml:id="KX2a0001_hist_092-note72">〔三〕集解張晏曰：「於成皋傷󷍢也．」臣瓚曰：「謂軍折傷．」<lb/></note>
<note xml:id="KX2a0001_hist_092-note73">〔四〕正義鄉音向．齊國在東，故曰西向也．<lb/></note>
<note xml:id="KX2a0001_hist_092-note74">〔五〕正義止楚漢之戰鬬，士卒不死亡，故云「請命」．<lb/></note>
<note xml:id="KX2a0001_hist_092-note75">〔一〕集解晉灼曰：「楊雄方言『海岱之閒名罌為儋』．石，斗石也．」蘇林曰：「齊人名小罌為儋．石，如今受鮐魚石<lb/>罌，不過一二石耳．一說，一儋與一斛之餘．」索隱儋音都濫反．石，斗也．蘇林解為近之．鮐音胎．<lb/></note>
<note xml:id="KX2a0001_hist_092-note76">〔二〕正義音適．<lb/></note>
<note xml:id="KX2a0001_hist_092-note77">〔三〕集解徐廣曰：「跼，一作『蹢』也．」<lb/></note>
<note xml:id="KX2a0001_hist_092-note78">〔四〕索隱吟，鄭氏音拒蔭反，又音琴．<lb/></note>
<note xml:id="KX2a0001_hist_092-note79">〔五〕集解徐廣曰：「一本『遂不用蒯通，蒯通曰：「夫迫於細苛者，不可與圖大事；拘於臣虜者，固無君王之意．」說<lb/>不聽，因去詳狂』也．」索隱案：漢書及戰國策皆有此文．<lb/></note>
<note xml:id="KX2a0001_hist_092-note80">〔一〕集解徐廣曰：「以齊為平原、千乘、東萊、齊郡．」<lb/></note>
<note xml:id="KX2a0001_hist_092-note81">〔一〕集解張華曰漂母冢在泗口南岸．<lb/></note>
<note xml:id="KX2a0001_hist_092-note82">〔一〕集解徐廣曰：「東海朐縣有伊廬鄉．」駰案：韋昭曰「今中廬縣」．索隱徐注出司馬彪郡國志．正義括<lb/>地志云：「中廬在義清縣北二十里，本春秋時廬戎之國也，秦謂之伊廬，漢為中廬縣．項羽之將鍾離眛冢在．」韋<lb/>昭及括地志云皆說之也．<lb/></note>
<note xml:id="KX2a0001_hist_092-note83">〔二〕集解張晏曰：「狡猶猾．」索隱郊兔死．郊音狡．狡，猾也．吳越春秋作「郊兔」，亦通．漢書作「狡兔」．戰<lb/>國策曰「東郭逡，海內狡兔也」．<lb/></note>
<note xml:id="KX2a0001_hist_092-note84">〔一〕集解徐廣曰：「表云為趙相國，將兵守代也．」<lb/></note>
<note xml:id="KX2a0001_hist_092-note85">〔二〕索隱按：晉灼曰，楚漢春秋云謝公也．姚氏案功臣表云慎陽侯樂說，淮陰舍人，告信反．未知孰是．」<lb/></note>
<note xml:id="KX2a0001_hist_092-note86">〔三〕正義長樂宮懸鍾之室．<lb/></note>
<note xml:id="KX2a0001_hist_092-note87">〔一〕集解張晏曰：「以鹿喻帝位也．」<lb/></note>
<note xml:id="KX2a0001_hist_092-note88">【索隱述贊】君臣一體，自古所難．相國深薦，策拜登壇．沈沙決水，拔幟傳餐．與漢漢重，歸楚楚安．<lb/>三分不議，偽遊可歎．<lb/></note>
</div>
</div>