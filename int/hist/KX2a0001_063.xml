<div xmlns='http://www.tei-c.org/ns/1.0'  xml:id='KX2a0001_hist_063'>
<div><head>史記卷六十三<lb/></head>
<p xml:id='KX2a0001_ZHSJ_063-2139a-2'>老子韓非列傳第三<lb/></p>
<p xml:id='KX2a0001_ZHSJ_063-2139a-3'>老子者，<ref type="note" target="#KX2a0001_hist_063-note1" n="〔一〕"/>楚苦縣厲鄉曲仁里人也，<ref type="note" target="#KX2a0001_hist_063-note2" n="〔二〕"/>姓李氏，<ref type="note" target="#KX2a0001_hist_063-note3" n="〔三〕"/>名耳，字，<ref type="note" target="#KX2a0001_hist_063-note4" n="〔四〕"/>周守藏室之史<lb/>也．<ref type="note" target="#KX2a0001_hist_063-note5" n="〔五〕"/><lb/></p>
<p xml:id='KX2a0001_ZHSJ_063-2140a-5'>孔子適周，將問禮於老子．<ref type="note" target="#KX2a0001_hist_063-note6" n="〔一〕"/>老子曰：「子所言者，其人與骨皆已朽矣，獨其言在耳．<lb/>且君子得其時則駕，不得其時則蓬累而行．<ref type="note" target="#KX2a0001_hist_063-note7" n="〔二〕"/>吾聞之，良賈深藏若虛，君子盛德容貌若<lb/>愚．<ref type="note" target="#KX2a0001_hist_063-note8" n="〔三〕"/>去子之驕氣與多欲，態色與淫志，<ref type="note" target="#KX2a0001_hist_063-note9" n="〔四〕"/>是皆無益於子之身．吾所以告子，若是而已．」<lb/>孔子去，謂弟子曰：「鳥，吾知其能飛；魚，吾知其能游；獸，吾知其能走．走者可以為罔，<lb/>游者可以為綸，飛者可以為矰．至於龍，吾不能知其乘風雲而上天．吾今日見老子，其猶<lb/>龍邪！」<lb/></p>
<p xml:id='KX2a0001_ZHSJ_063-2141a-7'>老子脩道德，其學以自隱無名為務．居周久之，見周之衰，迺遂去．至關，<ref type="note" target="#KX2a0001_hist_063-note10" n="〔一〕"/>關令尹<lb/>喜曰：「子將隱矣，彊為我著書．」於是老子迺著書上下篇，言道德之意五千餘言而去，莫<lb/>知其所終．<ref type="note" target="#KX2a0001_hist_063-note11" n="〔二〕"/><lb/></p>
<p xml:id='KX2a0001_ZHSJ_063-2141a-8'>或曰：老萊子亦楚人也，<ref type="note" target="#KX2a0001_hist_063-note12" n="〔一〕"/>著書十五篇，言道家之用，與孔子同時云．<lb/></p>
<p xml:id='KX2a0001_ZHSJ_063-2142a-10'>蓋老子百有六十餘歲，或言二百餘歲，<ref type="note" target="#KX2a0001_hist_063-note13" n="〔一〕"/>以其脩道而養壽也．<lb/></p>
<p xml:id='KX2a0001_ZHSJ_063-2142a-11'>自孔子死之後百二十九年，<ref type="note" target="#KX2a0001_hist_063-note14" n="〔一〕"/>而史記周太史儋見秦獻公曰：「始秦與周合，合五百歲<lb/>而離，離七十歲而霸王者出焉．」<ref type="note" target="#KX2a0001_hist_063-note15" n="〔二〕"/>或曰儋即老子，或曰非也，世莫知其然否．老子，隱君<lb/>子也．<lb/></p>
<p xml:id='KX2a0001_ZHSJ_063-2142a-12'>老子之子名宗，宗為魏將，封於段干．<ref type="note" target="#KX2a0001_hist_063-note16" n="〔一〕"/>宗子注，<ref type="note" target="#KX2a0001_hist_063-note17" n="〔二〕"/>注子宮，宮玄孫假，<ref type="note" target="#KX2a0001_hist_063-note18" n="〔三〕"/>假仕於漢<lb/>孝文帝．而假之子解為膠西王卬太傅，因家于齊焉．<lb/></p>
<p xml:id='KX2a0001_ZHSJ_063-2143a-14'>世之學老子者則絀儒學，<ref type="note" target="#KX2a0001_hist_063-note19" n="〔一〕"/>儒學亦絀老子．「道不同不相為謀」，豈謂是邪？李耳無為<lb/>自化，清靜自正．<ref type="note" target="#KX2a0001_hist_063-note20" n="〔二〕"/><lb/></p>
<p xml:id='KX2a0001_ZHSJ_063-2143a-15'>莊子者，蒙人也，<ref type="note" target="#KX2a0001_hist_063-note21" n="〔一〕"/>名周．周嘗為蒙漆園吏，<ref type="note" target="#KX2a0001_hist_063-note22" n="〔二〕"/>與梁惠王、齊宣王同時．其學無所不<lb/>闚，然其要本歸於老子之言．故其著書十餘萬言，大抵率寓言也．<ref type="note" target="#KX2a0001_hist_063-note23" n="〔三〕"/>作漁父、盜跖、胠<lb/>篋，<ref type="note" target="#KX2a0001_hist_063-note24" n="〔四〕"/>以詆訿孔子之徒，<ref type="note" target="#KX2a0001_hist_063-note25" n="〔五〕"/>以明老子之術．畏累虛、亢桑子之屬，皆空語無事實．<ref type="note" target="#KX2a0001_hist_063-note26" n="〔六〕"/>然善<lb/>屬書離辭，<ref type="note" target="#KX2a0001_hist_063-note27" n="〔七〕"/>指事類情，用剽剝儒、墨，<ref type="note" target="#KX2a0001_hist_063-note28" n="〔八〕"/>雖當世宿學不能自解免也．其言洸洋自恣以適<lb/>己，<ref type="note" target="#KX2a0001_hist_063-note29" n="〔九〕"/>故自王公大人不能器之．<lb/></p>
<p xml:id='KX2a0001_ZHSJ_063-2145a-18'>楚威王聞莊周賢，<ref type="note" target="#KX2a0001_hist_063-note30" n="〔一〕"/>使使厚幣迎之，許以為相．莊周笑謂楚使者曰：「千金，重利；卿<lb/>相，尊位也．子獨不見郊祭之犧牛乎？養食之數歲，衣以文繡，以入大廟．當是之時，雖欲<lb/>為孤豚，豈可得乎？<ref type="note" target="#KX2a0001_hist_063-note31" n="〔二〕"/>子亟去，<ref type="note" target="#KX2a0001_hist_063-note32" n="〔三〕"/>無污我．<ref type="note" target="#KX2a0001_hist_063-note33" n="〔四〕"/>我寧游戲污瀆<ref type="note" target="#KX2a0001_hist_063-note34" n="〔五〕"/>之中自快，無為有國者<lb/>所羈，終身不仕，以快吾志焉．」<ref type="note" target="#KX2a0001_hist_063-note35" n="〔六〕"/><lb/></p>
<p xml:id='KX2a0001_ZHSJ_063-2146a-20'>申不害者，京人也，<ref type="note" target="#KX2a0001_hist_063-note36" n="〔一〕"/>故鄭之賤臣．學術以干韓昭侯，<ref type="note" target="#KX2a0001_hist_063-note37" n="〔二〕"/>昭侯用為相．內脩政教，外<lb/>應諸侯，十五年．終申子之身，國治兵彊，無侵韓者．<ref type="note" target="#KX2a0001_hist_063-note38" n="〔三〕"/><lb/></p>
<p xml:id='KX2a0001_ZHSJ_063-2146a-21'>申子之學本於黃老而主刑名．著書二篇，號曰申子．<ref type="note" target="#KX2a0001_hist_063-note39" n="〔一〕"/><lb/></p>
<p xml:id='KX2a0001_ZHSJ_063-2146a-22'>韓非者，<ref type="note" target="#KX2a0001_hist_063-note40" n="〔一〕"/>韓之諸公子也．喜刑名法術之學，<ref type="note" target="#KX2a0001_hist_063-note41" n="〔二〕"/>而其歸本於黃老．<ref type="note" target="#KX2a0001_hist_063-note42" n="〔三〕"/>非為人口<lb/>吃，<ref type="note" target="#KX2a0001_hist_063-note43" n="〔四〕"/>不能道說，而善著書．與李斯俱事荀卿，<ref type="note" target="#KX2a0001_hist_063-note44" n="〔五〕"/>斯自以為不如非．<lb/></p>
<p xml:id='KX2a0001_ZHSJ_063-2147a-24'>非見韓之削弱，數以書諫韓王，<ref type="note" target="#KX2a0001_hist_063-note45" n="〔一〕"/>韓王不能用．於是韓非疾治國不務脩明其法制，執<lb/>勢以御其臣下，富國彊兵而以求人任賢，反舉浮淫之蠹而加之於功實之上．以為儒者用文<lb/>亂法，而俠者以武犯禁．寬則寵名譽之人，急則用介冑之士．<ref type="note" target="#KX2a0001_hist_063-note46" n="〔二〕"/>今者所養非所用，<ref type="note" target="#KX2a0001_hist_063-note47" n="〔三〕"/>所用<lb/>非所養．<ref type="note" target="#KX2a0001_hist_063-note48" n="〔四〕"/>悲廉直不容於邪枉之臣，<ref type="note" target="#KX2a0001_hist_063-note49" n="〔五〕"/>觀往者得失之變，<ref type="note" target="#KX2a0001_hist_063-note50" n="〔六〕"/>故作孤憤、五蠹、內外儲、說<lb/>林、說難十餘萬言．<ref type="note" target="#KX2a0001_hist_063-note51" n="〔七〕"/><lb/></p>
<p xml:id='KX2a0001_ZHSJ_063-2148a-26'>然韓非知說之難，為說難書甚具，終死於秦，不能自脫．<lb/></p>
<p xml:id='KX2a0001_ZHSJ_063-2148a-27'>說難曰：<ref type="note" target="#KX2a0001_hist_063-note52" n="〔一〕"/><lb/></p>
<p xml:id='KX2a0001_ZHSJ_063-2148a-28'>非吾敢橫失能盡之難也．<ref type="note" target="#KX2a0001_hist_063-note53" n="〔三〕"/>凡說之難，在知所說之心，可以吾說當之．<ref type="note" target="#KX2a0001_hist_063-note54" n="〔四〕"/><lb/></p>
<p xml:id='KX2a0001_ZHSJ_063-2149a-30'>說出於厚利者也．而說之以名高，則見無心而遠事情，必不收矣．<ref type="note" target="#KX2a0001_hist_063-note55" n="〔三〕"/>所說實為厚利而<lb/></p>
<p xml:id='KX2a0001_ZHSJ_063-2149a-31'>顯為名高者也，<ref type="note" target="#KX2a0001_hist_063-note56" n="〔四〕"/>而說之以名高，則陽收其身而實疏之；若說之以厚利，則陰用其言<lb/></p>
<p xml:id='KX2a0001_ZHSJ_063-2149a-32'>而顯[⿱𠫓廾]其身．<ref type="note" target="#KX2a0001_hist_063-note57" n="〔五〕"/>此之不可不知也．<lb/></p>
<p xml:id='KX2a0001_ZHSJ_063-2149a-33'>夫事以密成，語以泄敗．未必其身泄之也，而語及其所匿之事，<ref type="note" target="#KX2a0001_hist_063-note58" n="〔一〕"/>如是者身危．<lb/></p>
<p xml:id='KX2a0001_ZHSJ_063-2150a-35'>貴人有過端，而說者明言善議以推其惡者，則身危．<ref type="note" target="#KX2a0001_hist_063-note59" n="〔二〕"/>周澤未渥也而語極知，說行而<lb/></p>
<p xml:id='KX2a0001_ZHSJ_063-2150a-36'>有功則德亡，<ref type="note" target="#KX2a0001_hist_063-note60" n="〔三〕"/>說不行而有敗則見疑，如是者身危．<ref type="note" target="#KX2a0001_hist_063-note61" n="〔四〕"/>夫貴人得計而欲自以為功，<lb/></p>
<p xml:id='KX2a0001_ZHSJ_063-2150a-37'>說者與知焉，則身危．<ref type="note" target="#KX2a0001_hist_063-note62" n="〔五〕"/>彼顯有所出事，迺自以為也故，說者與知焉，則身危．<ref type="note" target="#KX2a0001_hist_063-note63" n="〔六〕"/>彊<lb/></p>
<p xml:id='KX2a0001_ZHSJ_063-2150a-38'>之以其所必不為，<ref type="note" target="#KX2a0001_hist_063-note64" n="〔七〕"/>止之以其所不能已者，身危．<ref type="note" target="#KX2a0001_hist_063-note65" n="〔八〕"/>故曰：與之論大人，則以為閒<lb/></p>
<p xml:id='KX2a0001_ZHSJ_063-2150a-39'>己；<ref type="note" target="#KX2a0001_hist_063-note66" n="〔九〕"/>與之論細人，則以為粥權．<ref type="note" target="#KX2a0001_hist_063-note67" n="〔一０〕"/>論其所愛，則以為借資；<ref type="note" target="#KX2a0001_hist_063-note68" n="〔一一〕"/>論其所憎，則以為<lb/></p>
<p xml:id='KX2a0001_ZHSJ_063-2150a-40'>嘗己．<ref type="note" target="#KX2a0001_hist_063-note69" n="〔一二〕"/>徑省其辭，則不知而屈之；<ref type="note" target="#KX2a0001_hist_063-note70" n="〔一三〕"/>汎濫博文，則多而久之．<ref type="note" target="#KX2a0001_hist_063-note71" n="〔一四〕"/>順事陳意，則曰怯<lb/></p>
<p xml:id='KX2a0001_ZHSJ_063-2150a-41'>懦而不盡；<ref type="note" target="#KX2a0001_hist_063-note72" n="〔一五〕"/>慮事廣肆，則曰草野而倨侮．<ref type="note" target="#KX2a0001_hist_063-note73" n="〔一六〕"/>此說之難，不可不知也．<lb/></p>
<p xml:id='KX2a0001_ZHSJ_063-2152a-44'>之；<ref type="note" target="#KX2a0001_hist_063-note74" n="〔三〕"/>自勇其斷，則毋以其敵怒之；<ref type="note" target="#KX2a0001_hist_063-note75" n="〔四〕"/>自多其力，則毋以其難概之．<ref type="note" target="#KX2a0001_hist_063-note76" n="〔五〕"/>規異事與同<lb/></p>
<p xml:id='KX2a0001_ZHSJ_063-2152a-45'>計，譽異人與同行者，則以飾之無傷也．<ref type="note" target="#KX2a0001_hist_063-note77" n="〔六〕"/>有與同失者，則明飾其無失也．<ref type="note" target="#KX2a0001_hist_063-note78" n="〔七〕"/>大忠<lb/></p>
<p xml:id='KX2a0001_ZHSJ_063-2152a-46'>無所拂悟，<ref type="note" target="#KX2a0001_hist_063-note79" n="〔八〕"/>辭言無所擊排，<ref type="note" target="#KX2a0001_hist_063-note80" n="〔九〕"/>迺後申其辯知焉．此所以親近不疑，<ref type="note" target="#KX2a0001_hist_063-note81" n="〔一０〕"/>知盡之難<lb/></p>
<p xml:id='KX2a0001_ZHSJ_063-2152a-47'>也．<ref type="note" target="#KX2a0001_hist_063-note82" n="〔一一〕"/>得曠日彌久，<ref type="note" target="#KX2a0001_hist_063-note83" n="〔一二〕"/>而周澤既渥，<ref type="note" target="#KX2a0001_hist_063-note84" n="〔一三〕"/>深計而不疑，交爭而不罪，迺明計利害以致其<lb/></p>
<p xml:id='KX2a0001_ZHSJ_063-2152a-48'>功，直指是非以飾其身，以此相持，此說之成也．<ref type="note" target="#KX2a0001_hist_063-note85" n="〔一四〕"/><lb/></p>
<p xml:id='KX2a0001_ZHSJ_063-2153a-50'>能無役身而涉世如此其汙也，<ref type="note" target="#KX2a0001_hist_063-note86" n="〔三〕"/>則非能仕之所設也．<ref type="note" target="#KX2a0001_hist_063-note87" n="〔四〕"/><lb/></p>
<p xml:id='KX2a0001_ZHSJ_063-2154a-52'>其家甚知其子而疑鄰人之父．<ref type="note" target="#KX2a0001_hist_063-note88" n="〔一〕"/>昔者鄭武公欲伐胡，<ref type="note" target="#KX2a0001_hist_063-note89" n="〔二〕"/>迺以其子妻之．因問羣臣<lb/></p>
<p xml:id='KX2a0001_ZHSJ_063-2154a-53'>曰：「吾欲用兵，誰可伐者？」關其思曰：「胡可伐．」迺戮關其思，曰：「胡，兄弟之國也，<lb/></p>
<p xml:id='KX2a0001_ZHSJ_063-2154a-54'>子言伐之，何也？」胡君聞之，以鄭為親己而不備鄭．鄭人襲胡，取之．此二說者，其<lb/></p>
<p xml:id='KX2a0001_ZHSJ_063-2154a-55'>知皆當矣，<ref type="note" target="#KX2a0001_hist_063-note90" n="〔三〕"/>然而甚者為戮，薄者見疑．非知之難也，處知則難矣．<lb/></p>
<p xml:id='KX2a0001_ZHSJ_063-2154a-56'>聞，往夜告之，彌子矯駕君車而出．君聞之而賢之曰：「孝哉，為母之故而犯刖罪！」<lb/></p>
<p xml:id='KX2a0001_ZHSJ_063-2154a-57'>與君游果園，彌子食桃而甘，不盡而奉君．君曰：「愛我哉，忘其口而念我！」及彌子<lb/></p>
<p xml:id='KX2a0001_ZHSJ_063-2154a-58'>色衰而愛弛，得罪於君．君曰：「是嘗矯駕吾車，又嘗食我以其餘桃．」故彌子之行未<lb/></p>
<p xml:id='KX2a0001_ZHSJ_063-2154a-59'>變於初也，前見賢而後獲罪者，愛憎之至變也．故有愛於主，則知當而加親；見憎於<lb/></p>
<p xml:id='KX2a0001_ZHSJ_063-2154a-60'>主，則罪當而加疏．故諫說之士不可不察愛憎之主而後說之矣．<lb/></p>
<p xml:id='KX2a0001_ZHSJ_063-2155a-62'>人主亦有逆鱗，說之者能無嬰人主之逆鱗，則幾矣．<ref type="note" target="#KX2a0001_hist_063-note91" n="〔二〕"/><lb/></p>
<p xml:id='KX2a0001_ZHSJ_063-2155a-63'>人或傳其書至秦．秦王見孤憤、五蠹之書，曰：「嗟乎，寡人得見此人與之游，死不恨<lb/>矣！」李斯曰：「此韓非之所著書也．」秦因急攻韓．韓王始不用非，及急，迺遣非使秦．秦<lb/>王悅之，未信用．李斯、姚賈害之，毀之曰：「韓非，韓之諸公子也．今王欲并諸侯，非終為<lb/>韓不為秦，此人之情也．今王不用，久留而歸之，此自遺患也，不如以過法誅之．」秦王以為<lb/>然，下吏治非．李斯使人遺非藥，使自殺．韓非欲自陳，不得見．秦王後悔之，使人赦之，<lb/>非已死矣．<ref type="note" target="#KX2a0001_hist_063-note92" n="〔一〕"/><lb/></p>
<p xml:id='KX2a0001_ZHSJ_063-2155a-64'>申子、韓子皆著書，傳於後世，學者多有．余獨悲韓子為說難而不能自脫耳．<lb/></p>
<p xml:id='KX2a0001_ZHSJ_063-2156a-66'>太史公曰：老子所貴道，虛無，因應變化於無為，故著書辭稱微妙難識．莊子散道德，<lb/>放論，要亦歸之自然．申子卑卑，<ref type="note" target="#KX2a0001_hist_063-note93" n="〔一〕"/>施之於名實．韓子引繩墨，切事情，明是非，其極慘<lb/>礉<ref type="note" target="#KX2a0001_hist_063-note94" n="〔二〕"/>少恩．皆原於道德之意，而老子深遠矣．<lb/><ref type="note" target="#KX2a0001_hist_063-note95" n="贊"/></p>
</div>
<div type="notes">
<note xml:id="KX2a0001_hist_063-note0"></note>
<note xml:id="KX2a0001_hist_063-note1">〔一〕正義朱韜玉札及神仙傳云：「老子，楚國苦縣瀨鄉曲仁里人．姓李，名耳，字伯陽，一名重耳，外字，身長八<lb/>尺八寸，黃色美眉，長耳大目，廣額疏齒，方口厚脣，額有三五達理，日角月懸，鼻有雙柱，耳有三門，足蹈二五，手<lb/>把十文．周時人，李母八十一年而生．」又玄妙內篇云：「李母懷胎八十一載，逍遙李樹下，迺割左腋而生．」又<lb/>云：「玄妙玉女夢流星入口而有娠，七十二年而生老子．」又上元經云：「李母晝夜見五色珠，大如彈丸，自天下，<lb/>因吞之，即有娠．」張君相云：「老子者是號，非名．老，考也．子，孳也．考教衆理，達成聖孳，乃孳生萬理，善化<lb/>濟物無遺也．」<lb/></note>
<note xml:id="KX2a0001_hist_063-note2">〔二〕集解地理志曰苦縣屬陳國．索隱按：地理志苦縣屬陳國者，誤也．苦縣本屬陳，春秋時楚滅陳，而苦又<lb/>屬楚，故云楚苦縣．至高帝十一年，立淮陽國，陳縣､苦縣皆屬焉．裴氏所引不明，見苦縣在陳縣下，因云苦屬<lb/>陳．今檢地理志，苦實屬淮陽郡．苦音怙．正義按年表云淮陽國，景帝三年廢．至天漢脩史之時，楚節王<lb/>純都彭城，相近．疑苦此時屬楚國，故太史公書之．括地志云：「苦縣在亳州谷陽縣界．有老子宅及廟，廟中有<lb/>九井尚存，在今亳州真源縣也．」厲音賴．晉太康地記云：「苦縣城東有瀨鄉祠，老子所生地也．」<lb/></note>
<note xml:id="KX2a0001_hist_063-note3">〔三〕索隱按：葛玄曰「李氏女所生，因母姓也．」又云「生而指李樹，因以為姓」．<lb/></note>
<note xml:id="KX2a0001_hist_063-note4">〔四〕索隱按：許慎云「，耳曼也」．故名耳，字．有本字伯陽，非正也．然老子號伯陽父，此傳不稱也．<lb/>正義，耳漫無輪也．神仙傳云：「外字曰．」按：字，號也．疑老子耳漫無輪，故世號曰．<lb/></note>
<note xml:id="KX2a0001_hist_063-note5">〔五〕索隱按：藏室史，周藏書室之史也．又張蒼傳「老子為柱下史」，蓋即藏室之柱下，因以為官名．正義藏，<lb/>在浪反．<lb/></note>
<note xml:id="KX2a0001_hist_063-note6">〔一〕索隱大戴記亦云然．<lb/></note>
<note xml:id="KX2a0001_hist_063-note7">〔二〕索隱劉氏云：「蓬累猶扶持也．累音六水反．說者云頭戴物，兩手扶之而行，謂之蓬累也．」按：蓬者，蓋也；<lb/>累者，隨也．以言若得明君則駕車服冕，不遭時則自覆蓋相攜隨而去耳．正義蓬，沙磧上轉蓬也．累，轉行<lb/>貌也．言君子得明主則駕車而事，不遭時則若蓬轉流移而行，可止則止也．蓬，其狀若皤蒿，細葉，蔓生於沙漠<lb/>中，風吹則根斷，隨風轉移也．皤蒿，江東呼為斜蒿云．<lb/></note>
<note xml:id="KX2a0001_hist_063-note8">〔三〕索隱良賈謂善貨賣之人．賈音古．深藏謂隱其寶貨，不令人見，故云「若虛」．而君子之人，身有盛德，其容貌<lb/>謙退有若愚魯之人然．嵇康高士傳亦載此語，文則小異，云「良賈深藏，外形若虛；君子盛德，容貌若不足」也．<lb/></note>
<note xml:id="KX2a0001_hist_063-note9">〔四〕正義恣態之容色與淫欲之志皆無益於夫子，須去除也．<lb/></note>
<note xml:id="KX2a0001_hist_063-note10">〔一〕索隱李尤函谷關銘云「尹喜要老子留作二篇」，而崔浩以尹喜又為散關令是也．正義抱朴子云：「老子西<lb/>遊，遇關令尹喜於散關，為喜著道德經一卷，謂之老子．」或以為函谷關．括地志云：「散關在岐州陳倉縣東南五<lb/>十二里．函谷關在陝州桃林縣西南十二里．」強，其兩反．為于偽反．<lb/></note>
<note xml:id="KX2a0001_hist_063-note11">〔二〕集解列仙傳曰：「關令尹喜者，周大夫也．善內學星宿，服精華，隱德行仁，時人莫知．老子西游，喜先見其氣，<lb/>知真人當過，候物色而迹之，果得老子．老子亦知其奇，為著書．與老子俱之流沙之西，服臣勝實，莫知其所終．<lb/>亦著書九篇，名關令子．」索隱列仙傳是劉向所記．物色而迹之，謂視其氣物有異色而尋迹之．又按：列仙<lb/>傳「老子西遊，關令尹喜望見有紫氣浮關，而老子果乘青牛而過也」．<lb/></note>
<note xml:id="KX2a0001_hist_063-note12">〔一〕正義太史公疑老子或是老萊子，故書之．列仙傳云：「老萊子，楚人．當時世亂，逃世耕於蒙山之陽，莞葭為<lb/>牆，蓬蒿為室，杖木為牀，蓍艾為席，菹芰為食，墾山播種五穀．楚王至門迎之，遂去，至於江南而止．曰：『鳥獸<lb/>之解毛可績而衣，其遺粒足食也．』」<lb/></note>
<note xml:id="KX2a0001_hist_063-note13">〔一〕索隱此前古好事者據外傳，以老子生年至孔子時，故百六十歲．或言二百餘歲者，即以周太史儋為老子，故二<lb/>百餘歲也．正義蓋，或，皆疑辭也．世不旳知，故言「蓋」及「或」也．玉清云老子以周平王時見衰，於是去．<lb/>孔子世家云孔子問禮於老子在周景王時，孔子蓋年三十也，去平王十二王．此傳云儋即老子也，秦獻公與烈王<lb/>同時，去平王二十一王．說者不一，不可知也．故葛仙公序云「老子體于自然，生乎大始之先，起乎無因，經歷天<lb/>地終始，不可稱載」．<lb/></note>
<note xml:id="KX2a0001_hist_063-note14">〔一〕集解徐廣曰：「實百一十九年．」<lb/></note>
<note xml:id="KX2a0001_hist_063-note15">〔二〕索隱按：周秦二本紀並云「始周與秦國合而別，別五百載又合，合七十歲而霸王者出」．然與此傳離合正反，<lb/>尋其意義，亦並不相違也．<lb/></note>
<note xml:id="KX2a0001_hist_063-note16">〔一〕集解此云封於段干，段干應是魏邑名也．而魏世家有段干木、段干子，田完世家有段干朋，疑此三人是姓段干<lb/>也．本蓋因邑為姓，左傳所謂「邑亦如之」是也．風俗通氏姓注云姓段，名干木，恐或失之矣．天下自別有段姓，<lb/>何必段干木邪！<lb/></note>
<note xml:id="KX2a0001_hist_063-note17">〔二〕索隱音鑄．正義之樹反．<lb/></note>
<note xml:id="KX2a0001_hist_063-note18">〔三〕索隱音古雅反．正義作「瑕」，音霞．<lb/></note>
<note xml:id="KX2a0001_hist_063-note19">〔一〕索隱按：絀音黜．黜，退而後之也．<lb/></note>
<note xml:id="KX2a0001_hist_063-note20">〔二〕索隱此太史公因其行事，於當篇之末結以此言，亦是贊也．按：老子曰「我無為而民自化，我好靜而民自<lb/>正」，此是昔人所評老之德，故太史公於此引以記之．正義此都結老子之教也．言無所造為而自化，清淨<lb/>不撓而民自歸正也．<lb/></note>
<note xml:id="KX2a0001_hist_063-note21">〔一〕集解地理志蒙縣屬梁國．索隱地理志蒙縣屬梁國．劉向別錄云宋之蒙人也．正義郭緣生述征記云<lb/>蒙縣，莊周之本邑也．<lb/></note>
<note xml:id="KX2a0001_hist_063-note22">〔二〕正義括地志云：「漆園故城在曹州冤句縣北十七里．」此云莊周為漆園吏，即此．按：其城古屬蒙縣．<lb/></note>
<note xml:id="KX2a0001_hist_063-note23">〔三〕索隱大抵猶言大略也．其書十餘萬言，率皆立主客，使之相對語，故云「偶言」．又音寓，寓，寄也．故別錄云<lb/>「作人姓名，使相與語，是寄辭於其人，故莊子有寓言篇」．正義率音律．寓音遇．率猶類也．寓，寄也．<lb/></note>
<note xml:id="KX2a0001_hist_063-note24">〔四〕索隱胠篋猶言開篋也．胠音袪，亦音去．篋音去劫反．正義胠音丘魚反．篋音苦頰反．胠，開也．篋，<lb/>箱類也．此莊子三篇名，皆誣毀自古聖君、賢臣、孔子之徒，營求名譽，咸以喪身，非抱素任真之道也．<lb/></note>
<note xml:id="KX2a0001_hist_063-note25">〔五〕索隱詆，訐也．詆音邸．訿音紫．謂詆訐毀訾孔子也．<lb/></note>
<note xml:id="KX2a0001_hist_063-note26">〔六〕索隱按：莊子「畏累虛」，篇名也，即老聃弟子畏累．鄒氏畏音於鬼反，累音壘．劉氏畏音烏罪反，累路罪反．<lb/>郭象云「今東萊也」．亢音庚．亢桑子，王劭本󼣐「庚桑」．司馬彪云「庚桑，楚人姓名也」．正義莊子云：「庚<lb/>桑楚者，老子弟子，北居畏累之山．」成󷕧云：「山在魯，亦云在深州．」此篇寄庚桑楚以明至人之德，衞生之經，<lb/>若槁木無情，死灰無心，禍福不至，惡有人災．言莊子雜篇庚桑楚已下，皆空設言語，無有實事也．<lb/></note>
<note xml:id="KX2a0001_hist_063-note27">〔七〕正義屬音燭．離辭猶分析其辭句也．<lb/></note>
<note xml:id="KX2a0001_hist_063-note28">〔八〕正義剽，疋妙反．剽猶攻擊也．<lb/></note>
<note xml:id="KX2a0001_hist_063-note29">〔九〕索隱洸洋音汪羊二音，又音晃養．亦有本作「瀁」字．正義洋音翔．己音紀．<lb/></note>
<note xml:id="KX2a0001_hist_063-note30">〔一〕正義威王當周顯王三十年．<lb/></note>
<note xml:id="KX2a0001_hist_063-note31">〔二〕索隱孤者，小也，特也．願為小豚不可得也．正義不羣也．豚，小豬．臨宰時，願為孤小豚不可得也．<lb/></note>
<note xml:id="KX2a0001_hist_063-note32">〔三〕索隱音棘．亟猶急也．<lb/></note>
<note xml:id="KX2a0001_hist_063-note33">〔四〕索隱污音烏故反．<lb/></note>
<note xml:id="KX2a0001_hist_063-note34">〔五〕索隱音烏讀二音．污瀆，潢污之小渠瀆也．<lb/></note>
<note xml:id="KX2a0001_hist_063-note35">〔六〕正義莊子云：「莊子釣於濮水之上，楚王使大夫往，曰：『願以境內累莊子．』持竿不顧，曰：『吾聞楚有神龜，死<lb/>二千歲矣，巾笥藏之廟堂之上．此龜寧死為留骨而貴乎？寧生曳尾泥中乎？』大夫曰：『寧曳尾塗中．』莊子曰：<lb/>『往矣，吾將曳尾於塗中．』」與此傳不同也．<lb/></note>
<note xml:id="KX2a0001_hist_063-note36">〔一〕索隱申子名不害．按：別錄云「京，今河南京縣是也」．正義括地志云：「京縣故城在鄭州滎陽縣東南二<lb/>十里，鄭之京邑也．」<lb/></note>
<note xml:id="KX2a0001_hist_063-note37">〔二〕索隱按：術即刑名之法術也．<lb/></note>
<note xml:id="KX2a0001_hist_063-note38">〔三〕索隱王劭按：紀年云「韓昭侯之世，兵寇屢交」，異乎此言矣．<lb/></note>
<note xml:id="KX2a0001_hist_063-note39">〔一〕集解劉向別錄曰：「今民閒所有上下二篇，中書六篇，皆合二篇，已備，過於太史公所記也．」索隱今人閒有上下<lb/>二篇，又有中書六篇，其篇中之言，皆合上下二篇，是書已備，過於太史公所記也．正義阮孝緒七略云申子<lb/>三卷也．<lb/></note>
<note xml:id="KX2a0001_hist_063-note40">〔一〕正義阮孝緒七略云：「韓子二十卷．」韓世家云：「王安五年，非使秦．九年，虜王安，韓遂亡．」<lb/></note>
<note xml:id="KX2a0001_hist_063-note41">〔二〕集解新序曰：「申子之書言人主當執術無刑，因循以督責臣下，其責深刻，故號曰『術』．商鞅所為書號曰『法』．<lb/>皆曰『刑名』，故號曰『刑名法術之書』．」索隱著書三十餘篇，號曰韓子．<lb/></note>
<note xml:id="KX2a0001_hist_063-note42">〔三〕索隱按：劉氏云「黃老之法不尚繁華，清簡無為，君臣自正．韓非之論詆駮浮淫，法制無私，而名實相稱．故<lb/>曰『歸於黃老』．」斯未為得其本旨．今按：韓子書有解老、喻老二篇，是大抵亦崇黃老之學耳．<lb/></note>
<note xml:id="KX2a0001_hist_063-note43">〔四〕正義音訖．<lb/></note>
<note xml:id="KX2a0001_hist_063-note44">〔五〕正義孫卿子二十二卷．名況，趙人，楚蘭陵令．避漢宣帝諱，改姓孫也．<lb/></note>
<note xml:id="KX2a0001_hist_063-note45">〔一〕索隱韓王安也．<lb/></note>
<note xml:id="KX2a0001_hist_063-note46">〔二〕正義介，甲也．冑，兜鍪也．<lb/></note>
<note xml:id="KX2a0001_hist_063-note47">〔三〕索隱言非疾時君以祿養其臣者，乃皆安祿養交之臣，非勇悍忠鯁及折衝禦侮之人也．<lb/></note>
<note xml:id="KX2a0001_hist_063-note48">〔四〕索隱又言人主今臨事任用，並非常所祿養之士，故難可盡其死力也．<lb/></note>
<note xml:id="KX2a0001_hist_063-note49">〔五〕索隱又悲姦邪諂諛之臣不容廉直之士．<lb/></note>
<note xml:id="KX2a0001_hist_063-note50">〔六〕正義韓非見王安不用忠良，今國消弱，故觀往古有國之君，則得失之變異，而作韓子二十卷．<lb/></note>
<note xml:id="KX2a0001_hist_063-note51">〔七〕索隱此皆非所著書篇名也．孤憤，憤孤直不容於時也．五蠹，蠹政之事有五也．內外儲，按韓子有內儲、外儲<lb/>篇：內儲言明君執術以制臣下，制之在己，故曰「內」也；外儲言明君觀聽臣下之言行，以斷其賞罰，賞罰在彼，故<lb/>曰「外」也．儲畜二事，所謂明君也．說林者，廣說諸事，其多若林，故曰「說林」也．今韓子有說林上下二篇．說<lb/>難者，說前人行事與己不同而詰難之，故其書有說難篇．<lb/></note>
<note xml:id="KX2a0001_hist_063-note52">〔一〕索隱說音稅．難音奴干反．言游說之道為難，故曰說難．其書詞甚高，故特載之．然此篇亦與韓子微異，煩<lb/>省小大不同．劉伯莊亦申其意，粗釋其微文幽旨，故有劉說也．<lb/>凡說之難，非吾知之有以說之難也；〔一〕又非吾辯之難能明吾意之難也；〔二〕又<lb/></note>
<note xml:id="KX2a0001_hist_063-note53">〔一〕正義凡說難識情理，不當人主之心，恐犯逆鱗．說之難知，故言非吾知之有以說之乃為難．<lb/></note>
<note xml:id="KX2a0001_hist_063-note54">〔二〕正義能分明吾意以說之，亦又未為難也，尚非甚難．<lb/></note>
<note xml:id="KX2a0001_hist_063-note55">〔三〕索隱按：韓子「橫失」作「橫佚」．劉氏云：「吾之所言，無橫無失，陳辭發策，能盡說情，此雖是難，尚非難也．」<lb/>正義橫，擴孟反．又非吾敢有橫失，詞理能盡說己之情，此雖是難，尚非極難．<lb/></note>
<note xml:id="KX2a0001_hist_063-note56">〔四〕索隱劉氏云：「開說之難，正在於此也．」按：所說之心者，謂人君之心也．言以人臣疏末射尊重之意，貴賤隔<lb/>絕，旨趣難知，自非高識，莫近幾會，故曰「說之難」也．乃須審明人主之意，必以我說合其情，故云「吾說當之」<lb/>也．正義前者三說並未為難，凡說之難者，正在於此．言深辨知前人意，可以吾說當之，闇與前人心會，說<lb/>則行，乃是難矣．<lb/>所說出於為名高者也，〔一〕而說之以厚利，則見下節而遇卑賤，必[⿱𠫓廾]遠矣．〔二〕所<lb/></note>
<note xml:id="KX2a0001_hist_063-note57">〔一〕索隱按：謂所說之主，中心本出欲立高名者也．，故劉氏云「稽古羲黃，祖述堯舜」是也．<lb/></note>
<note xml:id="KX2a0001_hist_063-note58">〔二〕索隱謂人主欲立高名，說臣乃陳厚利，是其見下節也．既不會高情，故遇卑賤必被遠斥矣．<lb/></note>
<note xml:id="KX2a0001_hist_063-note59">〔三〕索隱亦謂所說之君，出意本規厚利，而說臣乃陳名高之節，則是說者無心，遠於我之事情，必不見收用也．故<lb/>劉氏云「若秦孝公志於彊國，而商鞅說以帝王，故怒而不用」．<lb/></note>
<note xml:id="KX2a0001_hist_063-note60">〔四〕索隱按：韓子「實」字作「隱」．按：顯者，陽也．謂其君實為厚利，而詳作欲為名高之節也．正義前人必<lb/>欲厚利，詐慕名高，則陽收其說，實疏遠之．<lb/></note>
<note xml:id="KX2a0001_hist_063-note61">〔五〕索隱謂若下文云鄭武公陰欲伐胡，而關其思極論深計，雖知說當，終遭顯戮是也．正義前人好利厚，詐慕<lb/>名高，說之以厚利，則陰用說者之言而顯不收其身．說士不可不察．<lb/></note>
<note xml:id="KX2a0001_hist_063-note62">〔一〕正義事多相類，語言或說其相類之事，前人覺悟，便成漏泄，故身危也．<lb/></note>
<note xml:id="KX2a0001_hist_063-note63">〔二〕正義人主有過失之端緒，而引美善之議以推人主之惡，則身危．<lb/></note>
<note xml:id="KX2a0001_hist_063-note64">〔三〕索隱按：謂人臣事上，其道未合，至周之恩未霑渥於下，而輒吐誠極言，其說有功則其德亦亡．亡，無也．韓<lb/>子作「則見忘」，然「見忘」勝於「德亡」也．正義渥，霑濡也．人臣事君未滿周至之恩澤，而說事當理，事行有<lb/>功，君不以為恩德，故德亡．<lb/></note>
<note xml:id="KX2a0001_hist_063-note65">〔四〕索隱又若說不行而有敗則見疑，如是者身危．是恩意未深，輒評時政，不為所信，更致嫌疑，若下文所云鄰父<lb/>以牆壞有盜，卻為見疑，即其類也．正義說事不行，或行有敗壞，則必致危殆，若此者身危也．<lb/></note>
<note xml:id="KX2a0001_hist_063-note66">〔五〕正義與音預．人主先得其計己功，說者知前發其蹤跡，身必危亡．<lb/></note>
<note xml:id="KX2a0001_hist_063-note67">〔六〕索隱謂人主明有所出事乃自以為功，而說者與知，是則以為閒，故身危也．正義人主明所出事，乃以有所<lb/>營為，說者預知其計，而說者身亡危．<lb/></note>
<note xml:id="KX2a0001_hist_063-note68">〔七〕索隱劉氏云：「若項羽必欲衣錦東歸，而說者彊述關中，違旨忤情，自招誅滅也．」正義彊，其兩反．人主必<lb/>不欲有為，而說者彊令為之．<lb/></note>
<note xml:id="KX2a0001_hist_063-note69">〔八〕索隱劉氏云：「若漢景帝決廢栗太子，而周亞夫強欲止之，竟不從其言，後遂下獄是也．」正義人主已營為，<lb/>而說者彊止之者，身危．<lb/></note>
<note xml:id="KX2a0001_hist_063-note70">〔九〕正義閒音紀莧反．說彼大人之短，以為竊己之事情，乃為刺譏閒也．<lb/></note>
<note xml:id="KX2a0001_hist_063-note71">〔一０〕索隱按：韓非子「粥權」作「賣重」．謂薦彼細微之人，言堪大用，則疑其挾詐而賣我之權也．正義粥音<lb/>育．劉伯莊云：「論則疑其挾詐賣己之權．」<lb/></note>
<note xml:id="KX2a0001_hist_063-note72">〔一一〕正義說人主愛行，人主以為借己之資籍也．<lb/></note>
<note xml:id="KX2a0001_hist_063-note73">〔一二〕正義論說人主所憎惡，人主則以為嘗試於己也．<lb/></note>
<note xml:id="KX2a0001_hist_063-note74">〔一三〕索隱按：謂人主意在文華，而說者但徑捷省略其辭，則以說者為無知而見屈辱也．正義省，山景反．<lb/></note>
<note xml:id="KX2a0001_hist_063-note75">〔一四〕索隱按：謂人主志在簡要，而說者務於浮辭汎濫，博涉文華，則君上嫌其多迂誕，文而無當者也．正義汎<lb/>濫，浮辭也．博文，廣言句也．言浮說廣陳，必多詞理，時乃永久，人主疲倦．<lb/></note>
<note xml:id="KX2a0001_hist_063-note76">〔一五〕正義懦音乃亂反．說者陳言順人主之意，則或怯懦而不盡事情也．<lb/></note>
<note xml:id="KX2a0001_hist_063-note77">〔一六〕正義草野猶鄙陋也．廣陳言詞，多有鄙陋，乃成倨傲侮慢．<lb/>凡說之務，在知飾所說之所敬，〔一〕而滅其所醜．〔二〕彼自知其計，則毋以其失窮<lb/></note>
<note xml:id="KX2a0001_hist_063-note78">〔一〕索隱按：所說謂所說之主也．飾其所敬者，說士當知人主之所敬，而時以言辭文飾之．<lb/></note>
<note xml:id="KX2a0001_hist_063-note79">〔二〕索隱醜謂人主若有所避諱而醜之，遊說者當滅其事端而不言也．<lb/></note>
<note xml:id="KX2a0001_hist_063-note80">〔三〕正義前人自知其失誤，說士無以失誤窮極之，乃為訕上也．<lb/></note>
<note xml:id="KX2a0001_hist_063-note81">〔四〕索隱按：謂人主自勇其斷，說士無以己意而攻閒之，是以卑下之謀自敵於上，以致譴怒也．正義斷音端<lb/>亂反．劉伯莊云：「貴人斷甲為是，說者以乙破之，乙之理難同，怒以下敵上也．」<lb/></note>
<note xml:id="KX2a0001_hist_063-note82">〔五〕索隱按：概猶格也．劉氏云：「秦昭王決欲攻趙，白起苦說其難，遂己之心，拒格君上，故致杜郵之僇也．」<lb/>正義概，古代反．<lb/></note>
<note xml:id="KX2a0001_hist_063-note83">〔六〕正義劉伯莊云：「貴人與甲同計，與乙同行者，說士陳言無傷甲乙也．」<lb/></note>
<note xml:id="KX2a0001_hist_063-note84">〔七〕索隱按：上文言人主規事譽人，與某人同計同行，今說者之詞不得傷於同計同行之人，仍可文飾其類也．又<lb/>若人主與同失者，而說者則可以明飾其無失也．正義人主與甲同失，說者文飾甲之無失．<lb/></note>
<note xml:id="KX2a0001_hist_063-note85">〔八〕索隱拂音佛．言大忠之人，志在匡君於善，君初不從，則且退止，待君之說而又幾諫，即不拂悟於君也．<lb/>正義拂悟當為「咈忤」，古字假借耳．咈，違也．忤，逆也．<lb/></note>
<note xml:id="KX2a0001_hist_063-note86">〔九〕索隱謂大忠說諫之辭，本欲歸於安人興化，而無別有所擊射排擯．按：韓子作「擊摩」也．<lb/></note>
<note xml:id="KX2a0001_hist_063-note87">〔一０〕正義言大忠之事，擬安民興化，事在匡弼．君初亦不擊排，乃後周澤霑濡，君臣道合，乃敢辯智說焉．此所以<lb/>親近而不見疑，是知盡之難．<lb/></note>
<note xml:id="KX2a0001_hist_063-note88">〔一一〕集解徐廣曰：「知，一作『得』．難，一作『辭』．」索隱謂人臣盡知事上之道難也．按：徐廣曰「知，一作『得』，<lb/>難，一作『辭』」．今按韓子󼣐「得盡之辭」也．正義言說士知談說之難也，為能盡此談說之道，得當人主之心，<lb/>君臣相合，乃是知盡之難也．<lb/></note>
<note xml:id="KX2a0001_hist_063-note89">〔一二〕索隱謂君臣道合，曠日已久，是誠著於君也．<lb/></note>
<note xml:id="KX2a0001_hist_063-note90">〔一三〕索隱謂君之渥澤周浹於臣，魚水相須，鹽梅相和也．<lb/></note>
<note xml:id="KX2a0001_hist_063-note91">〔一四〕正義夫知盡之難，則君臣道合，故得曠日彌久．而周澤既渥，深計而君不疑，與君交爭而不罪，而得明計國之<lb/>利害以致其功，直指是非，任爵祿於身，以此君臣相執持，此說之成也．<lb/>伊尹為庖，〔一〕百里奚為虜，〔二〕皆所由干其上也．故此二子者，皆聖人也，猶不<lb/></note>
<note xml:id="KX2a0001_hist_063-note92">〔一〕正義殷本紀云「乃為有莘氏媵臣，負鼎俎，以滋味說湯致王道」是也．<lb/></note>
<note xml:id="KX2a0001_hist_063-note93">〔二〕正義晉世家云襲滅虞公，及大夫百里以媵秦穆姬也．<lb/></note>
<note xml:id="KX2a0001_hist_063-note94">〔三〕正義汙音烏故反．庖虜是汙．<lb/></note>
<note xml:id="KX2a0001_hist_063-note95">〔四〕索隱按：韓子作「非能士之所恥也」．<lb/>宋有富人，天雨牆壞．其子曰「不築且有盜」，其鄰人之父亦云，暮而果大亡其財，<lb/></note>
<note xml:id="KX2a0001_hist_063-note96">〔一〕正義其子鄰父說皆當矣，而切見疑，非處知則難乎！<lb/></note>
<note xml:id="KX2a0001_hist_063-note97">〔二〕正義世本云：「胡，歸姓也．」括地志云：「胡城在豫州郾城縣界．」<lb/></note>
<note xml:id="KX2a0001_hist_063-note98">〔三〕正義當，當浪反．<lb/>昔者彌子瑕見愛於衞君．衞國之法，竊駕君車者罪至刖．既而彌子之母病，人<lb/>夫龍之為蟲也，〔一〕可擾狎而騎也．然其喉下有逆鱗徑尺，人有嬰之，則必殺人．<lb/></note>
<note xml:id="KX2a0001_hist_063-note99">〔一〕正義龍，蟲類也．故言「龍之為蟲」．<lb/></note>
<note xml:id="KX2a0001_hist_063-note100">〔二〕索隱按：幾，庶也．謂庶幾於善諫說也．正義說者能不犯人主逆鱗，則庶幾矣．<lb/></note>
<note xml:id="KX2a0001_hist_063-note92">〔一〕集解戰國策曰：「秦王封姚賈千戶，以為上卿．韓非短之曰：『賈，梁監門子，盜於梁，臣於趙而逐．取世監門<lb/>子梁大盜趙逐臣與同社稷之計，非所以勵羣臣也．』王召賈問之，賈答云云，迺誅韓非也．」<lb/></note>
<note xml:id="KX2a0001_hist_063-note93">〔一〕集解自勉勵之意也．索隱劉氏云：「卑卑，自勉勵之意也．」<lb/></note>
<note xml:id="KX2a0001_hist_063-note94">〔二〕集解礉，胡革反．用法慘急而鞠礉深刻．索隱慘，七感反．礉，胡革反．按：謂用法慘急而鞠礉深刻<lb/>也．<lb/></note>
<note xml:id="KX2a0001_hist_063-note95">【索隱述贊】伯陽立教，清淨無為．道尊東魯，迹竄西垂．莊蒙栩栩，申害卑卑．刑名有術，說難極知．<lb/>悲彼周防，終亡李斯．<lb/></note>
</div>
</div>