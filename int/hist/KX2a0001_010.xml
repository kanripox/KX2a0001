<div xmlns='http://www.tei-c.org/ns/1.0'  xml:id='KX2a0001_hist_010'>
<div><head>史記卷十<lb/></head>
<p xml:id='SHIJI_ZHSJ_010-0413a-2'>孝文本紀第十<lb/></p>
<p xml:id='SHIJI_ZHSJ_010-0413a-3'>孝文皇帝，<ref type="note" target="#KX2a0001_hist_010-note1" n="〔一〕"/>高祖中子也．高祖十一年春，已破陳豨軍，定代地，立為代王，都中<lb/>都．<ref type="note" target="#KX2a0001_hist_010-note2" n="〔二〕"/>太后薄氏子．即位十七年，高后八年七月，高后崩．九月，諸呂呂產等欲為亂，以危<lb/>劉氏，大臣共誅之，謀召立代王，事在呂后語中．<lb/></p>
<p xml:id='SHIJI_ZHSJ_010-0413a-4'>丞相陳平、太尉周勃等使人迎代王．代王問左右郎中令張武等．張武等議曰：「漢大<lb/>臣皆故高帝時大將，習兵，多謀詐，此其屬意非止此也，特畏高帝、呂太后威耳．今已誅諸<lb/>呂，新啑血<ref type="note" target="#KX2a0001_hist_010-note3" n="〔一〕"/>京師，<ref type="note" target="#KX2a0001_hist_010-note4" n="〔二〕"/>此以迎大王為名，實不可信．願大王稱疾毋往，以觀其變．」中尉宋<lb/>昌進曰：<ref type="note" target="#KX2a0001_hist_010-note5" n="〔三〕"/>「羣臣之議皆非也．夫秦失其政，諸侯豪桀並起，人人自以為得之者以萬數，然<lb/>卒踐天子之位者，劉氏也，天下絕望，一矣．高帝封王子弟，地犬牙相制，<ref type="note" target="#KX2a0001_hist_010-note6" n="〔四〕"/>此所謂盤石之<lb/>宗也，<ref type="note" target="#KX2a0001_hist_010-note7" n="〔五〕"/>天下服其彊，二矣．漢興，除秦苛政，約法令，施德惠，人人自安，難動搖，三矣．<lb/>夫以呂太后之嚴，立諸呂為三王，擅權專制，然而太尉以一節入北軍，<ref type="note" target="#KX2a0001_hist_010-note8" n="〔六〕"/>一呼士皆左袒，為<lb/>劉氏，叛諸呂，卒以滅之．此乃天授，非人力也．今大臣雖欲為變，百姓弗為使，其黨寧能<lb/>專一邪？方今內有朱虛、東牟之親，外畏吳、楚、淮南、琅邪、齊、代之彊．方今高帝子獨淮<lb/>南王與大王，大王又長，賢聖仁孝，聞於天下，故大臣因天下之心而欲迎立大王，大王勿<lb/>疑也．」代王報太后計之，猶與未定．卜之龜，卦兆得大橫．<ref type="note" target="#KX2a0001_hist_010-note9" n="〔七〕"/>占曰：「大橫庚庚，余為天王，<lb/>夏啟以光．」<ref type="note" target="#KX2a0001_hist_010-note10" n="〔八〕"/>代王曰：「寡人固已為王矣，又何王？」卜人曰：「所謂天王者乃天子．」於是<lb/>代王乃遣太后弟薄昭往見絳侯，絳侯等具為昭言所以迎立王意．薄昭還報曰：「信矣，毋可<lb/>疑者．」代王乃笑謂宋昌曰：「果如公言．」乃命宋昌參乘，張武等六人乘傳詣長安．至高陵<lb/>休止，<ref type="note" target="#KX2a0001_hist_010-note11" n="〔九〕"/>而使宋昌先馳之長安觀變．<lb/></p>
<p xml:id='SHIJI_ZHSJ_010-0415a-7'>昌至渭橋，<ref type="note" target="#KX2a0001_hist_010-note12" n="〔一〕"/>丞相以下皆迎．宋昌還報．代王馳至渭橋，羣臣拜謁稱臣．代王下車<lb/>拜．太尉勃進曰：「願請閒言．」<ref type="note" target="#KX2a0001_hist_010-note13" n="〔二〕"/>宋昌曰：「所言公，公言之．所言私，王者不受私．」太尉<lb/>乃跪上天子璽符．代王謝曰：「至代邸而議之．」<ref type="note" target="#KX2a0001_hist_010-note14" n="〔三〕"/>遂馳入代邸．羣臣從至．丞相陳平、太<lb/>尉周勃、大將軍陳武、御史大夫張蒼、宗正劉郢、<ref type="note" target="#KX2a0001_hist_010-note15" n="〔四〕"/>朱虛侯劉章、東牟侯劉興居、典客劉揭<lb/>皆再拜言曰：「子弘等皆非孝惠帝子，不當奉宗廟．臣謹請（(與)）陰安侯<ref type="note" target="#KX2a0001_hist_010-note16" n="〔五〕"/>列侯頃王后<ref type="note" target="#KX2a0001_hist_010-note17" n="〔六〕"/><lb/>與琅邪王、宗室、大臣、列侯、吏二千石議曰：『大王高帝長子，宜為高帝嗣．』願大王即天子<lb/>位．」代王曰：「奉高帝宗廟，重事也．寡人不佞，不足以稱宗廟．願請楚王計宜者，<ref type="note" target="#KX2a0001_hist_010-note18" n="〔七〕"/>寡人<lb/>不敢當．」羣臣皆伏固請．代王西鄉讓者三，南鄉讓者再．<ref type="note" target="#KX2a0001_hist_010-note19" n="〔八〕"/>丞相平等皆曰：「臣伏計之，大<lb/>王奉高帝宗廟最宜稱，雖天下諸侯萬民以為宜．臣等為宗廟社稷計，不敢忽．願大王幸<lb/>聽臣等．臣謹奉天子璽符再拜上．」代王曰：「宗室將相王列侯以為莫宜寡人，寡人不敢<lb/>辭．」遂即天子位．<lb/></p>
<p xml:id='SHIJI_ZHSJ_010-0417a-10'>羣臣以禮次侍．乃使太僕嬰與東牟侯興居清宮，<ref type="note" target="#KX2a0001_hist_010-note20" n="〔一〕"/>奉天子法駕，<ref type="note" target="#KX2a0001_hist_010-note21" n="〔二〕"/>迎于代邸．皇帝<lb/>即日夕入未央宮．乃夜拜宋昌為衞將軍，鎮撫南北軍．以張武為郎中令，行殿中．還坐前<lb/>殿．於是夜下詔書曰：「閒者諸呂用事擅權，謀為大逆，欲以危劉氏宗廟，賴將相列侯宗室<lb/>大臣誅之，皆伏其辜．朕初即位，其赦天下，賜民爵一級，女子百戶牛酒，<ref type="note" target="#KX2a0001_hist_010-note22" n="〔三〕"/>酺五日．」<ref type="note" target="#KX2a0001_hist_010-note23" n="〔四〕"/><lb/></p>
<p xml:id='SHIJI_ZHSJ_010-0418a-12'>孝文皇帝元年十月庚戌，徙立故琅邪王澤為燕王．<lb/></p>
<p xml:id='SHIJI_ZHSJ_010-0418a-13'>辛亥，皇帝即阼，<ref type="note" target="#KX2a0001_hist_010-note24" n="〔一〕"/>謁高廟．右丞相平徙為左丞相，<ref type="note" target="#KX2a0001_hist_010-note25" n="〔二〕"/>太尉勃為右丞相，大將軍灌嬰<lb/>為太尉．諸呂所奪齊楚故地，皆復與之．<lb/></p>
<p xml:id='SHIJI_ZHSJ_010-0418a-14'>壬子，遣車騎將軍薄昭迎皇太后于代．皇帝曰：「呂產自置為相國，呂祿為上將軍，擅<lb/>矯遣灌將軍嬰將兵擊齊，欲代劉氏，嬰留滎陽弗擊，與諸侯合謀以誅呂氏．呂產欲為不善，<lb/>丞相陳平與太尉周勃謀奪呂產等軍．朱虛侯劉章首先捕呂產等．太尉身率襄平侯通持節<lb/>承詔入北軍．典客劉揭身奪趙王呂祿印．益封太尉勃萬戶，賜金五千斤．丞相陳平、灌將<lb/>軍嬰邑各三千戶，金二千斤．朱虛侯劉章、襄平侯通、東牟侯劉興居邑各二千戶，金千<lb/>斤．<ref type="note" target="#KX2a0001_hist_010-note26" n="〔一〕"/>封典客揭為陽信侯，<ref type="note" target="#KX2a0001_hist_010-note27" n="〔二〕"/>賜金千斤．」<lb/></p>
<p xml:id='SHIJI_ZHSJ_010-0418a-15'>十二月，上曰：「法者，治之正也，所以禁暴而率善人也．今犯法已論，而使毋罪之父母<lb/>妻子同產坐之，及為收帑，朕甚不取．其議之．」有司皆曰：「民不能自治，故為法以禁之．<lb/>相坐坐收，所以累其心，使重犯法，所從來遠矣．如故便．」上曰：「朕聞法正則民[⿱⿰売⽎心]，罪當則<lb/>民從．且夫牧民而導之善者，吏也．其既不能導，又以不正之法罪之，是反害於民為暴者<lb/>也．何以禁之？朕未見其便，其孰計之．」有司皆曰：「陛下加大惠，德甚盛，非臣等所及<lb/>也．請奉詔書，除收帑諸相坐律令．」<ref type="note" target="#KX2a0001_hist_010-note28" n="〔一〕"/><lb/></p>
<p xml:id='SHIJI_ZHSJ_010-0419a-17'>正月，有司言曰：「蚤建太子，所以尊宗廟．請立太子．」上曰：「朕既不德，上帝神明未<lb/>歆享，天下人民未有嗛志．<ref type="note" target="#KX2a0001_hist_010-note29" n="〔一〕"/>今縱不能博求天下賢聖有德之人而禪天下焉，而曰豫建太<lb/>子，是重吾不德也．謂天下何？<ref type="note" target="#KX2a0001_hist_010-note30" n="〔二〕"/>其安之．」<ref type="note" target="#KX2a0001_hist_010-note31" n="〔三〕"/>有司曰：「豫建太子，所以重宗廟社稷，不<lb/>忘天下也．」上曰：「楚王，季父也，春秋高，閱天下之義理多矣，<ref type="note" target="#KX2a0001_hist_010-note32" n="〔四〕"/>明於國家之大體．吳王<lb/>於朕，兄也，惠仁以好德．淮南王，弟也，秉德以陪朕．<ref type="note" target="#KX2a0001_hist_010-note33" n="〔五〕"/>豈為不豫哉！諸侯王宗室昆弟有<lb/>功臣，多賢及有德義者，若舉有德以陪朕之不能終，是社稷之靈，天下之福也．今不選舉<lb/>焉，而曰必子，人其以朕為忘賢有德者而專於子，非所以憂天下也．朕甚不取也．」有司皆<lb/>固請曰：「古者殷周有國，治安皆千餘歲，古之有天下者莫長焉，用此道也．<ref type="note" target="#KX2a0001_hist_010-note34" n="〔六〕"/>立嗣必子，所<lb/>從來遠矣．高帝親率士大夫，始平天下，建諸侯，為帝者太祖．諸侯王及列侯始受國者皆<lb/>亦為其國祖．子孫繼嗣，世世弗絕，天下之大義也，故高帝設之以撫海內．今釋宜建而更<lb/>選於諸侯及宗室，非高帝之志也．更議不宜．<ref type="note" target="#KX2a0001_hist_010-note35" n="〔七〕"/>子某最長，純厚慈仁，請建以為太子．」上<lb/>乃許之．因賜天下民當代父後者爵各一級<ref type="note" target="#KX2a0001_hist_010-note36" n="〔八〕"/>封將軍薄昭為軹侯．<ref type="note" target="#KX2a0001_hist_010-note37" n="〔九〕"/><lb/></p>
<p xml:id='SHIJI_ZHSJ_010-0420a-19'>三月，有司請立皇后．薄太后曰：「諸侯皆同姓，立太子母為皇后．」<ref type="note" target="#KX2a0001_hist_010-note38" n="〔一〕"/>皇后姓竇氏．<lb/>上為立后故，賜天下[⿰魚眾]寡孤獨窮困及年八十已上孤兒九歲已下布帛米肉各有數．上從代<lb/>來，初即位，施德惠天下，填撫諸侯四夷皆洽驩，乃循從代來功臣．上曰：「方大臣之誅諸呂<lb/>迎朕，朕狐疑，皆止朕，唯中尉宋昌勸朕，朕以得保奉宗廟．已尊昌為衞將軍，其封昌為壯<lb/>武侯．<ref type="note" target="#KX2a0001_hist_010-note39" n="〔二〕"/>諸從朕六人，官皆至九卿．」<ref type="note" target="#KX2a0001_hist_010-note40" n="〔三〕"/><lb/></p>
<p xml:id='SHIJI_ZHSJ_010-0421a-21'>上曰：「列侯從高帝入蜀、漢中者六十八人皆益封各三百戶，故吏二千石以上從高帝潁<lb/>川守尊等十人食邑六百戶，淮陽守申徒嘉等十人五百戶，衞尉定等十人四百戶．封淮南王<lb/>舅父趙兼為周陽侯，<ref type="note" target="#KX2a0001_hist_010-note41" n="〔一〕"/>齊王舅父駟鈞為清郭侯．」<ref type="note" target="#KX2a0001_hist_010-note42" n="〔二〕"/>秋，封故常山丞相蔡兼為樊侯．<ref type="note" target="#KX2a0001_hist_010-note43" n="〔三〕"/><lb/></p>
<p xml:id='SHIJI_ZHSJ_010-0421a-22'>人或說右丞相曰：「君本誅諸呂，迎代王，今又矜其功，受上賞，處尊位，禍且及身．」右<lb/>丞相勃乃謝病免罷，左丞相平專為丞相．<ref type="note" target="#KX2a0001_hist_010-note44" n="〔一〕"/><lb/><lb/></p>
<p xml:id='SHIJI_ZHSJ_010-0422a-24'>二年十月，丞相平卒，復以絳侯勃為丞相．上曰：「朕聞古者諸侯建國千餘（(歲)），各守其<lb/>地，以時入貢，民不勞苦，上下驩欣，靡有遺德．今列侯多居長安，邑遠，吏卒給輸費苦，而<lb/>列侯亦無由教馴其民．<ref type="note" target="#KX2a0001_hist_010-note45" n="〔一〕"/>其令列侯之國，為吏及詔所止者，遣太子．」<ref type="note" target="#KX2a0001_hist_010-note46" n="〔二〕"/><lb/></p>
<p xml:id='SHIJI_ZHSJ_010-0422a-25'>十一月晦，日有食之．<ref type="note" target="#KX2a0001_hist_010-note47" n="〔一〕"/>十二月望，日又食．<ref type="note" target="#KX2a0001_hist_010-note48" n="〔二〕"/>上曰：「朕聞之，天生蒸民，為之置君以<lb/>養治之．人主不德，布政不均，則天示之以菑，以誡不治．乃十一月晦，日有食之，適見于<lb/>天，菑孰大焉！朕獲保宗廟，以微眇之身託于兆民君王之上，天下治亂，在朕一人，唯二三<lb/>執政猶吾股肱也．朕下不能理育羣生，上以累三光之明，其不德大矣．令至，其悉思朕之<lb/>過失，及知見思之所不及，匄以告朕．及舉賢良方正能直言極諫者，以匡朕之不逮．因各飭<lb/>其任職，務省繇費以便民．朕既不能遠德，故憪然念外人之有非，<ref type="note" target="#KX2a0001_hist_010-note49" n="〔三〕"/>是以設備未息．今縱<lb/>不能罷邊屯戍，而又飭兵厚衞，其罷衞將軍軍．太僕見馬遺財足，<ref type="note" target="#KX2a0001_hist_010-note50" n="〔四〕"/>餘皆以給傳置．」<ref type="note" target="#KX2a0001_hist_010-note51" n="〔五〕"/><lb/></p>
<p xml:id='SHIJI_ZHSJ_010-0423a-27'>正月，上曰：「農，天下之本，其開籍田，<ref type="note" target="#KX2a0001_hist_010-note52" n="〔一〕"/>朕親率耕，以給宗廟粢盛．」<ref type="note" target="#KX2a0001_hist_010-note53" n="〔二〕"/><lb/></p>
<p xml:id='SHIJI_ZHSJ_010-0423a-28'>三月，有司請立皇子為諸侯王．上曰：「趙幽王幽死，朕甚憐之，已立其長子遂為趙王．<lb/>遂弟辟彊及齊悼惠王子朱虛侯章､東牟侯興居有功，可王．」乃立趙幽王少子辟彊為河閒<lb/>王，以齊劇郡立朱虛侯為城陽王，立東牟侯為濟北王，皇子武為代王，子參為太原王，子揖<lb/>為梁王．<lb/></p>
<p xml:id='SHIJI_ZHSJ_010-0423a-29'>上曰：「古之治天下，朝有進善之旌，<ref type="note" target="#KX2a0001_hist_010-note54" n="〔一〕"/>誹謗之木，<ref type="note" target="#KX2a0001_hist_010-note55" n="〔二〕"/>所以通治道而來諫者．今法有<lb/>誹謗妖言之罪，是使衆臣不敢盡情，而上無由聞過失也．將何以來遠方之賢良？其除之．<lb/>民或祝詛上以相約結而後相謾，<ref type="note" target="#KX2a0001_hist_010-note56" n="〔三〕"/>吏以為大逆，其有他言，而吏又以為誹謗．此細民之愚<lb/>無知抵死，朕甚不取．自今以來，有犯此者勿聽治．」<lb/></p>
<p xml:id='SHIJI_ZHSJ_010-0424a-31'>九月，初與郡國守相為銅虎符､竹使符．<ref type="note" target="#KX2a0001_hist_010-note57" n="〔一〕"/><lb/></p>
<p xml:id='SHIJI_ZHSJ_010-0424a-32'>三年十月丁酉晦，日有食之．十一月，上曰：「前日（(計)）【詔】遣列侯之國，或辭未行．丞<lb/>相朕之所重，其為朕率列侯之國．」絳侯勃免丞相就國，以太尉潁陰侯嬰為丞相．罷太尉<lb/>官，屬丞相．四月，城陽王章薨．淮南王長與從者魏敬殺辟陽侯審食其．<lb/></p>
<p xml:id='SHIJI_ZHSJ_010-0425a-34'>五月，匈奴入北地，居河南為寇．帝初幸甘泉．<ref type="note" target="#KX2a0001_hist_010-note58" n="〔一〕"/>六月，帝曰：「漢與匈奴約為昆弟，毋<lb/>使害邊境，所以輸遺匈奴甚厚．今右賢王離其國，將衆居河南降地，非常故，往來近塞，捕<lb/>殺吏卒，驅保塞蠻夷，令不得居其故，陵轢邊吏，入盜，甚敖無道，非約也．其發邊吏騎八萬<lb/>五千詣高奴，遣丞相潁陰侯灌嬰擊匈奴．」匈奴去，發中尉<ref type="note" target="#KX2a0001_hist_010-note59" n="〔二〕"/>材官屬衞將軍軍長安．<lb/></p>
<p xml:id='SHIJI_ZHSJ_010-0425a-35'>辛卯，帝自甘泉之高奴，因幸太原，見故羣臣，皆賜之．舉功行賞，諸民里賜牛酒．復<lb/>晉陽<ref type="note" target="#KX2a0001_hist_010-note60" n="〔一〕"/>中都民三歲．留游太原十餘日．<lb/></p>
<p xml:id='SHIJI_ZHSJ_010-0425a-36'>濟北王興居聞帝之代，欲往擊胡，乃反，發兵欲襲滎陽．於是詔罷丞相兵，遣棘蒲侯陳<lb/>武為大將軍，將十萬往擊之．祁侯賀<ref type="note" target="#KX2a0001_hist_010-note61" n="〔一〕"/>為將軍，軍滎陽．七月辛亥，帝自太原至長安．迺<lb/>詔有司曰：「濟北王背德反上，詿誤吏民，為大逆．濟北吏民兵未至先自定，及以軍地邑降<lb/>者，皆赦之，復官爵．與王興居去來，亦赦之．」<ref type="note" target="#KX2a0001_hist_010-note62" n="〔二〕"/>八月，破濟北軍，虜其王．赦濟北諸吏民<lb/>與王反者．<lb/></p>
<p xml:id='SHIJI_ZHSJ_010-0426a-38'>六年，有司言淮南王長廢先帝法，不聽天子詔，居處毋度，出入擬於天子，擅為法令，與<lb/>棘蒲侯太子奇謀反，遣人使閩越及匈奴，發其兵，欲以危宗廟社稷．羣臣議，皆曰「長當[⿱𠫓廾]<lb/>市」帝不忍致法於王，赦其罪，廢勿王．羣臣請處王蜀嚴道､邛都，<ref type="note" target="#KX2a0001_hist_010-note63" n="〔一〕"/>帝許之．長未到處<lb/>所，行病死，上憐之．後十六年，追尊淮南王長謚為厲王，立其子三人為淮南王､<ref type="note" target="#KX2a0001_hist_010-note64" n="〔二〕"/>衡山<lb/>王､<ref type="note" target="#KX2a0001_hist_010-note65" n="〔三〕"/>廬江王．<ref type="note" target="#KX2a0001_hist_010-note66" n="〔四〕"/><lb/></p>
<p xml:id='SHIJI_ZHSJ_010-0427a-40'>十三年夏，上曰：「蓋聞天道禍自怨起而福繇德興．百官之非，宜由朕躬．今祕祝之官<lb/>移過于下，<ref type="note" target="#KX2a0001_hist_010-note67" n="〔一〕"/>以彰吾之不德，朕甚不取．其除之．」<lb/></p>
<p xml:id='SHIJI_ZHSJ_010-0427a-41'>五月，齊太倉令淳于公<ref type="note" target="#KX2a0001_hist_010-note68" n="〔一〕"/>有罪當刑，詔獄逮徙繫長安．太倉公無男，有女五人．太倉<lb/>公將行會逮，罵其女曰：「生子不生男，有緩急非有益也！」其少女緹縈<ref type="note" target="#KX2a0001_hist_010-note69" n="〔二〕"/>自傷泣，乃隨其<lb/>父至長安，上書曰：「妾父為吏，齊中皆稱其廉平，今坐法當刑．妾傷夫死者不可復生，刑者<lb/>不可復屬，雖復欲改過自新，其道無由也．妾願沒入為官婢，贖父刑罪，使得自新．」書奏天<lb/>子，天子憐悲其意，乃下詔曰：「蓋聞有虞氏之時，畫衣冠異章服以為僇，<ref type="note" target="#KX2a0001_hist_010-note70" n="〔三〕"/>而民不犯．何<lb/>則？至治也．今法有肉刑三，<ref type="note" target="#KX2a0001_hist_010-note71" n="〔四〕"/>而姦不止，其咎安在？非乃朕德薄而教不明歟？吾甚自<lb/>愧．故夫馴道不純而愚民陷焉．詩曰『愷悌君子，民之父母』．今人有過，教未施而刑加焉？<lb/>或欲改行為善而道毋由也．朕甚憐之．夫刑至斷支體，刻肌膚，終身不息，何其楚痛而不<lb/>德也，豈稱為民父母之意哉！其除肉刑．」<lb/></p>
<p xml:id='SHIJI_ZHSJ_010-0428a-43'>上曰：「農，天下之本，務莫大焉．今勤身從事而有租稅之賦，是為本末者毋以異，<ref type="note" target="#KX2a0001_hist_010-note72" n="〔一〕"/><lb/>其於勸農之道未備．其除田之租稅．」<lb/></p>
<p xml:id='SHIJI_ZHSJ_010-0428a-44'>十四年冬，匈奴謀入邊為寇，攻朝塞，殺北地都尉卬．<ref type="note" target="#KX2a0001_hist_010-note73" n="〔一〕"/>上乃遣三將軍軍隴西､北<lb/>地､上郡，中尉周舍為衞將軍，郎中令張武為車騎將軍，軍渭北，車千乘，騎卒十萬．帝親自<lb/>勞軍，勒兵申教令，賜軍吏卒．帝欲自將擊匈奴，羣臣諫，皆不聽．皇太后固要帝，<ref type="note" target="#KX2a0001_hist_010-note74" n="〔二〕"/>帝乃<lb/>止．於是以東陽侯張相如為大將軍，成侯赤<ref type="note" target="#KX2a0001_hist_010-note75" n="〔三〕"/>為內史，欒布為將軍，擊匈奴．匈奴遁走．<lb/></p>
<p xml:id='SHIJI_ZHSJ_010-0429a-46'>春，上曰：「朕獲執犧牲珪幣以事上帝宗廟，十四年于今，歷日（(縣)）【緜】長，以不敏不明<lb/>而久撫臨天下，朕甚自愧．其廣增諸祀墠場珪幣．昔先王遠施不求其報，望祀不祈其福，<lb/>右賢左戚，<ref type="note" target="#KX2a0001_hist_010-note76" n="〔一〕"/>先民後己，至明之極也．今吾聞祠官祝釐，<ref type="note" target="#KX2a0001_hist_010-note77" n="〔二〕"/>皆歸福朕躬，不為百姓，朕甚<lb/>愧之．夫以朕不德，而躬享獨美其福，百姓不與焉，是重吾不德．其令祠官致敬，毋有所<lb/>祈．」<lb/></p>
<p xml:id='SHIJI_ZHSJ_010-0429a-47'>是時北平侯張蒼為丞相，方明律曆．魯人公孫臣上書陳終始傳五德事，<ref type="note" target="#KX2a0001_hist_010-note78" n="〔一〕"/>言方今土<lb/>德時，土德應黃龍見，當改正朔服色制度．天子下其事與丞相議．丞相推以為今水德，始<lb/>明正十月上黑事，以為其言非是，請罷之．<lb/><lb/></p>
<p xml:id='SHIJI_ZHSJ_010-0430a-49'>十五年，黃龍見成紀，<ref type="note" target="#KX2a0001_hist_010-note79" n="〔一〕"/>天子乃復召魯公孫臣，以為博士，申明土德事．於是上乃下<lb/>詔曰：「有異物之神見于成紀，無害於民，歲以有年．朕親郊祀上帝諸神．禮官議，毋諱以<lb/>勞朕．」<ref type="note" target="#KX2a0001_hist_010-note80" n="〔二〕"/>有司禮官皆曰：「古者天子夏躬親禮祀上帝於郊，故曰郊．」於是天子始幸雍，郊<lb/>見五帝，以孟夏四月答禮焉．趙人新垣平以望氣見，因說上設立渭陽五廟．<ref type="note" target="#KX2a0001_hist_010-note81" n="〔三〕"/>欲出周鼎，<lb/>當有玉英見．<ref type="note" target="#KX2a0001_hist_010-note82" n="〔四〕"/><lb/></p>
<p xml:id='SHIJI_ZHSJ_010-0430a-50'>十六年，上親郊見渭陽五帝廟，亦以夏答禮而尚赤．<lb/></p>
<p xml:id='SHIJI_ZHSJ_010-0430a-51'>十七年，得玉杯，<ref type="note" target="#KX2a0001_hist_010-note83" n="〔一〕"/>刻曰「人主延壽」．於是天子始更為元年，<ref type="note" target="#KX2a0001_hist_010-note84" n="〔二〕"/>令天下大酺．其歲，<lb/>新垣平事覺，夷三族．<lb/></p>
<p xml:id='SHIJI_ZHSJ_010-0431a-53'>後二年，上曰：「朕既不明，不能遠德，是以使方外之國或不寧息．夫四荒之外不安其<lb/>生，<ref type="note" target="#KX2a0001_hist_010-note85" n="〔一〕"/>封畿之內勤勞不處，二者之咎，皆自於朕之德薄而不能遠達也．閒者累年，匈奴並<lb/>暴邊境，多殺吏民，邊臣兵吏又不能諭吾內志，以重吾不德也．夫久結難連兵，中外之國將<lb/>何以自寧？今朕夙興夜寐，勤勞天下，憂苦萬民，為之怛惕不安，未嘗一日忘於心，故遣使<lb/>者冠蓋相望，結軼於道，<ref type="note" target="#KX2a0001_hist_010-note86" n="〔二〕"/>以諭朕意於單于．今單于反古之道，計社稷之安，便萬民之利，<lb/>親與朕俱[⿱𠫓廾]細過，偕之大道，結兄弟之義，以全天下元元之民．<ref type="note" target="#KX2a0001_hist_010-note87" n="〔三〕"/>和親已定，始于今年．」<lb/></p>
<p xml:id='SHIJI_ZHSJ_010-0431a-54'>後六年冬，匈奴三萬人入上郡，三萬人入雲中．以中大夫令勉<ref type="note" target="#KX2a0001_hist_010-note88" n="〔一〕"/>為車騎將軍，軍飛<lb/>狐；<ref type="note" target="#KX2a0001_hist_010-note89" n="〔二〕"/>故楚相蘇意為將軍，軍句注；<ref type="note" target="#KX2a0001_hist_010-note90" n="〔三〕"/>將軍張武屯北地；河內守周亞夫為將軍，居細<lb/>柳；<ref type="note" target="#KX2a0001_hist_010-note91" n="〔四〕"/>宗正劉禮為將軍，居霸上；祝茲侯<ref type="note" target="#KX2a0001_hist_010-note92" n="〔五〕"/>軍棘門：<ref type="note" target="#KX2a0001_hist_010-note93" n="〔六〕"/>以備胡．數月，胡人去，亦罷．<lb/></p>
<p xml:id='SHIJI_ZHSJ_010-0432a-56'>天下旱，蝗．帝加惠：令諸侯毋入貢，弛山澤，<ref type="note" target="#KX2a0001_hist_010-note94" n="〔一〕"/>減諸服御狗馬，損郎吏員，發倉庾<ref type="note" target="#KX2a0001_hist_010-note95" n="〔二〕"/><lb/>以振貧民，民得賣爵．<ref type="note" target="#KX2a0001_hist_010-note96" n="〔三〕"/><lb/></p>
<p xml:id='SHIJI_ZHSJ_010-0433a-58'>孝文帝從代來，即位二十三年，宮室苑囿狗馬服御無所增益，有不便，輒弛以利民．嘗<lb/>欲作露臺，<ref type="note" target="#KX2a0001_hist_010-note97" n="〔一〕"/>召匠計之，直百金．上曰：「百金中民十家之產，吾奉先帝宮室，常恐羞之，何<lb/>以臺為！」上常衣綈衣，<ref type="note" target="#KX2a0001_hist_010-note98" n="〔二〕"/>所幸慎夫人，令衣不得曳地，幃帳不得文繡，以示敦朴，為天下<lb/>先．治霸陵皆以瓦器，不得以金銀銅錫為飾，不治墳，欲為省，毋煩民．南越王尉佗自立為<lb/>武帝，然上召貴尉佗兄弟，以德報之，佗遂去帝稱臣．與匈奴和親，匈奴背約入盜，然令邊<lb/>備守，不發兵深入，惡煩苦百姓．吳王詐病不朝，就賜几杖．羣臣如袁盎等稱說雖切，常假<lb/>借用之．<ref type="note" target="#KX2a0001_hist_010-note99" n="〔三〕"/>羣臣如張武等受賂遺金錢，覺，上乃發御府金錢賜之，以愧其心，弗下吏．專務<lb/>以德化民，是以海內殷富，興於禮義．<lb/></p>
<p xml:id='SHIJI_ZHSJ_010-0433a-59'>後七年六月己亥，帝崩於未央宮．<ref type="note" target="#KX2a0001_hist_010-note100" n="〔一〕"/>遺詔曰：「朕聞蓋天下萬物之萌生，靡不有死．死<lb/>者天地之理，物之自然者，奚可甚哀．當今之時，世咸嘉生而惡死，厚葬以破業，重服以傷<lb/>生，吾甚不取．且朕既不德，無以佐百姓；今崩，又使重服久臨，以離寒暑之數，哀人之父<lb/>子，傷長幼之志，損其飲食，絕鬼神之祭祀，以重吾不德也，謂天下何！朕獲保宗廟，以眇眇<lb/>之身託于天下君王之上，二十有餘年矣．賴天地之靈，社禝之福，方內安寧，<ref type="note" target="#KX2a0001_hist_010-note101" n="〔二〕"/>靡有兵<lb/>革．<ref type="note" target="#KX2a0001_hist_010-note102" n="〔三〕"/>朕既不敏，常畏過行，以羞先帝之遺德；維年之久長，懼于不終．今乃幸以天年，得<lb/>復供養于高廟．朕之不明與嘉之，<ref type="note" target="#KX2a0001_hist_010-note103" n="〔四〕"/>其奚哀悲之有！其令天下吏民，令到出臨三日，皆釋<lb/>服．毋禁取婦嫁女祠祀飲酒食肉者．自當給喪事服臨者，皆無踐．<ref type="note" target="#KX2a0001_hist_010-note104" n="〔五〕"/>絰帶無過三寸，毋<lb/>布車及兵器，<ref type="note" target="#KX2a0001_hist_010-note105" n="〔六〕"/>毋發民男女哭臨宮殿．宮殿中當臨者，皆以旦夕各十五舉聲，禮畢罷．非<lb/>旦夕臨時，禁毋得擅哭．已下，<ref type="note" target="#KX2a0001_hist_010-note106" n="〔七〕"/>服大紅十五日，小紅十四日，纖七日，釋服．<ref type="note" target="#KX2a0001_hist_010-note107" n="〔八〕"/>佗不在令<lb/>中者，皆以此令比率從事．布告天下，使明知朕意．霸陵山川因其故，<ref type="note" target="#KX2a0001_hist_010-note108" n="〔九〕"/>毋有所改．歸夫<lb/>人以下至少使．」<ref type="note" target="#KX2a0001_hist_010-note109" n="〔一０〕"/>令中尉亞夫為車騎將軍，屬國悍<ref type="note" target="#KX2a0001_hist_010-note110" n="〔一一〕"/>為將屯將軍，<ref type="note" target="#KX2a0001_hist_010-note111" n="〔一二〕"/>郎中令武為復土<lb/>將軍，<ref type="note" target="#KX2a0001_hist_010-note112" n="〔一三〕"/>發近縣見卒萬六千人，發內史卒萬五千人，<ref type="note" target="#KX2a0001_hist_010-note113" n="〔一四〕"/>藏郭穿復土屬將軍武．<lb/></p>
<p xml:id='SHIJI_ZHSJ_010-0435a-62'>乙巳，<ref type="note" target="#KX2a0001_hist_010-note114" n="〔一〕"/>羣臣皆頓首上尊號曰孝文皇帝．<lb/></p>
<p xml:id='SHIJI_ZHSJ_010-0436a-64'>太子即位于高廟．丁未，襲號曰皇帝．<lb/></p>
<p xml:id='SHIJI_ZHSJ_010-0436a-65'>孝景皇帝元年十月，制詔御史：「蓋聞古者祖有功而宗有德，<ref type="note" target="#KX2a0001_hist_010-note115" n="〔一〕"/>制禮樂各有由．聞歌<lb/>者，所以發德也；舞者，所以明功也．高廟酎，<ref type="note" target="#KX2a0001_hist_010-note116" n="〔二〕"/>奏武德､文始､五行之舞．<ref type="note" target="#KX2a0001_hist_010-note117" n="〔三〕"/>孝惠廟酎，<lb/>奏文始､五行之舞．孝文皇帝臨天下，通關梁，不異遠方．<ref type="note" target="#KX2a0001_hist_010-note118" n="〔四〕"/>除誹謗，去肉刑，賞賜長老，收<lb/>恤孤獨，以育羣生．減嗜欲，不受獻，<ref type="note" target="#KX2a0001_hist_010-note119" n="〔五〕"/>不私其利也．罪人不帑，<ref type="note" target="#KX2a0001_hist_010-note120" n="〔六〕"/>不誅無罪．除（(肉)）<lb/><ref type="note" target="#KX2a0001_hist_010-note121" n="贊"/></p>
<p xml:id='SHIJI_ZHSJ_010-0437a-67'>太史公曰：孔子言「必世然後仁．<ref type="note" target="#KX2a0001_hist_010-note122" n="〔一〕"/>善人之治國百年，亦可以勝殘去殺」．<ref type="note" target="#KX2a0001_hist_010-note123" n="〔二〕"/>誠哉是<lb/><ref type="note" target="#KX2a0001_hist_010-note124" n="贊"/></p>
</div>
<div type="notes">
<note xml:id="KX2a0001_hist_010-note0"></note>
<note xml:id="KX2a0001_hist_010-note1">〔一〕集解漢書音義曰：「諱恆．」<lb/></note>
<note xml:id="KX2a0001_hist_010-note2">〔二〕正義括地志云：「中都故城在汾州平遙縣西南十二里，秦屬太原郡也．」<lb/></note>
<note xml:id="KX2a0001_hist_010-note3">〔一〕索隱啑，漢書作「喋」，音跕，丁牒反．漢書陳湯杜業皆言喋血，無盟歃事．廣雅云「蹀，履也」，謂履涉之．<lb/></note>
<note xml:id="KX2a0001_hist_010-note4">〔二〕集解公羊傳曰：「京，大；師，眾也，天子之居，必以眾大之辭言也．」<lb/></note>
<note xml:id="KX2a0001_hist_010-note5">〔三〕索隱東觀漢記宋楊傳宋義後有宋昌．又會稽典錄昌，宋義孫也．<lb/></note>
<note xml:id="KX2a0001_hist_010-note6">〔四〕索隱言封子弟境土交接，若犬之牙不正相當而相銜入也．<lb/></note>
<note xml:id="KX2a0001_hist_010-note7">〔五〕索隱言其固如盤石．此語見太公六韜也．<lb/></note>
<note xml:id="KX2a0001_hist_010-note8">〔六〕索隱即紀通所矯帝之節．<lb/></note>
<note xml:id="KX2a0001_hist_010-note9">〔七〕集解應劭曰：「以荊灼龜，文正橫．」<lb/></note>
<note xml:id="KX2a0001_hist_010-note10">〔八〕集解服虔曰：「庚庚，橫貌也．」李奇曰：「庚庚，其繇文也．」張晏曰：「橫（行）【謂】無思不服．庚，更也．言去諸<lb/>侯而即帝位也．先是五帝官天下，老則禪賢，至啟始傳父爵，乃能光治先君之基業．文帝亦襲父迹，言似夏啟者<lb/>也．」索隱荀悅云：「大橫，龜兆橫理也．」按：庚庚猶「更更」，言以諸侯更帝位也．荀悅云「繇，抽也，所以抽<lb/>出吉凶之情也」．杜預云「繇，兆辭也，音冑也」．按：漢書蓋寬饒云「五帝官天下，三王家天下，官以傳賢人，家<lb/>以傳子孫」．官猶公也，謂不私也．<lb/></note>
<note xml:id="KX2a0001_hist_010-note11">〔九〕正義括地志云：「高陵故城在雍州高陵縣西南一里，本名橫橋，架渭水上．三輔舊事云秦於渭南有興樂宮，渭<lb/>北有咸陽宮．秦昭王欲通二宮之閒，造橫橋，長三百八十步，橋北（京）【壘】石水中，舊有忖留神象．此神曾與魯<lb/>班語，班令其出，留曰『我貌醜，卿善圖物容，不出』．班於是拱手與語曰『出頭見我』．留乃出首．班以脚畫地，<lb/>忖留覺之，便沒水．故置其像於水上，唯有腰以上．魏太祖馬見而驚，命移下之．」<lb/></note>
<note xml:id="KX2a0001_hist_010-note12">〔一〕集解蘇林曰：「在長安北三里．」索隱三輔故事：「咸陽宮在渭北，興樂宮在渭南，秦昭王通兩宮之閒，作渭<lb/>橋，長三百八十步．」又關中記云石柱以北屬扶風，石柱以南屬京兆也．<lb/></note>
<note xml:id="KX2a0001_hist_010-note13">〔二〕索隱包愷音閑，言欲向空閒處語．顏師古云：「閒，容也，猶言中閒．請容暇之頃，當有所陳，不欲即公論也．」<lb/></note>
<note xml:id="KX2a0001_hist_010-note14">〔三〕索隱說文：「邸，屬國舍．」<lb/></note>
<note xml:id="KX2a0001_hist_010-note15">〔四〕集解漢書百官表曰：「宗正，秦官．」應劭曰：「周成王時，彤伯入為宗正．」<lb/></note>
<note xml:id="KX2a0001_hist_010-note16">〔五〕集解蘇林曰：「高帝兄伯妻羹頡侯信母，丘嫂也．」<lb/></note>
<note xml:id="KX2a0001_hist_010-note17">〔六〕集解徐廣曰：「代頃王劉仲之妻．」駰按：蘇林曰「仲子濞為吳王，故追謚頃王」也．如淳曰「頃王后封陰安<lb/>侯，時呂嬃為林光侯，蕭何夫人亦為酇侯」．又宗室表此時無陰安，知其為頃王后也．索隱按：蘇林、徐廣、<lb/>韋昭以為二人封號，而樂產引如淳，以頃王后別封陰安侯，與漢祠令相會．今以陰安是別人封爵，非也．頃王后<lb/>是代王后，文帝之伯母．代王降為郃陽侯，故云「列侯頃王后」．韋昭曰「陰安屬魏郡」也．<lb/></note>
<note xml:id="KX2a0001_hist_010-note18">〔七〕集解蘇林曰：「楚王名交，高帝弟．」索隱楚王交，高帝弟，最尊．言更請楚王計宜者，故下云「皆為宜」也．<lb/></note>
<note xml:id="KX2a0001_hist_010-note19">〔八〕集解如淳曰：「讓羣臣也．或曰賓主位東西面，君臣位南北面，故西向坐，三讓不受，羣臣猶稱宜，乃更迴坐示<lb/>變，即君位之漸也．」<lb/></note>
<note xml:id="KX2a0001_hist_010-note20">〔一〕集解應劭曰：「舊典，天子行幸所至，必遣靜宮令先案行清靜殿中，以虞非常．」索隱按：漢儀云「皇帝起居，<lb/>索室清宮而後行．」<lb/></note>
<note xml:id="KX2a0001_hist_010-note21">〔二〕索隱漢官儀云：「天子鹵簿有大駕、法駕．大駕公卿奉引，大將軍參乘，屬車八十一乘．法駕公卿不在鹵簿中，<lb/>惟京兆尹、執金吾、長安令奉引，侍中參乘，屬車三十六乘也．」<lb/></note>
<note xml:id="KX2a0001_hist_010-note22">〔三〕集解蘇林曰：「男賜爵，女子賜牛酒．」索隱按：封禪書云「百戶牛一頭，酒十石」．樂產云「婦人無夫或無子<lb/>不霑爵，故賜之也」．<lb/></note>
<note xml:id="KX2a0001_hist_010-note23">〔四〕集解文穎曰：「漢律三人已上無故羣飲，罰金四兩．今詔橫賜得令會聚飲食五日．」索隱說文云「酺，王者<lb/>布德，大飲酒也」．出錢為醵，出食為酺．又按：趙武靈王滅中山，酺五日，是其所起也．<lb/></note>
<note xml:id="KX2a0001_hist_010-note24">〔一〕正義主人階也．<lb/></note>
<note xml:id="KX2a0001_hist_010-note25">〔二〕正義此時尚右．<lb/></note>
<note xml:id="KX2a0001_hist_010-note26">〔一〕集解徐廣曰：「十一月辛丑．」<lb/></note>
<note xml:id="KX2a0001_hist_010-note27">〔二〕索隱韋昭云勃海縣．正義括地志云：「陽信故城在滄州無棣縣東南三十里，漢陽信縣．」<lb/></note>
<note xml:id="KX2a0001_hist_010-note28">〔一〕集解應劭曰：「帑，子也．秦法一人有罪，并坐其家室．今除此律．」<lb/></note>
<note xml:id="KX2a0001_hist_010-note29">〔一〕索隱按：嗛者，（不）滿之意也．未有嗛志，言天下皆志不滿也．漢書作「志」，安也．<lb/></note>
<note xml:id="KX2a0001_hist_010-note30">〔二〕索隱言何以謂於天下也．<lb/></note>
<note xml:id="KX2a0001_hist_010-note31">〔三〕索隱其，發聲也．安者，徐也．言徐徐且待也．<lb/></note>
<note xml:id="KX2a0001_hist_010-note32">〔四〕集解如淳曰：「閱，猶言多所更歷也．」<lb/></note>
<note xml:id="KX2a0001_hist_010-note33">〔五〕集解文穎曰：「陪，輔也．」<lb/></note>
<note xml:id="KX2a0001_hist_010-note34">〔六〕索隱言古之有天下者，無長於立子，故云「莫長焉」．用此道者，用殷周立子之道，故安治千有餘歲也．<lb/></note>
<note xml:id="KX2a0001_hist_010-note35">〔七〕索隱言不宜更別議也．<lb/></note>
<note xml:id="KX2a0001_hist_010-note36">〔八〕集解韋昭曰：「文帝以立子為後，不欲獨饗其福，故賜天下為父後者爵．」<lb/></note>
<note xml:id="KX2a0001_hist_010-note37">〔九〕集解徐廣曰：「正月乙巳也．」<lb/></note>
<note xml:id="KX2a0001_hist_010-note38">〔一〕索隱謂帝之子為諸侯王，皆同姓．姓，生也．言皆同母生，故立太子母也．<lb/></note>
<note xml:id="KX2a0001_hist_010-note39">〔二〕集解徐廣曰：「四月辛亥封，封三十四年，景帝中四年奪侯，國除．」索隱韋昭云膠東縣．正義括地志<lb/>云：「壯武故城在萊州即墨縣西六十里，古萊夷國，有漢壯武縣故城．」<lb/></note>
<note xml:id="KX2a0001_hist_010-note40">〔三〕正義漢置九卿，一曰太常，二曰光祿，三曰衞尉，四曰太僕，五曰廷尉，六曰大鴻臚，七曰宗正，八曰大司農，九<lb/>曰少府，是為九卿也．<lb/></note>
<note xml:id="KX2a0001_hist_010-note41">〔一〕正義括地志云：「周陽故城在絳州聞喜縣東二十九里．」<lb/></note>
<note xml:id="KX2a0001_hist_010-note42">〔二〕集解如淳曰：「邑名，六國時齊有清郭君．清音靜．」索隱按表，駟鈞封鄔侯．不同者，蓋後徙封於鄔．鄔<lb/>屬鉅鹿郡．<lb/></note>
<note xml:id="KX2a0001_hist_010-note43">〔三〕索隱韋昭云：「樊，東平之縣．」正義括地志云：「漢樊縣城在兗州瑕丘西南二十五里．地理志云樊縣古樊<lb/>國，仲山甫所封．」<lb/></note>
<note xml:id="KX2a0001_hist_010-note44">〔一〕集解徐廣曰：「八月中．」<lb/></note>
<note xml:id="KX2a0001_hist_010-note45">〔一〕正義馴，古「訓」字．<lb/></note>
<note xml:id="KX2a0001_hist_010-note46">〔二〕集解張晏曰：「為吏，謂以卿大夫為兼官者．詔所止，特以恩愛見留者．」<lb/></note>
<note xml:id="KX2a0001_hist_010-note47">〔一〕正義按：說文云日蝕則朔，月蝕則望．而云晦日食之，恐曆錯誤．<lb/></note>
<note xml:id="KX2a0001_hist_010-note48">〔二〕集解徐廣曰：「此云望日又食．按：漢書及五行志無此日食文也．一本作『月食』，然史書不紀月食．」<lb/></note>
<note xml:id="KX2a0001_hist_010-note49">〔三〕集解漢書音義曰：「憪然猶介然也．非，姦非也．」索隱蘇林云「憪，寢視不安之貌」，蓋近其意．餘說皆<lb/>疏．憪音下板反．<lb/></note>
<note xml:id="KX2a0001_hist_010-note50">〔四〕索隱遺猶留也．財，古字與「纔」同．言太僕見在之馬，今留纔足充事而已也．<lb/></note>
<note xml:id="KX2a0001_hist_010-note51">〔五〕索隱按：廣雅云「置，驛也」．續漢書云「驛馬三十里一置」．故樂產亦云傳置一也．言乘傳者以傳次受名，乘<lb/>置者以馬取匹．傳音丁戀反．如淳云「律，四馬高足為傳置，四馬中足為馳置，下足為乘置，一馬二馬為軺置，<lb/>如置急者乘一馬曰乘也」．<lb/></note>
<note xml:id="KX2a0001_hist_010-note52">〔一〕集解應劭曰：「古者天子耕籍田千畝，為天下先．籍者，帝王典籍之常．」韋昭曰：「籍，借也．借民力以治之，<lb/>以奉宗廟，且以勸率天下，使務農也．」瓚曰：「景帝詔曰『朕親耕，后親桑，為天下先』．本以躬親為義，不得以假<lb/>借為稱也．籍，蹈籍也．」<lb/></note>
<note xml:id="KX2a0001_hist_010-note53">〔二〕集解應劭曰：「黍稷曰粢，在器中曰盛．」<lb/></note>
<note xml:id="KX2a0001_hist_010-note54">〔一〕集解應劭曰：「旌，幡也．堯設之五達之道，令民進善也．」如淳曰：「欲有進善者，立於旌下言之．」<lb/></note>
<note xml:id="KX2a0001_hist_010-note55">〔二〕集解服虔曰：「堯作之，橋梁交午柱頭．」應劭曰：「橋梁邊板，所以書政治之愆失也．至秦去之，今乃復施<lb/>也．」索隱按：尸子云「堯立誹謗之木」．誹音非，亦音沸．韋昭云「慮政有闕失，使書於木，此堯時然也，後代<lb/>因以為飾．今宮外橋梁頭四植木是也」．鄭玄注禮云「一縱一橫為午，謂以木貫表柱四出，即今之華表」．崔浩<lb/>以為木貫表柱四出名「桓」，陳楚俗桓聲近和，又云「和表」，則「華」與「和」又相訛耳．<lb/></note>
<note xml:id="KX2a0001_hist_010-note56">〔三〕集解漢書音義曰：「民相結共祝詛上也．謾者，而後謾而止之，不畢祝詛也．」索隱韋昭云：「謾，相抵讕<lb/>也．」說文云：「謾，欺也．」謂初相約共行祝，後相欺誑，中道而止之也．<lb/></note>
<note xml:id="KX2a0001_hist_010-note57">〔一〕集解應劭曰：「銅虎符第一至第五，國家當發兵，遣使者至郡合符，符合乃聽受之．竹使符皆以竹箭五枚，長五<lb/>寸，鐫刻篆書，第一至第五．」張晏曰：「符以代古之珪璋，從簡易也．」索隱漢舊儀銅虎符發兵，長六寸．竹<lb/>使符出入徵發．說文云分符而合之．小顏云「右留京師，左與之．」古今注云「銅虎符銀錯書之」．張晏云「銅取<lb/>其同心也」．<lb/></note>
<note xml:id="KX2a0001_hist_010-note58">〔一〕集解蔡邕曰：「天子車駕所至，民臣以為僥倖，故曰幸．至見令長三老官屬，親臨軒，作樂，賜食帛越巾刀佩帶，<lb/>民爵有級數，或賜田租之半，故因是謂之幸．」索隱應劭云：「宮名，在雲陽．一名林光．」臣瓚云：「甘泉，山<lb/>名．林光，秦離宮名．」又顧氏按：邢承宗西征賦注云「甘泉，水名」．今按：蓋因地有甘泉以名山，則山水皆通<lb/>也．宮名謬爾．<lb/></note>
<note xml:id="KX2a0001_hist_010-note59">〔二〕集解漢書百官表曰：「中尉，秦官．」<lb/></note>
<note xml:id="KX2a0001_hist_010-note60">〔一〕正義故城在汾州平遙縣西南十三里．<lb/></note>
<note xml:id="KX2a0001_hist_010-note61">〔一〕集解徐廣曰：「姓繒，以文帝十一年卒，謚曰敬．」索隱漢書音義祁音遲．賀姓繒．繒，古國，夏同姓也．<lb/>正義括地志云：「并州祁縣城，晉大夫祁奚之邑．」<lb/></note>
<note xml:id="KX2a0001_hist_010-note62">〔二〕集解徐廣曰：「乍去乍來也．」駰案：張晏曰「雖始與興居反，今降，赦之」．<lb/></note>
<note xml:id="KX2a0001_hist_010-note63">〔一〕集解徐廣曰：「漢書或作『郵』字，或直云『邛僰』．邛都乃本是西南夷，爾時未通嚴道，有邛僰山．」正義邛，<lb/>其恭反．括地志云：「嚴道今為縣，即邛州所理縣也．縣有蠻夷曰道，故曰嚴道．邛都縣本邛都國，漢為縣，今嶲<lb/>州也．西南夷傳云『滇池以北君長以十數，邛都最大』是也．」按：羣臣請處淮南王長蜀之嚴道，不爾，更遠邛都<lb/>西有邛僰山也．邛僰山在雅州榮經縣界．榮經，武德年閒置，本秦嚴道地．華陽國志云：「邛筰山故邛人､筰人<lb/>界也．山巖峭峻，曲回九折乃至，上下有凝冰．按即王尊登者也．今從九折西南行至嶲州，山多雨少晴，俗呼名<lb/>為漏天．」<lb/></note>
<note xml:id="KX2a0001_hist_010-note64">〔二〕索隱名安，阜陵侯也．<lb/></note>
<note xml:id="KX2a0001_hist_010-note65">〔三〕索隱名勃，安陽侯也．<lb/></note>
<note xml:id="KX2a0001_hist_010-note66">〔四〕索隱名賜，周陽侯也．<lb/></note>
<note xml:id="KX2a0001_hist_010-note67">〔一〕集解應劭曰：「祕祝之官移過于下，國家諱之，故曰祕．」<lb/></note>
<note xml:id="KX2a0001_hist_010-note68">〔一〕索隱名意，為齊太倉令，故謂之倉公也．<lb/></note>
<note xml:id="KX2a0001_hist_010-note69">〔二〕索隱緹音啼．鄒氏音體，非．<lb/></note>
<note xml:id="KX2a0001_hist_010-note70">〔三〕正義晉書刑法志云：「三皇設言而民不違，五帝畫衣冠而民知禁．犯黥者阜其巾，犯劓者丹其服，犯臏者墨其<lb/>體，犯宮者雜其屨，大辟之罪，殊刑之極，布其衣裾而無領緣，投之於市，與衆[⿱𠫓廾]之．」<lb/></note>
<note xml:id="KX2a0001_hist_010-note71">〔四〕集解李奇曰：「約法三章無肉刑，文帝則有肉刑．」孟康曰：「黥劓二，左右趾合一，凡三．」索隱韋昭云：「斷<lb/>趾､黥､劓之屬．」崔浩漢律序云：「文帝除肉刑而宮不易．」張斐注云：「以淫亂人族序，故不易之也．」<lb/></note>
<note xml:id="KX2a0001_hist_010-note72">〔一〕集解李奇曰：「本，農也．末，賈也．言農與賈俱出租無異也，故除田租．」<lb/></note>
<note xml:id="KX2a0001_hist_010-note73">〔一〕集解徐廣曰：「姓孫．封其子單為缾侯．匈奴所殺．」<lb/></note>
<note xml:id="KX2a0001_hist_010-note74">〔二〕集解如淳曰：「必不得自征也．」<lb/></note>
<note xml:id="KX2a0001_hist_010-note75">〔三〕集解徐廣曰：「姓董也．」<lb/></note>
<note xml:id="KX2a0001_hist_010-note76">〔一〕集解韋昭曰：「右猶高，左猶下也．」索隱劉德云：「先賢後親也．」<lb/></note>
<note xml:id="KX2a0001_hist_010-note77">〔二〕集解如淳曰：「釐，福也．賈誼傳『受釐坐宣室』．」索隱音禧，福也．<lb/></note>
<note xml:id="KX2a0001_hist_010-note78">〔一〕索隱五行之德，帝王相承傳易，終而復始，故云「終始傳五德之事」．傳音轉也．<lb/></note>
<note xml:id="KX2a0001_hist_010-note79">〔一〕集解韋昭曰：「成紀縣屬天水．」<lb/></note>
<note xml:id="KX2a0001_hist_010-note80">〔二〕集解漢書音義曰：「言無所諱，勿以朕為勞．」<lb/></note>
<note xml:id="KX2a0001_hist_010-note81">〔三〕集解韋昭曰：「在渭城．」<lb/></note>
<note xml:id="KX2a0001_hist_010-note82">〔四〕集解瑞應圖云：「玉英，五常並修則見．」<lb/></note>
<note xml:id="KX2a0001_hist_010-note83">〔一〕集解應劭曰：「新垣平詐令人獻之．」<lb/></note>
<note xml:id="KX2a0001_hist_010-note84">〔二〕索隱按：秦本紀惠文王十四年更為元年．又汲冢竹書魏惠王亦有後元，當取法於此．又按：封禪書以新垣平<lb/>候日再中，故改元也．<lb/></note>
<note xml:id="KX2a0001_hist_010-note85">〔一〕索隱顧胤按：爾雅孤竹､北戶､西王母､日下謂之四荒也．」<lb/></note>
<note xml:id="KX2a0001_hist_010-note86">〔二〕集解韋昭曰：「使車往還，故轍如結也．相如曰『結軌還轍』．」索隱鄒氏軼音逸，又音轍．漢書作「轍」．<lb/>顧氏按：司馬彪云「結謂車轍回旋錯結之也」．<lb/></note>
<note xml:id="KX2a0001_hist_010-note87">〔三〕索隱戰國策云：「制海內，子元元，非兵不可．」高誘注云：「元元，善也．」又按：姚察云「古者謂人云善，言善人<lb/>也．因善為元，故云黎元．其言元元者，非一人也」．顧野王又云「元元猶喁喁，可憐愛貌」．未安其說，聊記異也．<lb/></note>
<note xml:id="KX2a0001_hist_010-note88">〔一〕集解徐廣曰：「衞尉改名也．」駰案：漢書百官表景帝初改衞尉為中大夫令，非此年也．索隱裴駰按：表<lb/>景帝改衞尉為中大夫令，則中大夫令是官號，勉其名．後此官改為光祿勳．虞世南以此稱中大夫令，是史家追<lb/>書耳．顏遊秦以令是姓，勉是名，為中大夫．據風俗通，令姓令尹子文之後也．<lb/></note>
<note xml:id="KX2a0001_hist_010-note89">〔二〕集解如淳曰：「在代郡．」蘇林曰：「在上黨．」<lb/></note>
<note xml:id="KX2a0001_hist_010-note90">〔三〕集解應劭曰：「山險名也，在鴈門陰館．」索隱句，伏儼音俱，包愷音鉤．<lb/></note>
<note xml:id="KX2a0001_hist_010-note91">〔四〕集解徐廣曰：「在長安西．」駰按：如淳曰「長安圖細柳倉在渭北，近石徼」．張揖曰「在昆明池南，今有柳市是<lb/>也」．索隱按：三輔故事細柳在直城門外阿房宮西北維．又匈奴傳云「長安西細柳」，則如淳云在渭北，非也．<lb/></note>
<note xml:id="KX2a0001_hist_010-note92">〔五〕集解徐廣曰：「表作松茲侯，姓徐，名悍．」<lb/></note>
<note xml:id="KX2a0001_hist_010-note93">〔六〕集解徐廣曰：「在渭北．」駰案：孟康曰「在長安北，秦時宮門也．」如淳曰「三輔黃圖棘門在橫門外」．<lb/></note>
<note xml:id="KX2a0001_hist_010-note94">〔一〕集解韋昭曰：「弛，廢也．廢其常禁以利民．」<lb/></note>
<note xml:id="KX2a0001_hist_010-note95">〔二〕集解應劭曰：「水漕倉曰庾．」胡公曰：「在邑曰倉，在野曰庾．」索隱郭璞注三蒼云：「庾，倉無屋也．」胡公<lb/>名廣，後漢太尉，作漢官解詁也．<lb/></note>
<note xml:id="KX2a0001_hist_010-note96">〔三〕索隱崔浩云：「富人欲爵，貧人欲錢，故聽買賣也．」<lb/></note>
<note xml:id="KX2a0001_hist_010-note97">〔一〕集解徐廣曰：「露，一作『靈』．」索隱顧氏按：新豐南驪山上猶有臺之舊址也．<lb/></note>
<note xml:id="KX2a0001_hist_010-note98">〔二〕集解如淳曰：「賈誼云『身衣皁綈』．」<lb/></note>
<note xml:id="KX2a0001_hist_010-note99">〔三〕集解蘇林曰：「假音休假．借音以物借人．」<lb/></note>
<note xml:id="KX2a0001_hist_010-note100">〔一〕集解徐廣曰：「年四十七．」<lb/></note>
<note xml:id="KX2a0001_hist_010-note101">〔二〕集解瓚曰：「方，四方也．內，中也．猶云中外也．」<lb/></note>
<note xml:id="KX2a0001_hist_010-note102">〔三〕集解徐廣曰：「一云『方內安，兵革息』．」<lb/></note>
<note xml:id="KX2a0001_hist_010-note103">〔四〕集解如淳曰：「與，發聲也．得卒天年已善矣．」<lb/></note>
<note xml:id="KX2a0001_hist_010-note104">〔五〕集解服虔曰：「踐，翦也．謂無斬衰也．」孟康曰：「踐，跣也．」晉灼曰：「漢語作『跣』．跣，徒跣也．」索隱<lb/>漢語是書名，荀爽所作也．<lb/></note>
<note xml:id="KX2a0001_hist_010-note105">〔六〕集解應劭曰：「無以布衣車及兵器也．」服虔曰：「不施輕車介士也．」<lb/></note>
<note xml:id="KX2a0001_hist_010-note106">〔七〕索解謂柩已下於壙．<lb/></note>
<note xml:id="KX2a0001_hist_010-note107">〔八〕集解服虔曰：「當言大功､小功布也．纖，細布衣也．」應劭曰：「紅者，中祥大祥以紅為領緣也．纖者，禫也．<lb/>凡三十六日而釋服．」索隱劉德云：「紅亦功也．男功非一，故以『工力』為字．而女工唯在於絲，故以『糸工』<lb/>為字．三十六日，以日易月故也．」<lb/></note>
<note xml:id="KX2a0001_hist_010-note108">〔九〕集解應劭曰：「因山為藏，不復起墳，山下川流不遏絕也．就其水名以為陵號．」索隱霸是水名，水徑於<lb/>山，亦曰霸山，即芷陽地也．<lb/></note>
<note xml:id="KX2a0001_hist_010-note109">〔一０〕集解應劭曰：「夫人以下有美人､良人､八子､七子､長使､少使，凡七輩，皆遣歸家，重絕人類也．」<lb/></note>
<note xml:id="KX2a0001_hist_010-note110">〔一一〕集解徐廣曰：「姓徐．」駰按：漢書百官表「典屬國，秦官，掌蠻夷降者」．<lb/></note>
<note xml:id="KX2a0001_hist_010-note111">〔一二〕集解李奇曰：「馮奉世為右將軍，以將屯將軍為名，此監主諸屯也．」<lb/></note>
<note xml:id="KX2a0001_hist_010-note112">〔一三〕集解如淳曰：「主穿壙填瘞事者．」索隱復音伏．謂穿壙出土，下棺已而填之，即以為墳，故云復土．復，反<lb/>還也．又音福．<lb/></note>
<note xml:id="KX2a0001_hist_010-note113">〔一四〕索隱按：百官表云內史掌理京師之官也．景帝更名京兆尹也．<lb/></note>
<note xml:id="KX2a0001_hist_010-note114">〔一〕集解漢書云：「乙巳葬霸陵．」皇甫謐曰：「霸陵去長安七十里．」<lb/></note>
<note xml:id="KX2a0001_hist_010-note121">【宮】刑，出美人，重絕人之世．朕既不敏，不能識．此皆上古之所不及，而孝文皇帝親行<lb/>之．德厚侔天地，〔七〕利澤施四海，靡不獲福焉．明象乎日月，而廟樂不稱．朕甚懼焉．其<lb/>為孝文皇帝廟為昭德之舞，〔八〕以明休德．然后祖宗之功德著於竹帛，施于萬世，永永無<lb/>窮，朕甚嘉之．其與丞相､列侯､中二千石､禮官具為禮儀奏．」丞相臣嘉等言：「陛下永思<lb/>孝道，立昭德之舞以明孝文皇帝之盛德．皆臣嘉等愚所不及．臣謹議：世功莫大於高皇帝，<lb/>德莫盛於孝文皇帝，高皇廟宜為帝者太祖之廟，孝文皇帝廟宜為帝者太宗之廟．天子宜世<lb/>世獻祖宗之廟．郡國諸侯宜各為孝文皇帝立太宗之廟．諸侯王列侯使者侍祠天子，歲獻<lb/>祖宗之廟．〔九〕請著之竹帛，宣布天下．」制曰：「可．」<lb/></note>
<note xml:id="KX2a0001_hist_010-note115">〔一〕集解應劭曰：「始取天下者為祖，高帝稱高祖是也．始治天下者為宗，文帝稱太宗是也．」<lb/></note>
<note xml:id="KX2a0001_hist_010-note116">〔二〕集解張晏曰：「正月旦作酒，八月成，名曰酎．酎之言純也．至武帝時，因八月嘗酎會諸侯廟中，出金助祭，所<lb/>謂『酎金』也．」<lb/></note>
<note xml:id="KX2a0001_hist_010-note117">〔三〕集解孟康曰：「武德，高祖所作也．文始，舜舞也．五行，周舞也．武德者，其舞人執干戚．文始舞執羽籥．五<lb/>行舞冠冕，衣服法五行色．見禮樂志．」索隱應劭云：「禮樂志文始舞本舜韶舞，高祖更名文始，示不相襲．<lb/>五行舞本周武舞，秦始皇更名五行舞．按：今言『奏武德､文始､五行之舞』者，其樂總象武王樂，言高祖以武定<lb/>天下也．既示不相襲，其作樂之始．先奏文始，以羽籥衣文繡居先；次即奏五行，五行即武舞，執干戚而衣有五<lb/>行之色也．」<lb/></note>
<note xml:id="KX2a0001_hist_010-note118">〔四〕集解張晏曰：「孝文十二年，除關，不用傳令，遠近若一．」<lb/></note>
<note xml:id="KX2a0001_hist_010-note119">〔五〕集解徐廣曰：「減，一作『滅』．」<lb/></note>
<note xml:id="KX2a0001_hist_010-note120">〔六〕集解蘇林曰：「刑不及妻子．」<lb/></note>
<note xml:id="KX2a0001_hist_010-note121">〔七〕集解李奇曰：「侔，齊等．」<lb/></note>
<note xml:id="KX2a0001_hist_010-note122">〔八〕集解文穎曰：「景帝采高祖武德舞作昭德舞，舞之於文帝廟，見禮樂志．」<lb/></note>
<note xml:id="KX2a0001_hist_010-note123">〔九〕集解張晏曰：「王及列侯歲時遣使詣京師，侍祠助祭也．」如淳曰：「若光武廟在章陵，南陽太守稱使者往祭是<lb/>也．不使侯王祭者，諸侯不得祖天子也．凡臨祭祀宗廟，皆為侍祭．」<lb/>言！漢興，至孝文四十有餘載，德至盛也．廩廩鄉改正服封禪矣，謙讓未成於今．嗚呼，豈<lb/>不仁哉！<lb/></note>
<note xml:id="KX2a0001_hist_010-note124">〔一〕集解孔安國曰：「三十年曰世．如有受命王者，必三十年仁政乃成．」<lb/></note>
<note xml:id="KX2a0001_hist_010-note125">〔二〕集解王肅曰：「勝殘暴之人，使不為惡．去殺，不用殺也．」<lb/></note>
<note xml:id="KX2a0001_hist_010-note124">【索隱述贊】孝文在代，兆遇大橫．宋昌建冊，絳侯奉迎．南面而讓，天下歸誠．務農先籍，布德偃兵．<lb/>除帑削謗，政簡刑清．綈衣率俗，露臺罷營．法寬張武，獄恤緹縈．霸陵如故，千年頌聲．<lb/></note>
</div>
</div>