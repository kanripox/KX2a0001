<div xmlns='http://www.tei-c.org/ns/1.0'  xml:id='KX2a0001_hist_042'>
<div><head>史記卷四十二<lb/></head>
<p xml:id='SHIJI_ZHSJ_042-1757a-2'>鄭世家第十二<lb/></p>
<p xml:id='SHIJI_ZHSJ_042-1757a-3'>鄭桓公友者，周厲王少子而宣王庶弟也．<ref type="note" target="#KX2a0001_hist_042-note1" n="〔一〕"/>宣王立二十二年，友初封于鄭．<ref type="note" target="#KX2a0001_hist_042-note2" n="〔二〕"/>封三十<lb/>三歲，百姓皆便愛之．幽王以為司徒．<ref type="note" target="#KX2a0001_hist_042-note3" n="〔三〕"/>和集周民，周民皆說，河雒之閒，人便思之．為<lb/>司徒一歲，幽王以襃后故，王室治多邪，諸侯或畔之．於是桓公問太史伯<ref type="note" target="#KX2a0001_hist_042-note4" n="〔四〕"/>曰：「王室多<lb/>故，予安逃死乎？」太史伯對曰：「獨雒之東土，河濟之南可居．」公曰：「何以？」對曰：<lb/>「地近虢、鄶，<ref type="note" target="#KX2a0001_hist_042-note5" n="〔五〕"/>虢、鄶之君貪而好利，<ref type="note" target="#KX2a0001_hist_042-note6" n="〔六〕"/>百姓不附．今公為司徒，民皆愛公，公誠請居<lb/>之，虢、鄶之君見公方用事，輕分公地．公誠居之，虢、鄶之民皆公之民也．」公曰：「吾欲南<lb/>之江上，何如？」對曰：「昔祝融為高辛氏火正，其功大矣，而其於周未有興者，楚其後也．<lb/>周衰，楚必興．興，非鄭之利也．」公曰：「吾欲居西方，何如？」<ref type="note" target="#KX2a0001_hist_042-note7" n="〔七〕"/>對曰：「其民貪而好利，<lb/>難久居．」公曰：「周衰，何國興者？」對曰：「齊、秦、晉、楚乎？夫齊，姜姓，伯夷之後也，伯<lb/>夷佐堯典禮．秦，嬴姓，伯翳之後也，伯翳佐舜懷柔百物．及楚之先，皆嘗有功於天下．而<lb/>周武王克紂後，成王封叔虞于唐，<ref type="note" target="#KX2a0001_hist_042-note8" n="〔八〕"/>其地阻險，以此有德與周衰並，亦必興矣．」桓公曰：<lb/>「善．」於是卒言王，東徙其民雒東，而虢、鄶果獻十邑，<ref type="note" target="#KX2a0001_hist_042-note9" n="〔九〕"/>竟國之．<ref type="note" target="#KX2a0001_hist_042-note10" n="〔一０〕"/><lb/></p>
<p xml:id='SHIJI_ZHSJ_042-1759a-6'>二歲，犬戎殺幽王於驪山下，并殺桓公．鄭人共立其子掘突，<ref type="note" target="#KX2a0001_hist_042-note11" n="〔一〕"/>是為武公．<ref type="note" target="#KX2a0001_hist_042-note12" n="〔二〕"/><lb/></p>
<p xml:id='SHIJI_ZHSJ_042-1759a-7'>武公十年，娶申侯女<ref type="note" target="#KX2a0001_hist_042-note13" n="〔一〕"/>為夫人，曰武姜．生太子寤生，生之難，及生，夫人弗愛．後<lb/>生少子叔段，段生易，夫人愛之．<ref type="note" target="#KX2a0001_hist_042-note14" n="〔二〕"/>二十七年，武公疾．夫人請公，欲立段為太子，公弗<lb/>聽．是歲，武公卒，寤生立，是為莊公．<lb/></p>
<p xml:id='SHIJI_ZHSJ_042-1759a-8'>莊公元年，封弟段於京，<ref type="note" target="#KX2a0001_hist_042-note15" n="〔一〕"/>號太叔．祭仲曰：「京大於國，非所以封庶也．」莊公曰：「武<lb/>姜欲之，我弗敢奪也．」段至京，繕治甲兵，與其母武姜謀襲鄭．二十二年，段果襲鄭，武姜<lb/>為內應．莊公發兵伐段，段走．伐京，京人畔段，段出走鄢．<ref type="note" target="#KX2a0001_hist_042-note16" n="〔二〕"/>鄢潰，段出奔共．<ref type="note" target="#KX2a0001_hist_042-note17" n="〔三〕"/>於是莊<lb/>公遷其母武姜於城潁，<ref type="note" target="#KX2a0001_hist_042-note18" n="〔四〕"/>誓言曰：「不至黃泉，<ref type="note" target="#KX2a0001_hist_042-note19" n="〔五〕"/>毋相見也．」居歲餘，已悔思母．潁谷之<lb/>考叔<ref type="note" target="#KX2a0001_hist_042-note20" n="〔六〕"/>有獻於公，公賜食．考叔曰：「臣有母，請君食賜臣母．」莊公曰：「我甚思母，惡負<lb/>盟，柰何？」考叔曰：「穿地至黃泉，則相見矣．」於是遂從之，見母．<lb/></p>
<p xml:id='SHIJI_ZHSJ_042-1760a-10'>二十四年，宋繆公卒，公子馮奔鄭．鄭侵周地，取禾．<ref type="note" target="#KX2a0001_hist_042-note21" n="〔一〕"/>二十五年，衞州吁弒其君桓公<lb/>自立，與宋伐鄭，以馮故也．二十七年，始朝周桓王．桓王怒其取禾，弗禮也．<ref type="note" target="#KX2a0001_hist_042-note22" n="〔二〕"/>二十九年，<lb/>莊公怒周弗禮，與魯易祊、許田．<ref type="note" target="#KX2a0001_hist_042-note23" n="〔三〕"/>三十三年，宋殺孔父．三十七年，莊公不朝周，周桓王<lb/>率陳、蔡、虢、衞伐鄭．莊公與祭仲、<ref type="note" target="#KX2a0001_hist_042-note24" n="〔四〕"/>高渠彌<ref type="note" target="#KX2a0001_hist_042-note25" n="〔五〕"/>發兵自救，王師大敗．祝聸<ref type="note" target="#KX2a0001_hist_042-note26" n="〔六〕"/>射中王<lb/>臂．祝聸請從之，鄭伯止之，曰：「犯長且難之，況敢陵天子乎？」乃止．夜令祭仲問王疾．<lb/></p>
<p xml:id='SHIJI_ZHSJ_042-1761a-12'>三十八年，北戎伐齊，齊使求救，鄭遣太子忽將兵救齊．齊釐公欲妻之，忽謝曰：「我小<lb/>國，非齊敵也．」時祭仲與俱，勸使取之，曰：「君多內寵，<ref type="note" target="#KX2a0001_hist_042-note27" n="〔一〕"/>太子無大援將不立，三公子皆<lb/>君也．」所謂三公子者，太子忽，其弟突，次弟子亹也．<ref type="note" target="#KX2a0001_hist_042-note28" n="〔二〕"/><lb/></p>
<p xml:id='SHIJI_ZHSJ_042-1761a-13'>四十三年，鄭莊公卒．初，祭仲甚有寵於莊公，莊公使為卿；公使娶鄧女，生太子忽，<lb/>故祭仲立之，是為昭公．<lb/></p>
<p xml:id='SHIJI_ZHSJ_042-1761a-14'>莊公又娶宋雍氏女，<ref type="note" target="#KX2a0001_hist_042-note29" n="〔一〕"/>生厲公突．雍氏有寵於宋．<ref type="note" target="#KX2a0001_hist_042-note30" n="〔二〕"/>宋莊公聞祭仲之立忽，乃使人<lb/>誘召祭仲而執之，曰：「不立突，將死．」亦執突以求賂焉．祭仲許宋，與宋盟．以突歸，立<lb/>之．昭公忽聞祭仲以宋要立其弟突，九月（(辛)）【丁】亥，忽出奔衞．己亥，突至鄭，立，是為厲<lb/>公．<lb/></p>
<p xml:id='SHIJI_ZHSJ_042-1762a-16'>厲公四年，祭仲專國政．厲公患之，陰使其壻雍糾欲殺祭仲．<ref type="note" target="#KX2a0001_hist_042-note31" n="〔一〕"/>糾妻，祭仲女也，知<lb/>之，謂其母曰：「父與夫孰親？」母曰：「父一而已，人盡夫也．」<ref type="note" target="#KX2a0001_hist_042-note32" n="〔二〕"/>女乃告祭仲，祭仲反殺雍<lb/>糾，戮之於市．厲公無柰祭仲何，怒糾曰：「謀及婦人，死固宜哉！」夏，厲公出居邊邑<lb/>櫟．<ref type="note" target="#KX2a0001_hist_042-note33" n="〔三〕"/>祭仲迎昭公忽，六月乙亥，復入鄭，即位．<lb/></p>
<p xml:id='SHIJI_ZHSJ_042-1762a-17'>秋，鄭厲公突因櫟人殺其大夫單伯，<ref type="note" target="#KX2a0001_hist_042-note34" n="〔一〕"/>遂居之．諸侯聞厲公出奔，伐鄭，弗克而去．<lb/>宋頗予厲公兵，自守於櫟，鄭以故亦不伐櫟．<lb/></p>
<p xml:id='SHIJI_ZHSJ_042-1763a-19'>昭公二年，自昭公為太子時，父莊公欲以高渠彌為卿，太子忽惡之，莊公弗聽，卒用渠<lb/>彌為卿．及昭公即位，懼其殺己，冬十月辛卯，渠彌與昭公出獵，射殺昭公於野．祭仲與渠<lb/>彌不敢入厲公，乃更立昭公弟子亹為君，是為子亹也，無謚號．<lb/></p>
<p xml:id='SHIJI_ZHSJ_042-1763a-20'>子亹元年七月，齊襄公會諸侯於首止，<ref type="note" target="#KX2a0001_hist_042-note35" n="〔一〕"/>鄭子亹往會，高渠彌相，從，祭仲稱疾不行．<lb/>所以然者，子亹自齊襄公為公子之時，嘗會鬬，相仇，及會諸侯，祭仲請子亹無行．子亹曰：<lb/>「齊彊，而厲公居櫟，即不往，是率諸侯伐我，內厲公．我不如往，往何遽必辱，且又何至<lb/>是！」卒行．於是祭仲恐齊并殺之，故稱疾．子亹至，不謝齊侯，齊侯怒，遂伏甲而殺子<lb/>亹．高渠彌亡歸，<ref type="note" target="#KX2a0001_hist_042-note36" n="〔二〕"/>歸與祭仲謀，召子亹弟公子嬰於陳而立之，是為鄭子．<ref type="note" target="#KX2a0001_hist_042-note37" n="〔三〕"/>是歲，齊襄<lb/>公使彭生醉拉殺魯桓公．<lb/></p>
<p xml:id='SHIJI_ZHSJ_042-1763a-21'>鄭子八年，齊人管至父等作亂，弒其君襄公．十二年，宋人長萬弒其君湣公．鄭祭仲<lb/>死．<lb/></p>
<p xml:id='SHIJI_ZHSJ_042-1763a-22'>十四年，故鄭亡厲公突在櫟者使人誘劫鄭大夫甫假，<ref type="note" target="#KX2a0001_hist_042-note38" n="〔一〕"/>要以求入．假曰：「舍我，我為<lb/>君殺鄭子而入君．」厲公與盟，乃舍之．六月甲子，假殺鄭子及其二子而迎厲公突，突自櫟<lb/>復入即位．初，內蛇與外蛇鬬於鄭南門中，內蛇死．居六年，厲公果復入．入而讓其伯父<lb/>原<ref type="note" target="#KX2a0001_hist_042-note39" n="〔二〕"/>曰：「我亡國外居，伯父無意入我，亦甚矣．」原曰：「事君無二心，人臣之職也．原知<lb/>罪矣．」遂自殺．厲公於是謂甫假曰：「子之事君有二心矣．」遂誅之．假曰：「重德不報，<lb/>誠然哉！」<lb/></p>
<p xml:id='SHIJI_ZHSJ_042-1764a-24'>厲公突後元年，齊桓公始霸．<lb/></p>
<p xml:id='SHIJI_ZHSJ_042-1764a-25'>五年，燕､衞與周惠王弟穨伐王，<ref type="note" target="#KX2a0001_hist_042-note40" n="〔一〕"/>王出奔溫，立弟穨為王．六年，惠王告急鄭，厲公<lb/>發兵擊周王子穨，弗勝，於是與周惠王歸，王居于櫟．七年春，鄭厲公與虢叔襲殺王子穨而<lb/>入惠王于周．<lb/></p>
<p xml:id='SHIJI_ZHSJ_042-1764a-26'>秋，厲公卒，子文公踕<ref type="note" target="#KX2a0001_hist_042-note41" n="〔一〕"/>立．厲公初立四歲，亡居櫟，居櫟十七歲，復入，立七歲，與<lb/>亡凡二十八年．<lb/><lb/></p>
<p xml:id='SHIJI_ZHSJ_042-1765a-28'>文公十七年，齊桓公以兵破蔡，遂伐楚，至召陵．<lb/></p>
<p xml:id='SHIJI_ZHSJ_042-1765a-29'>二十四年，文公之賤妾曰燕姞，<ref type="note" target="#KX2a0001_hist_042-note42" n="〔一〕"/>夢天與之蘭，<ref type="note" target="#KX2a0001_hist_042-note43" n="〔二〕"/>曰：「余為伯鯈．余，爾祖也．<ref type="note" target="#KX2a0001_hist_042-note44" n="〔三〕"/>以<lb/>是為而子，<ref type="note" target="#KX2a0001_hist_042-note45" n="〔四〕"/>蘭有國香．」以夢告文公，文公幸之，而予之草蘭為符．遂生子，名曰蘭．<lb/></p>
<p xml:id='SHIJI_ZHSJ_042-1765a-30'>三十六年，晉公子重耳過，文公弗禮．文公弟叔詹曰：「重耳賢，且又同姓，窮而過君，<lb/>不可無禮．」文公曰：「諸侯亡公子過者多矣，安能盡禮之！」詹曰：「君如弗禮，遂殺之；<lb/>弗殺，使即反國，為鄭憂矣．」文公弗聽．<lb/></p>
<p xml:id='SHIJI_ZHSJ_042-1765a-31'>三十七年春，晉公子重耳反國，立，是為文公．秋，鄭入滑，滑聽命，已而反與衞，於是<lb/>鄭伐滑．<ref type="note" target="#KX2a0001_hist_042-note46" n="〔一〕"/>周襄王使伯󷍪<ref type="note" target="#KX2a0001_hist_042-note47" n="〔二〕"/>請滑．鄭文公怨惠王之亡在櫟，而文公父厲公入之，而惠王<lb/>不賜厲公爵祿，<ref type="note" target="#KX2a0001_hist_042-note48" n="〔三〕"/>又怨襄王之與衞滑，故不聽襄王請而囚伯󷍪．王怒，與翟人伐鄭，弗克．<lb/>冬，翟攻伐襄王，襄王出奔鄭，鄭文公居王于氾．三十八年，晉文公入襄王成周．<lb/></p>
<p xml:id='SHIJI_ZHSJ_042-1766a-33'>四十一年，助楚擊晉．自晉文公之過無禮，故背晉助楚．四十三年，晉文公與秦穆公<lb/>共圍鄭，討其助楚攻晉者，及文公過時之無禮也．初，鄭文公有三夫人，寵子五人，皆以罪<lb/>蚤死．公怒，溉<ref type="note" target="#KX2a0001_hist_042-note49" n="〔一〕"/>逐羣公子．子蘭奔晉，從晉文公圍鄭．時蘭事晉文公甚謹，愛幸之，乃<lb/>私於晉，以求入鄭為太子．晉於是欲得叔詹為僇．鄭文公恐，不敢謂叔詹言．詹聞，言於<lb/>鄭君曰：「臣謂君，君不聽臣，晉卒為患．然晉所以圍鄭，以詹，詹死而赦鄭國，詹之願也．」<lb/>乃自殺．鄭人以詹尸與晉．晉文公曰：「必欲一見鄭君，辱之而去．」鄭人患之，乃使人私<lb/>於秦曰：「破鄭益晉，非秦之利也．」秦兵罷．晉文公欲入蘭為太子，以告鄭．鄭大夫石癸<lb/>曰：「吾聞姞姓乃后稷之元妃，<ref type="note" target="#KX2a0001_hist_042-note50" n="〔二〕"/>其後當有興者．子蘭母，其後也．且夫人子盡已死，餘庶<lb/>子無如蘭賢．今圍急，晉以為請，利孰大焉！」遂許晉，與盟，而卒立子蘭為太子，晉兵乃<lb/>罷去．<lb/></p>
<p xml:id='SHIJI_ZHSJ_042-1767a-35'>四十五年，文公卒，子蘭立，是為繆公．<lb/></p>
<p xml:id='SHIJI_ZHSJ_042-1767a-36'>繆公元年春，秦繆公使三將將兵欲襲鄭，至滑，逢鄭賈人弦高詐以十二牛勞軍，故秦兵<lb/>不至而還，晉敗之於崤．初，往年鄭文公之卒也，鄭司城繒賀以鄭情賣之，秦兵故來．三<lb/>年，鄭發兵從晉伐秦，敗秦兵於汪．<lb/></p>
<p xml:id='SHIJI_ZHSJ_042-1767a-37'>往年<ref type="note" target="#KX2a0001_hist_042-note51" n="〔一〕"/>楚太子商臣弒其父成王代立．二十一年，與宋華元伐鄭．華元殺羊食士，不<lb/>與其御羊斟，怒以馳鄭，鄭囚華元．宋贖華元，元亦亡去．晉使趙穿以兵伐鄭．<lb/></p>
<p xml:id='SHIJI_ZHSJ_042-1767a-38'>二十二年，鄭繆公卒，子夷立，是為靈公．<lb/></p>
<p xml:id='SHIJI_ZHSJ_042-1767a-39'>靈公元年春，楚獻黿於靈公．子家､子公將朝靈公，<ref type="note" target="#KX2a0001_hist_042-note52" n="〔一〕"/>子公之食指動，<ref type="note" target="#KX2a0001_hist_042-note53" n="〔二〕"/>謂子家曰：<lb/>「佗日指動，必食異物．」及入，見靈公進黿羹，子公笑曰：「果然！」靈公問其笑故，具告靈<lb/>公．靈公召之，獨弗予羹．子公怒，染其指，<ref type="note" target="#KX2a0001_hist_042-note54" n="〔三〕"/>嘗之而出．公怒，欲殺子公．子公與子家謀<lb/>先．夏，弒靈公．鄭人欲立靈公弟去疾，去疾讓曰：「必以賢，則去疾不肖；必以順，則公子<lb/>堅長．」堅者，靈公庶弟，<ref type="note" target="#KX2a0001_hist_042-note55" n="〔四〕"/>去疾之兄也．於是乃立子堅，是為襄公．<lb/></p>
<p xml:id='SHIJI_ZHSJ_042-1768a-41'>襄公立，將盡去繆氏．繆氏者，殺靈公､子公之族家也．去疾曰：「必去繆氏，我將去之．」<lb/>乃止．皆以為大夫．<lb/></p>
<p xml:id='SHIJI_ZHSJ_042-1768a-42'>襄公元年，楚怒鄭受宋賂縱華元，伐鄭．鄭背楚，與晉親．五年，楚復伐鄭，晉來救之．<lb/>六年，子家卒，國人復逐其族，以其弒靈公也．<lb/></p>
<p xml:id='SHIJI_ZHSJ_042-1768a-43'>七年，鄭與晉盟鄢陵．八年，楚莊王以鄭與晉盟，來伐，圍鄭三月，鄭以城降楚．楚王<lb/>入自皇門，鄭襄公肉袒掔羊以迎，曰：「孤不能事邊邑，使君王懷怒以及獘邑，孤之罪也．敢<lb/>不惟命是聽．君王遷之江南，及以賜諸侯，亦惟命是聽．若君王不忘厲､宣王，桓､武公，哀<lb/>不忍絕其社稷，錫不毛之地，<ref type="note" target="#KX2a0001_hist_042-note56" n="〔一〕"/>使復得改事君王，孤之願也，然非所敢望也．敢布腹心，惟<lb/>命是聽．」莊王為卻三十里而後舍．楚羣臣曰：「自郢至此，士大夫亦久勞矣．今得國舍<lb/>之，何如？」莊王曰：「所為伐，伐不服也．今已服，尚何求乎？」卒去．晉聞楚之伐鄭，發<lb/>兵救鄭．其來持兩端，故遲，比至河，楚兵已去．晉將率或欲渡，或欲還，卒渡河．莊王聞，<lb/>還擊晉．鄭反助楚，大破晉軍於河上．十年，晉來伐鄭，以其反晉而親楚也．<lb/></p>
<p xml:id='SHIJI_ZHSJ_042-1769a-45'>十一年，楚莊王伐宋，宋告急于晉．晉景公欲發兵救宋，伯宗諫晉君曰：「天方開楚，未<lb/>可伐也．」乃求壯士得霍人解揚，字子虎，誆楚，令宋毋降．過鄭，鄭與楚親，乃執解揚而獻<lb/>楚．楚王厚賜與約，使反其言，令宋趣降，三要乃許．於是楚登解揚樓車，<ref type="note" target="#KX2a0001_hist_042-note57" n="〔一〕"/>令呼宋．遂<lb/>負楚約而致其晉君命曰：「晉方悉國兵以救宋，宋雖急，慎毋降楚，晉兵今至矣！」楚莊王<lb/>大怒，將殺之．解揚曰：「君能制命為義，臣能承命為信．受吾君命以出，有死無隕．」<ref type="note" target="#KX2a0001_hist_042-note58" n="〔二〕"/><lb/>莊王曰：「若之許我，已而背之，其信安在？」解揚曰：「所以許王，欲以成吾君命也．」將<lb/>死，顧謂楚軍曰：「為人臣無忘盡忠得死者！」楚王諸弟皆諫王赦之，於是赦解揚使歸．晉<lb/>爵之為上卿．<lb/></p>
<p xml:id='SHIJI_ZHSJ_042-1769a-46'>十八年，襄公卒，子悼公<ref type="note" target="#KX2a0001_hist_042-note59" n="〔一〕"/>立．<lb/></p>
<p xml:id='SHIJI_ZHSJ_042-1770a-48'>悼公元年，鄦公<ref type="note" target="#KX2a0001_hist_042-note60" n="〔一〕"/>惡鄭於楚，悼公使弟睔<ref type="note" target="#KX2a0001_hist_042-note61" n="〔二〕"/>於楚自訟．訟不直，楚囚睔．於是鄭悼<lb/>公來與晉平，遂親．睔私於楚子反，子反言歸睔於鄭．<lb/></p>
<p xml:id='SHIJI_ZHSJ_042-1770a-49'>二年，楚伐鄭，晉兵來救．是歲，悼公卒，立其弟睔，是為成公．<lb/></p>
<p xml:id='SHIJI_ZHSJ_042-1770a-50'>成公三年，楚共王曰「鄭成公孤有德焉」，使人來與盟．成公私與盟．秋，成公朝晉，<lb/>晉曰「鄭私平於楚」，執之．使欒書伐鄭．四年春，鄭患晉圍，公子如乃立成公庶兄繻<ref type="note" target="#KX2a0001_hist_042-note62" n="〔一〕"/><lb/>為君．其四月，晉聞鄭立君，乃歸成公．鄭人聞成公歸，亦殺君繻，迎成公．晉兵去．<lb/></p>
<p xml:id='SHIJI_ZHSJ_042-1770a-51'>十年，背晉盟，盟於楚．晉厲公怒，發兵伐鄭．楚共王救鄭．晉楚戰鄢陵，楚兵敗，晉<lb/>射傷楚共王目，俱罷而去．十三年，晉悼公伐鄭，兵於洧上．<ref type="note" target="#KX2a0001_hist_042-note63" n="〔一〕"/>鄭城守，晉亦去．<lb/></p>
<p xml:id='SHIJI_ZHSJ_042-1771a-53'>十四年，成公卒，子惲<ref type="note" target="#KX2a0001_hist_042-note64" n="〔一〕"/>立．是為釐公．<lb/></p>
<p xml:id='SHIJI_ZHSJ_042-1771a-54'>釐公五年，鄭相子駟朝釐公，釐公不禮．子駟怒，使廚人藥殺釐公，<ref type="note" target="#KX2a0001_hist_042-note65" n="〔一〕"/>赴諸侯曰「釐<lb/>公暴病卒」．立釐公子嘉，嘉時年五歲，是為簡公．<lb/></p>
<p xml:id='SHIJI_ZHSJ_042-1771a-55'>簡公元年，諸公子謀欲誅相子駟，子駟覺之，反盡誅諸公子．二年，晉伐鄭，鄭與盟，晉<lb/>去．冬，又與楚盟．子駟畏誅，故兩親晉､楚．三年，相子駟欲自立為君，公子子孔使尉止<lb/>殺相子駟而代之．子孔又欲自立．子產曰：「子駟為不可，誅之，今又效之，是亂無時息<lb/>也．」於是子孔從之而相鄭簡公．<lb/></p>
<p xml:id='SHIJI_ZHSJ_042-1771a-56'>四年，晉怒鄭與楚盟，伐鄭，鄭與盟．楚共王救鄭，敗晉兵．簡公欲與晉平，楚又囚鄭<lb/>使者．<lb/></p>
<p xml:id='SHIJI_ZHSJ_042-1771a-57'>十二年，簡公怒相子孔專國權，誅之，而以子產為卿．十九年，簡公如晉請衞君還，而<lb/>封子產以六邑．<ref type="note" target="#KX2a0001_hist_042-note66" n="〔一〕"/>子產讓，受其三邑．二十二年，吳使延陵季子於鄭，見子產如舊交，謂子<lb/>產曰：「鄭之執政者侈，難將至，政將及子．子為政，必以禮；不然，鄭將敗．」子產厚遇季<lb/>子．二十三年，諸公子爭寵相殺，又欲殺子產．公子或諫曰：「子產仁人，鄭所以存者子產<lb/>也，勿殺！」乃止．<lb/></p>
<p xml:id='SHIJI_ZHSJ_042-1772a-59'>二十五年，鄭使子產於晉，問平公疾．平公曰：「卜而曰實沈､臺駘為祟，史官莫知，敢<lb/>問？」對曰：「高辛氏有二子，長曰閼伯，季曰實沈，居曠林，<ref type="note" target="#KX2a0001_hist_042-note67" n="〔一〕"/>不相能也，日操干戈以相征<lb/>伐．后帝弗臧，<ref type="note" target="#KX2a0001_hist_042-note68" n="〔二〕"/>遷閼伯于商丘，主辰，<ref type="note" target="#KX2a0001_hist_042-note69" n="〔三〕"/>商人是因，故辰為商星．<ref type="note" target="#KX2a0001_hist_042-note70" n="〔四〕"/>遷實沈于大夏，<lb/>主參，<ref type="note" target="#KX2a0001_hist_042-note71" n="〔五〕"/>唐人是因，服事夏､商，<ref type="note" target="#KX2a0001_hist_042-note72" n="〔六〕"/>其季世曰唐叔虞．<ref type="note" target="#KX2a0001_hist_042-note73" n="〔七〕"/>當武王邑姜方娠大叔，夢帝謂<lb/>己：<ref type="note" target="#KX2a0001_hist_042-note74" n="〔八〕"/>『余命而子曰虞，<ref type="note" target="#KX2a0001_hist_042-note75" n="〔九〕"/>乃與之唐，屬之參而蕃育其子孫．』及生有文在其掌曰『虞』，遂<lb/>以命之．及成王滅唐而國大叔焉．故參為晉星．<ref type="note" target="#KX2a0001_hist_042-note76" n="〔一０〕"/>由是觀之，則實沈，參神也．昔金天氏<lb/>有裔子曰昧，為玄冥師，<ref type="note" target="#KX2a0001_hist_042-note77" n="〔一一〕"/>生允格､臺駘．<ref type="note" target="#KX2a0001_hist_042-note78" n="〔一二〕"/>臺駘能業其官，<ref type="note" target="#KX2a0001_hist_042-note79" n="〔一三〕"/>宣汾､洮，<ref type="note" target="#KX2a0001_hist_042-note80" n="〔一四〕"/>障大澤，<ref type="note" target="#KX2a0001_hist_042-note81" n="〔一五〕"/><lb/>以處太原．<ref type="note" target="#KX2a0001_hist_042-note82" n="〔一六〕"/>帝用嘉之，國之汾川．<ref type="note" target="#KX2a0001_hist_042-note83" n="〔一七〕"/>沈､姒､蓐､黃實守其祀．<ref type="note" target="#KX2a0001_hist_042-note84" n="〔一八〕"/>今晉主汾川而滅之．<ref type="note" target="#KX2a0001_hist_042-note85" n="〔一九〕"/><lb/>由是觀之，則臺駘，汾､洮神也．然是二者不害君身．山川之神，則水旱之菑禜之；<ref type="note" target="#KX2a0001_hist_042-note86" n="〔二０〕"/>日月<lb/>星辰之神，則雪霜風雨不時禜之；若君疾，飲食哀樂女色所生也．」平公及叔嚮曰：「善，博<lb/>物君子也！」厚為之禮於子產．<lb/></p>
<p xml:id='SHIJI_ZHSJ_042-1774a-62'>二十七年夏，鄭簡公朝晉．冬，畏楚靈王之彊，又朝楚，子產從．二十八年，鄭君病，使<lb/>子產會諸侯，與楚靈王盟於申，誅齊慶封．<lb/></p>
<p xml:id='SHIJI_ZHSJ_042-1774a-63'>三十六年，簡公卒，子定公寧立．秋，定公朝晉昭公．<lb/></p>
<p xml:id='SHIJI_ZHSJ_042-1774a-64'>定公元年，楚公子[⿱𠫓廾]疾弒其君靈王而自立，為平王．欲行德諸侯．歸靈王所侵鄭地于<lb/>鄭．<lb/></p>
<p xml:id='SHIJI_ZHSJ_042-1774a-65'>四年，晉昭公卒，其六卿彊，公室卑．子產謂韓宣子曰：「為政必以德，毋忘所以立．」<lb/></p>
<p xml:id='SHIJI_ZHSJ_042-1774a-66'>六年，鄭火，公欲禳之．子產曰：「不如修德．」<lb/></p>
<p xml:id='SHIJI_ZHSJ_042-1774a-67'>八年，楚太子建來奔．十年，太子建與晉謀襲鄭．鄭殺建，建子勝奔吳．<lb/></p>
<p xml:id='SHIJI_ZHSJ_042-1774a-68'>十一年，定公如晉．晉與鄭謀，誅周亂臣，入敬王于周．<ref type="note" target="#KX2a0001_hist_042-note87" n="〔一〕"/><lb/></p>
<p xml:id='SHIJI_ZHSJ_042-1775a-70'>十三年，定公卒，子獻公蠆立．獻公十三年卒，子聲公勝立．當是時，晉六卿彊，侵奪<lb/>鄭，鄭遂弱．<lb/></p>
<p xml:id='SHIJI_ZHSJ_042-1775a-71'>聲公五年，鄭相子產卒，<ref type="note" target="#KX2a0001_hist_042-note88" n="〔一〕"/>鄭人皆哭泣，悲之如亡親戚．子產者，鄭成公少子也．為<lb/>人仁愛人，事君忠厚．孔子嘗過鄭，與子產如兄弟云．及聞子產死，孔子為泣曰：「古之遺<lb/>愛也！」<ref type="note" target="#KX2a0001_hist_042-note89" n="〔二〕"/><lb/></p>
<p xml:id='SHIJI_ZHSJ_042-1775a-72'>八年，晉范､中行氏反晉，告急於鄭，鄭救之．晉伐鄭，敗鄭軍於鐵．<ref type="note" target="#KX2a0001_hist_042-note90" n="〔一〕"/><lb/></p>
<p xml:id='SHIJI_ZHSJ_042-1775a-73'>十四年，宋景公滅曹．二十年，齊田常弒其君簡公，而常相於齊．二十二年，楚惠王滅<lb/>陳．孔子卒．<lb/></p>
<p xml:id='SHIJI_ZHSJ_042-1775a-74'>三十六年，晉知伯伐鄭，取九邑．<lb/></p>
<p xml:id='SHIJI_ZHSJ_042-1776a-76'>三十七年，聲公卒，子哀公易立．<ref type="note" target="#KX2a0001_hist_042-note91" n="〔一〕"/>哀公八年，鄭人弒哀公而立聲公弟丑，是為共公．<lb/>共公三年，三晉滅知伯．三十一年，共公卒，子幽公已立．幽公元年，韓武子伐鄭，殺幽公．<lb/>鄭人立幽公弟駘，是為繻公．<ref type="note" target="#KX2a0001_hist_042-note92" n="〔二〕"/><lb/></p>
<p xml:id='SHIJI_ZHSJ_042-1776a-77'>繻公十五年，韓景侯伐鄭，取雍丘．鄭城京．<lb/></p>
<p xml:id='SHIJI_ZHSJ_042-1776a-78'>十六年，鄭伐韓，敗韓兵於負黍．<ref type="note" target="#KX2a0001_hist_042-note93" n="〔一〕"/>二十年，韓､趙､魏列為諸侯．二十三年，鄭圍韓之<lb/>陽翟．<lb/></p>
<p xml:id='SHIJI_ZHSJ_042-1776a-79'>二十五年，鄭君殺其相子陽．二十七，子陽之黨共弒繻公駘而立幽公弟乙為君，是<lb/>為鄭君．<ref type="note" target="#KX2a0001_hist_042-note94" n="〔一〕"/><lb/></p>
<p xml:id='SHIJI_ZHSJ_042-1776a-80'>鄭君乙立二年，鄭負黍反，復歸韓．十一年，韓伐鄭，取陽城．<lb/></p>
<p xml:id='SHIJI_ZHSJ_042-1776a-81'>二十一年，韓哀侯滅鄭，并其國．<lb/><lb/></p>
<p xml:id='SHIJI_ZHSJ_042-1777a-83'>太史公曰：語有之，「以權利合者，權利盡而交疏」，甫瑕是也．甫瑕雖以劫殺鄭子內厲<lb/>公，厲公終背而殺之，此與晉之里克何異？守節如荀息，身死而不能存奚齊．變所從來，亦<lb/>多故矣！<lb/><ref type="note" target="#KX2a0001_hist_042-note95" n="贊"/></p>
</div>
<div type="notes">
<note xml:id="KX2a0001_hist_042-note0"></note>
<note xml:id="KX2a0001_hist_042-note1">〔一〕集解徐廣曰：「年表云母弟．」<lb/></note>
<note xml:id="KX2a0001_hist_042-note2">〔二〕索隱鄭，縣名，屬京兆．秦武公十一年「初縣杜、鄭」是也．又系本云「桓公居棫林，徙拾」．宋忠云「棫林與拾<lb/>皆舊地名」，是封桓公乃名為鄭耳．至秦之縣鄭，蓋是鄭武公東徙新鄭之後，其舊鄭乃是故都，故秦始縣之．<lb/></note>
<note xml:id="KX2a0001_hist_042-note3">〔三〕集解韋昭曰：「幽王八年為司徒．」索隱韋昭據國語以幽王八年為司徒也．<lb/></note>
<note xml:id="KX2a0001_hist_042-note4">〔四〕集解虞翻曰：「周太史．」<lb/></note>
<note xml:id="KX2a0001_hist_042-note5">〔五〕集解徐廣曰：「虢在成皋，鄶在密縣．」駰案：虞翻曰「虢，姬姓，東虢也．鄶，妘姓」．正義括地志云：「洛州<lb/>氾水縣，古東虢叔之國，東虢君也．」又云：「故鄶城在鄭州新鄭縣東北三十二里．」<lb/></note>
<note xml:id="KX2a0001_hist_042-note6">〔六〕索隱鄭語云「虢叔恃勢，鄶仲恃險，皆有驕侈，又加之以貪冒」是也．虢叔，文王弟．鄶，妘姓之國也．<lb/></note>
<note xml:id="KX2a0001_hist_042-note7">〔七〕索隱國語曰：「公曰『謝西之九州何如』．」韋昭云「謝，申伯之國．謝西有九州．二千五百家為州」．其說蓋異<lb/>此．<lb/></note>
<note xml:id="KX2a0001_hist_042-note8">〔八〕集解徐廣曰：「晉世家曰唐叔虞，姓姬氏，字子于．」索隱唐者，古國，堯之後，其君曰叔虞．何以知然者？<lb/>據此系家下文云「唐人之季代曰唐叔虞．當武王邑姜方動大叔，夢天命而子曰虞，與之唐．及生有文在手曰<lb/>『虞』，遂以名之．及成王滅唐而國太叔，故因以稱唐叔虞」．杜預亦曰「取唐君之名」是也．<lb/></note>
<note xml:id="KX2a0001_hist_042-note9">〔九〕集解虞翻曰：「十邑謂虢、鄶、鄢、蔽、補、丹、依、󷍩、歷、莘也．」索隱國語云：「太史伯曰『若克二邑，鄢、蔽、<lb/>補、丹、依、󷍩、歷、莘君之土也』．」虞翻注皆依國語為說．<lb/></note>
<note xml:id="KX2a0001_hist_042-note10">〔一０〕集解韋昭曰：「後武公竟取十邑地而居之，今河南新鄭也．」<lb/></note>
<note xml:id="KX2a0001_hist_042-note11">〔一〕正義上求勿反，下戶骨反．<lb/></note>
<note xml:id="KX2a0001_hist_042-note12">〔二〕索隱譙周云「名突滑」，皆非也．蓋古史失其名，太史公循舊失而妄記之耳．何以知其然者？按下文其孫昭公<lb/>名忽，厲公名突，豈有孫與祖同名乎？當是舊史雜記昭厲忽突之名，遂誤以掘突為武公之字耳．<lb/></note>
<note xml:id="KX2a0001_hist_042-note13">〔一〕正義括地志云：「故申城在鄧州南陽縣北三十里．」左傳云「鄭武公取於申也．」<lb/></note>
<note xml:id="KX2a0001_hist_042-note14">〔二〕集解徐廣曰：「年表云十四年生寤生，十七年生太叔段．」<lb/></note>
<note xml:id="KX2a0001_hist_042-note15">〔一〕集解賈逵曰：「京，鄭都邑．」杜預曰：「今滎陽京縣．」<lb/></note>
<note xml:id="KX2a0001_hist_042-note16">〔二〕正義鄔音烏古反．今新鄭縣南鄔頭有村，多萬家．舊作「鄢」，音偃．杜預云：「鄢，今鄢陵也．」<lb/></note>
<note xml:id="KX2a0001_hist_042-note17">〔三〕集解賈逵曰：「共，國名也．」杜預曰：「今汲郡共縣也．」正義按：今衞州共城縣是也．<lb/></note>
<note xml:id="KX2a0001_hist_042-note18">〔四〕集解賈逵曰：「鄭地．」正義疑許州臨潁縣是也．<lb/></note>
<note xml:id="KX2a0001_hist_042-note19">〔五〕集解服虔曰：「天玄地黃，泉在地中，故言黃泉．」<lb/></note>
<note xml:id="KX2a0001_hist_042-note20">〔六〕集解賈逵曰：「潁谷，鄭地．」正義括地志云：「潁水源出洛州嵩高縣東南三十里陽乾山，今俗名潁山泉．源<lb/>出山之東谷．其側有古人居處，俗名為潁墟，故老云是潁考叔故居，即酈元注水經所謂潁谷也．」<lb/></note>
<note xml:id="KX2a0001_hist_042-note21">〔一〕索隱隱二年左傳「鄭武公、莊公為平王卿士．王貳于虢，及王崩，周人將畀虢公政．夏四月，鄭祭足帥師取溫<lb/>之麥，秋又取成周之禾」是．<lb/></note>
<note xml:id="KX2a0001_hist_042-note22">〔二〕索隱杜預曰：「桓王即位，周鄭交惡，至是始朝，故言始也．」左傳又曰：「周桓公言於王曰『我周之東遷，晉鄭焉<lb/>依．善鄭以勸來者，猶懼不蔇，況不禮焉，鄭不來矣』．」<lb/></note>
<note xml:id="KX2a0001_hist_042-note23">〔三〕索隱許田，近許之田，魯朝宿之邑．祊者，鄭所受助祭太山之湯沐邑．鄭以天子不能巡守，故以祊易許田，各<lb/>從其近．<lb/></note>
<note xml:id="KX2a0001_hist_042-note24">〔四〕索隱左傳祭仲足，蓋祭是邑，其人名仲字仲足，故傳云祭封人仲足是也．此繻葛之戰在魯桓公五年．<lb/></note>
<note xml:id="KX2a0001_hist_042-note25">〔五〕索隱一作「彌」，一作「眯」，並名卑反．<lb/></note>
<note xml:id="KX2a0001_hist_042-note26">〔六〕索隱左傳作「祝」．<lb/></note>
<note xml:id="KX2a0001_hist_042-note27">〔一〕集解服虔曰：「言庶子有寵者多．」<lb/></note>
<note xml:id="KX2a0001_hist_042-note28">〔二〕索隱此文則數太子忽及突、子亹為三，而杜預云不數太子，以子突、子亹、子儀為三，蓋得之．<lb/></note>
<note xml:id="KX2a0001_hist_042-note29">〔一〕集解賈逵曰：「雍氏，黃帝之孫，姞姓之後，為宋大夫．」<lb/></note>
<note xml:id="KX2a0001_hist_042-note30">〔二〕集解服虔曰：「為宋正卿，故曰有寵．」<lb/></note>
<note xml:id="KX2a0001_hist_042-note31">〔一〕集解賈逵曰：「雍糾，鄭大夫．」<lb/></note>
<note xml:id="KX2a0001_hist_042-note32">〔二〕集解杜預曰：「婦人在室則天父，出則天夫．女以為疑，故母以所生為本解之．」<lb/></note>
<note xml:id="KX2a0001_hist_042-note33">〔三〕集解宋忠曰：「今潁川陽翟縣．」索隱按：櫟音歷，即鄭初得十邑之歷也．<lb/></note>
<note xml:id="KX2a0001_hist_042-note34">〔一〕集解杜預曰：「鄭守櫟大夫也．」索隱依左傳作「檀伯」．檀伯，鄭守櫟大夫，事在桓十五年．此文誤為「單<lb/>伯」者，蓋亦有所因也．按魯莊公十四年，厲公自櫟侵鄭，事與周單伯會齊師伐宋相連，故誤耳．<lb/></note>
<note xml:id="KX2a0001_hist_042-note35">〔一〕集解服虔曰：「首止，近鄭之地．」杜預曰：「首止，衞地．陳留襄邑縣東南有首鄉．」<lb/></note>
<note xml:id="KX2a0001_hist_042-note36">〔二〕索隱左氏云轘高渠彌．<lb/></note>
<note xml:id="KX2a0001_hist_042-note37">〔三〕索隱左傳以鄭子名子儀，此云嬰，蓋別有所見．<lb/></note>
<note xml:id="KX2a0001_hist_042-note38">〔一〕索隱左傳作「傅瑕」．此本多假借，亦依字讀．<lb/></note>
<note xml:id="KX2a0001_hist_042-note39">〔二〕索隱左傳謂之原繁．<lb/></note>
<note xml:id="KX2a0001_hist_042-note40">〔一〕索隱惠王，莊王孫，僖王子．子穨，莊王之妾王姚所生．事在莊十九年．<lb/></note>
<note xml:id="KX2a0001_hist_042-note41">〔一〕索隱音在接反．系本云文公徙鄭．宋忠云即新鄭．<lb/></note>
<note xml:id="KX2a0001_hist_042-note42">〔一〕集解賈逵曰：「姞，南燕姓．」<lb/></note>
<note xml:id="KX2a0001_hist_042-note43">〔二〕集解賈逵曰：「香草也．」<lb/></note>
<note xml:id="KX2a0001_hist_042-note44">〔三〕集解賈逵曰：「伯鯈，南燕祖．」<lb/></note>
<note xml:id="KX2a0001_hist_042-note45">〔四〕集解王肅曰：「以是蘭也為汝子之名．」<lb/></note>
<note xml:id="KX2a0001_hist_042-note46">〔一〕索隱僖二十四年左傳「鄭公子士泄､堵俞彌帥師伐滑」．<lb/></note>
<note xml:id="KX2a0001_hist_042-note47">〔二〕索隱音服．左傳「王使伯服､游孫伯如鄭請滑」．杜預云「二子周大夫」．知伯󷍪即伯服也．<lb/></note>
<note xml:id="KX2a0001_hist_042-note48">〔三〕索隱此言爵祿，與左氏說異．左傳云「鄭伯享王，王以后之鞶鑑與之．虢公請器，王予之爵」．則爵酒器，是太<lb/>史公與丘明說別也．<lb/></note>
<note xml:id="KX2a0001_hist_042-note49">〔一〕集解徐廣曰：「一作『瑕』．」索隱音蔇．左傳作「瑕」．<lb/></note>
<note xml:id="KX2a0001_hist_042-note50">〔二〕集解杜預曰：「姞姓之女，為后稷妃．」<lb/></note>
<note xml:id="KX2a0001_hist_042-note51">〔一〕集解徐廣曰：「繆公之二年．」<lb/></note>
<note xml:id="KX2a0001_hist_042-note52">〔一〕集解賈逵曰：「二子鄭卿也．」<lb/></note>
<note xml:id="KX2a0001_hist_042-note53">〔二〕集解服虔曰：「第二指．」<lb/></note>
<note xml:id="KX2a0001_hist_042-note54">〔三〕集解左傳曰：「染指於鼎．」<lb/></note>
<note xml:id="KX2a0001_hist_042-note55">〔四〕集解徐廣曰：「年表云靈公庶兄．」<lb/></note>
<note xml:id="KX2a0001_hist_042-note56">〔一〕集解何休曰：「墝埆不生五穀曰不毛．謙不敢求肥饒．」<lb/></note>
<note xml:id="KX2a0001_hist_042-note57">〔一〕集解服虔曰：「樓車所以窺望敵軍，兵法所謂『雲梯』也．」杜預曰：「樓車，車上望櫓也．」<lb/></note>
<note xml:id="KX2a0001_hist_042-note58">〔二〕集解服虔曰：「隕，墜也．」<lb/></note>
<note xml:id="KX2a0001_hist_042-note59">〔一〕索隱劉音祕．鄒本一作「沸」，一作「弗」．左傳作「費」，音扶味反．<lb/></note>
<note xml:id="KX2a0001_hist_042-note60">〔一〕集解徐廣曰：「鄦音許．許公，靈公也．」<lb/></note>
<note xml:id="KX2a0001_hist_042-note61">〔二〕索隱公遜反．<lb/></note>
<note xml:id="KX2a0001_hist_042-note62">〔一〕索隱音須．鄒氏云：「一作『纁』，音訓．」<lb/></note>
<note xml:id="KX2a0001_hist_042-note63">〔一〕集解服虔曰：「洧，水名．」正義括地志云：「洧水在鄭州新鄭縣北三里，古新鄭城南．韓詩外傳云『鄭俗，二<lb/>月桃花水出時，會於溱､洧水上，以自祓除』．」按：在古城城南，與溱水合．<lb/></note>
<note xml:id="KX2a0001_hist_042-note64">〔一〕索隱紆紛反．左傳作「髡頑」．<lb/></note>
<note xml:id="KX2a0001_hist_042-note65">〔一〕集解徐廣曰：「年表云子駟使賊夜弒僖公．」<lb/></note>
<note xml:id="KX2a0001_hist_042-note66">〔一〕集解服虔曰：「四井為邑．」<lb/></note>
<note xml:id="KX2a0001_hist_042-note67">〔一〕索隱賈逵曰：「曠，大也．」<lb/></note>
<note xml:id="KX2a0001_hist_042-note68">〔二〕集解賈逵曰：「后帝，堯也．臧，善也．」<lb/></note>
<note xml:id="KX2a0001_hist_042-note69">〔三〕集解賈逵曰：「商丘在漳南．」杜預曰：「商丘，宋地．」服虔曰：「辰，大火，主祀也．」<lb/></note>
<note xml:id="KX2a0001_hist_042-note70">〔四〕集解服虔曰：「商人，契之先，湯之始祖相土封閼伯之故地，因其故國而代之．」<lb/></note>
<note xml:id="KX2a0001_hist_042-note71">〔五〕集解服虔曰：「大夏在汾澮之閒，主祀參星．」杜預曰；「大夏，今晉陽縣．」<lb/></note>
<note xml:id="KX2a0001_hist_042-note72">〔六〕集解賈逵曰：「唐人謂陶唐氏之胤劉累事夏孔甲，封於大夏，因實沈之國，子孫服事夏､商也．」正義括地志<lb/>云：「故唐城在絳州翼城縣西二十里．徐才宗國都城記云『唐國，帝堯之裔子所封．春秋云「夏孔甲時有堯苗冑<lb/>劉累者，以豢龍事孔甲，夏后嘉之，賜曰御龍氏，以更豕韋之後．龍一雌死，潛醢之以食夏后．既而使求之，懼而<lb/>遷于魯縣」．夏后蓋別封劉累之後于夏之墟，為唐侯．至周成王時，唐人作亂，成王滅之而封太叔，遷唐人子孫<lb/>于杜，謂之杜伯，范氏所云在周為唐杜氏也』．地記云『唐氏在大夏之墟，屬河東安縣．今在絳城西北一百里有唐<lb/>城者，以為唐舊國』．」然則叔虞之封即此地也．<lb/></note>
<note xml:id="KX2a0001_hist_042-note73">〔七〕集解杜預曰：「唐人之季世，其君曰叔虞．」<lb/></note>
<note xml:id="KX2a0001_hist_042-note74">〔八〕集解賈逵曰：「帝，天也．己，武王也．」<lb/></note>
<note xml:id="KX2a0001_hist_042-note75">〔九〕集解杜預曰：「取唐君之名．」<lb/></note>
<note xml:id="KX2a0001_hist_042-note76">〔一０〕集解賈逵曰：「晉主祀參，參為晉星．」<lb/></note>
<note xml:id="KX2a0001_hist_042-note77">〔一一〕集解服虔曰：「金天，少也．玄冥，水官也．師，長也．昧為水官之長．」<lb/></note>
<note xml:id="KX2a0001_hist_042-note78">〔一二〕集解服虔曰：「允格､臺駘，兄弟也．」<lb/></note>
<note xml:id="KX2a0001_hist_042-note79">〔一三〕集解服虔曰：「脩昧之職．」<lb/></note>
<note xml:id="KX2a0001_hist_042-note80">〔一四〕集解賈逵曰：「宣猶通也．汾､洮，二水名．」<lb/></note>
<note xml:id="KX2a0001_hist_042-note81">〔一五〕集解服虔曰：「陂障其水也．」<lb/></note>
<note xml:id="KX2a0001_hist_042-note82">〔一六〕集解服虔曰：「太原，汾水名．」杜預曰：「太原，晉陽也，臺駘之所居者．」<lb/></note>
<note xml:id="KX2a0001_hist_042-note83">〔一七〕集解服虔曰：「帝顓頊也．」<lb/></note>
<note xml:id="KX2a0001_hist_042-note84">〔一八〕集解賈逵曰：「四國臺駘之後也．」<lb/></note>
<note xml:id="KX2a0001_hist_042-note85">〔一九〕集解賈逵曰：「滅四國．」<lb/></note>
<note xml:id="KX2a0001_hist_042-note86">〔二０〕集解服虔曰：「禜為營，攢用幣也．若有水旱，則禜祭山川之神以祈福也．」<lb/></note>
<note xml:id="KX2a0001_hist_042-note87">〔一〕索隱王避弟子朝之亂出居狄泉，在昭二十三年；至二十六年，晉､鄭入之．經曰「天王入于成周」是也．<lb/></note>
<note xml:id="KX2a0001_hist_042-note88">〔一〕正義括地志云：「子產墓在新鄭縣西南三十五里．酈元注水經云『子產墓在潩水上，累石為方墳，墳東北向鄭<lb/>城，杜預云言不忘本』．」<lb/></note>
<note xml:id="KX2a0001_hist_042-note89">〔二〕集解賈逵曰：「愛，惠也．」杜預曰：「子產見愛，有古人遺風也．」<lb/></note>
<note xml:id="KX2a0001_hist_042-note90">〔一〕集解杜預曰：「戚城南鐵丘．」正義括地志云：「鐵丘在滑州衞南縣東南十五里．」<lb/></note>
<note xml:id="KX2a0001_hist_042-note91">〔一〕集解年表云三十八年．<lb/></note>
<note xml:id="KX2a0001_hist_042-note92">〔二〕集解年表云鄭立幽公子駘繻．或作「繚」．<lb/></note>
<note xml:id="KX2a0001_hist_042-note93">〔一〕集解徐廣曰：「在陽城．」正義括地志云：「負黍亭在洛州陽城縣西南三十五里，故周邑也．」<lb/></note>
<note xml:id="KX2a0001_hist_042-note94">〔一〕集解徐廣曰：「一本云『立幽公弟乙陽為君，是為康公』．六國年表云立幽公子駘，又以鄭君陽為鄭康公乙．班<lb/>固云『鄭康公乙為韓所滅』．」<lb/></note>
<note xml:id="KX2a0001_hist_042-note95">【索隱述贊】厲王之子，得封於鄭．代職司徒，緇衣在詠．虢､鄶獻邑，祭祝專命．莊既犯王，厲亦奔命．<lb/>居櫟克入，夢蘭毓慶．伯服生囚，叔瞻尸聘．釐､簡之後，公室不競．負黍雖還，韓哀日盛．<lb/><lb/></note>
</div>
</div>