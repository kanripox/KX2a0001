<div xmlns='http://www.tei-c.org/ns/1.0'  xml:id='KX2a0001_hist_101'>
<div><head>史記卷一百一<lb/></head>
<p xml:id='KX2a0001_ZHSJ_101-2737a-2'>袁盎鼂錯列傳第四十一<lb/></p>
<p xml:id='KX2a0001_ZHSJ_101-2737a-3'>袁盎<ref type="note" target="#KX2a0001_hist_101-note1" n="〔一〕"/>者，楚人也，字絲．父故為羣盜，徙處安陵．高后時，盎嘗為呂祿舍人．及孝<lb/>文帝即位，盎兄噲任盎為中郎．<ref type="note" target="#KX2a0001_hist_101-note2" n="〔二〕"/><lb/></p>
<p xml:id='KX2a0001_ZHSJ_101-2737a-4'>絳侯為丞相，朝罷趨出，意得甚．上禮之恭，常自送之．<ref type="note" target="#KX2a0001_hist_101-note3" n="〔一〕"/>袁盎進曰：「陛下以丞相何<lb/>如人？」上曰：「社稷臣．」盎曰：「絳侯所謂功臣，非社稷臣，社稷臣主在與在，<ref type="note" target="#KX2a0001_hist_101-note4" n="〔二〕"/>主亡與<lb/>亡．<ref type="note" target="#KX2a0001_hist_101-note5" n="〔三〕"/>方呂后時，諸呂用事，擅相王，劉氏不絕如帶．是時絳侯為太尉，主兵柄，弗能正．<lb/>呂后崩，大臣相與共畔諸呂，太尉主兵，適會其成功，所謂功臣，非社稷臣．丞相如有驕主<lb/>色．陛下謙讓，臣主失禮，竊為陛下不取也．」後朝，上益莊，<ref type="note" target="#KX2a0001_hist_101-note6" n="〔四〕"/>丞相益畏．已而絳侯望袁<lb/>盎曰：<ref type="note" target="#KX2a0001_hist_101-note7" n="〔五〕"/>「吾與而兄善，今兒廷毀我！」盎遂不謝．<lb/></p>
<p xml:id='KX2a0001_ZHSJ_101-2738a-6'>及絳侯免相之國，國人上書告以為反，徵繫清室，<ref type="note" target="#KX2a0001_hist_101-note8" n="〔一〕"/>宗室諸公莫敢為言，唯袁盎明絳<lb/>侯無罪．絳侯得釋，盎頗有力．絳侯乃大與盎結交．<lb/></p>
<p xml:id='KX2a0001_ZHSJ_101-2738a-7'>淮南厲王朝，殺辟陽侯，居處驕甚．袁盎諫曰：「諸侯大驕必生患，可適削地．」上弗<lb/>用．淮南王益橫．及棘蒲侯柴武太子謀反事覺，治，連淮南王，淮南王徵，上因遷之蜀，轞<lb/>車傳送．袁盎時為中郎將，乃諫曰：「陛下素驕淮南王，弗稍禁，以至此，今又暴摧折之．淮<lb/>南王為人剛，如有遇霧露行道死，陛下竟為以天下之大弗能容，有殺弟之名，柰何？」上弗<lb/>聽，遂行之．<lb/></p>
<p xml:id='KX2a0001_ZHSJ_101-2738a-8'>淮南王至雍，病死，聞，上輟食，哭甚哀．盎入，頓首請罪．上曰：「以不用公言至此．」<lb/>盎曰：「上自寬，此往事，豈可悔哉！且陛下有高世之行者三，此不足以毀名．」上曰：「吾高<lb/>世行三者何事？」盎曰：「陛下居代時，太后嘗病，三年，陛下不交睫，不解衣，湯藥非陛下口<lb/>所嘗弗進．夫曾參以布衣猶難之，今陛下親以王者脩之，過曾參孝遠矣．夫諸呂用事，大<lb/>臣專制，然陛下從代乘六傳馳不測之淵，<ref type="note" target="#KX2a0001_hist_101-note9" n="〔一〕"/>雖賁育之勇<ref type="note" target="#KX2a0001_hist_101-note10" n="〔二〕"/>不及陛下．陛下至代邸，西<lb/>向讓天子位者再，南面讓天子位者三．夫許由一讓，而陛下五以天下讓，過許由四矣．且<lb/>陛下遷淮南王，欲以苦其志，使改過，有司衞不謹，故病死．」於是上乃解，曰：「將柰何？」<lb/>盎曰：「淮南王有三子，唯在陛下耳．」於是文帝立其三子皆為王．盎由此名重朝廷．<lb/></p>
<p xml:id='KX2a0001_ZHSJ_101-2739a-10'>袁盎常引大體忼慨．宦者趙同<ref type="note" target="#KX2a0001_hist_101-note11" n="〔一〕"/>以數幸，常害袁盎，袁盎患之．盎兄子種為常侍<lb/>騎，<ref type="note" target="#KX2a0001_hist_101-note12" n="〔二〕"/>持節夾乘，說盎曰：<ref type="note" target="#KX2a0001_hist_101-note13" n="〔三〕"/>「君與鬬，廷辱之，使其毀不用．」孝文帝出，趙同參乘，袁盎<lb/>伏車前曰：「臣聞天子所與共六尺輿者，皆天下豪英．今漢雖乏人，陛下獨奈何與刀鋸餘人<lb/>載！」於是上笑，下趙同．趙同泣下車．<lb/></p>
<p xml:id='KX2a0001_ZHSJ_101-2740a-12'>文帝從霸陵上，欲西馳下峻阪．袁盎騎，並車擥轡．上曰：「將軍怯邪？」盎曰：「臣聞<lb/>千金之子坐不垂堂，<ref type="note" target="#KX2a0001_hist_101-note14" n="〔一〕"/>百金之子不騎衡，<ref type="note" target="#KX2a0001_hist_101-note15" n="〔二〕"/>聖主不乘危而徼幸．今陛下騁六騑，<ref type="note" target="#KX2a0001_hist_101-note16" n="〔三〕"/>馳下<lb/>峻山，如有馬驚車敗，陛下縱自輕，柰高廟、太后何？」上乃止．<lb/></p>
<p xml:id='KX2a0001_ZHSJ_101-2740a-13'>上幸上林，皇后、慎夫人從．其在禁中，常同席坐．及坐，郎署長布席，<ref type="note" target="#KX2a0001_hist_101-note17" n="〔一〕"/>袁盎引卻慎<lb/>夫人坐．<ref type="note" target="#KX2a0001_hist_101-note18" n="〔二〕"/>慎夫人怒，不肯坐．上亦怒，起，入禁中．盎因前說曰：「臣聞尊卑有序則上下<lb/>和．今陛下既已立后，慎夫人乃妾，妾主豈可與同坐哉！適所以失尊卑矣．且陛下幸之，<lb/>即厚賜之．陛下所以為慎夫人，適所以禍之．陛下獨不見『人彘』乎？」<ref type="note" target="#KX2a0001_hist_101-note19" n="〔三〕"/>於是上乃說，召<lb/>語慎夫人．慎夫人賜盎金五十斤．<lb/></p>
<p xml:id='KX2a0001_ZHSJ_101-2741a-15'>然袁盎亦以數直諫，不得久居中，調為隴西都尉．<ref type="note" target="#KX2a0001_hist_101-note20" n="〔一〕"/>仁愛士卒，士卒皆爭為死．遷為<lb/>齊相．徙為吳相，辭行，種謂盎曰：「吳王驕日久，國多姦．今苟欲劾治，彼不上書告君，即<lb/>利劍刺君矣．南方卑溼，君能日飲，毋何，時說王曰毋反而已．如此幸得脫．」盎用種之<lb/>計，吳王厚遇盎．<lb/></p>
<p xml:id='KX2a0001_ZHSJ_101-2741a-16'>盎告歸，道逢丞相申屠嘉，下車拜謁，丞相從車上謝袁盎．袁盎還，愧其吏，乃之丞相<lb/>舍上謁，求見丞相．丞相良久而見之．盎因跪曰：「願請閒．」丞相曰：「使君所言公事，之<lb/>曹與長史掾議，吾且奏之；即私邪，吾不受私語．」袁盎即跪說曰：「君為丞相，自度孰與陳<lb/>平、絳侯？」丞相曰：「吾不如．」袁盎曰：「善，君即自謂不如．夫陳平、絳侯輔翼高帝，定<lb/>天下，為將相，而誅諸呂，存劉氏；君乃為材官蹶張，遷為隊率，積功至淮陽守，非有奇計攻<lb/>城野戰之功．且陛下從代來，每朝，郎官上書疏，未嘗不止輦受其言，言不可用置之，言可<lb/>受採之，未嘗不稱善．何也？則欲以致天下賢士大夫．上日聞所不聞，明所不知，日益聖<lb/>智；君今自閉鉗天下之口而日益愚．夫以聖主責愚相，君受禍不久矣．」丞相乃再拜曰：<lb/>「嘉鄙野人，乃不知，將軍幸教．」引入與坐，為上客．<lb/></p>
<p xml:id='KX2a0001_ZHSJ_101-2742a-18'>盎素不好鼂錯，鼂錯所居坐，盎去；盎坐，錯亦去：兩人未嘗同堂語．及孝文帝崩，孝<lb/>景帝即位，鼂錯為御史大夫，使吏案袁盎受吳王財物，抵罪，詔赦以為庶人．<lb/></p>
<p xml:id='KX2a0001_ZHSJ_101-2742a-19'>吳楚反，聞，鼂錯謂丞史曰：<ref type="note" target="#KX2a0001_hist_101-note21" n="〔一〕"/>「夫袁盎多受吳王金錢，專為蔽匿，言不反．今果反，欲<lb/>請治盎宜知計謀．」丞史曰：「事未發，治之有絕．<ref type="note" target="#KX2a0001_hist_101-note22" n="〔二〕"/>今兵西鄉，治之何益！且袁盎不宜有<lb/>謀．」<ref type="note" target="#KX2a0001_hist_101-note23" n="〔三〕"/>鼂錯猶與未決．人有告袁盎者，袁盎恐，夜見竇嬰，為言吳所以反者，願至上前口<lb/>對狀．竇嬰入言上，上乃召袁盎入見．鼂錯在前，及盎請辟人賜閒，錯去，固恨甚．袁盎具<lb/>言吳所以反狀，以錯故，獨急斬錯以謝吳，吳兵乃可罷．其語具在吳事中．使袁盎為太常，<lb/>竇嬰為大將軍．兩人素相與善．逮吳反．諸陵長者長安中賢大夫爭附兩人，車隨者日數百<lb/>乘．<lb/></p>
<p xml:id='KX2a0001_ZHSJ_101-2743a-21'>及鼂錯已誅，袁盎以太常使吳．吳王欲使將，不肯．欲殺之，使一都尉以五百人圍守<lb/>盎軍中．袁盎自其為吳相時，（(嘗)）有從史嘗盜愛盎侍兒，<ref type="note" target="#KX2a0001_hist_101-note24" n="〔一〕"/>盎知之，弗泄，遇之如故．人<lb/>有告從史，言「君知爾與侍者通」，乃亡歸．袁盎驅自追之，遂以侍者賜之，復為從史．及袁<lb/>盎使吳見守，從史適為守盎校尉司馬，乃悉以其裝齎置二石醇醪，會天寒，士卒飢渴，飲酒<lb/>醉，西南陬卒皆臥，司馬夜引袁盎起，曰：「君可以去矣，吳王期旦日斬君．」盎弗信，曰：「公<lb/>何為者？」司馬曰：「臣故為從史盜君侍兒者．」盎乃驚謝曰；「公幸有親，<ref type="note" target="#KX2a0001_hist_101-note25" n="〔二〕"/>吾不足以累<lb/>公．」司馬曰：「君弟去，臣亦且亡，辟吾親，<ref type="note" target="#KX2a0001_hist_101-note26" n="〔三〕"/>君何患！」乃以刀決張，<ref type="note" target="#KX2a0001_hist_101-note27" n="〔四〕"/>道<ref type="note" target="#KX2a0001_hist_101-note28" n="〔五〕"/>從醉卒（(直)）<lb/>隧【直】出．司馬與分背，袁盎解節毛懷之，<ref type="note" target="#KX2a0001_hist_101-note29" n="〔六〕"/>杖，步行七八里，明，見梁騎，騎馳去，<ref type="note" target="#KX2a0001_hist_101-note30" n="〔七〕"/>遂<lb/>歸報．<lb/></p>
<p xml:id='KX2a0001_ZHSJ_101-2744a-23'>吳楚已破，上更以元王子平陸侯禮為楚王，袁盎為楚相．嘗上書有所言，不用．袁盎<lb/>病免居家，與閭里浮沈，相隨行，鬬雞走狗．雒陽劇孟嘗過袁盎，盎善待之．安陵富人有謂<lb/>盎曰：「吾聞劇孟博徒，<ref type="note" target="#KX2a0001_hist_101-note31" n="〔一〕"/>將軍何自通之？」盎曰：「劇孟雖博徒，然母死，客送葬車千餘乘，<lb/>此亦有過人者．且緩急人所有．夫一旦有急叩門，不以親為解，<ref type="note" target="#KX2a0001_hist_101-note32" n="〔二〕"/>不以存亡為辭，天下所<lb/>望者，獨季心､劇孟耳．今公常從數騎，<ref type="note" target="#KX2a0001_hist_101-note33" n="〔三〕"/>一旦有緩急，寧足恃乎！」罵富人，弗與通．諸<lb/>公聞之，皆多袁盎．<lb/></p>
<p xml:id='KX2a0001_ZHSJ_101-2744a-24'>袁盎雖家居，景帝時時使人問籌策．梁王欲求為嗣，袁盎進說，其後語塞．<ref type="note" target="#KX2a0001_hist_101-note34" n="〔一〕"/>梁王以<lb/>此怨盎，曾使人刺盎．刺者至關中，問袁盎，諸君譽之皆不容口．乃見袁盎曰：「臣受梁王<lb/>金來刺君，君長者，不忍刺君．然後刺君者十餘曹，<ref type="note" target="#KX2a0001_hist_101-note35" n="〔二〕"/>備之！」袁盎心不樂，家又多怪，乃<lb/>之棓生<ref type="note" target="#KX2a0001_hist_101-note36" n="〔三〕"/>所問占．還，梁刺客後曹輩果遮刺殺盎安陵郭門外．<lb/></p>
<p xml:id='KX2a0001_ZHSJ_101-2745a-26'>鼂錯<ref type="note" target="#KX2a0001_hist_101-note37" n="〔一〕"/>者，潁川人也．學申商刑名於軹張恢先所，<ref type="note" target="#KX2a0001_hist_101-note38" n="〔二〕"/>與雒陽宋孟及劉禮同師．以文<lb/>學為太常掌故．<ref type="note" target="#KX2a0001_hist_101-note39" n="〔三〕"/><lb/></p>
<p xml:id='KX2a0001_ZHSJ_101-2745a-27'>錯為人直刻深．<ref type="note" target="#KX2a0001_hist_101-note40" n="〔一〕"/>孝文帝時，天下無治尚書者，獨聞濟南伏生故秦博士，治尚書，年<lb/>九十餘，老不可徵，乃詔太常使人往受之．太常遣錯受尚書伏生所．<ref type="note" target="#KX2a0001_hist_101-note41" n="〔二〕"/>還，因上便宜事，以<lb/>書稱說．詔以為太子舍人､門大夫､家令．<ref type="note" target="#KX2a0001_hist_101-note42" n="〔三〕"/>以其辯得幸太子，太子家號曰「智囊」．數上<lb/>書孝文時，言削諸侯事，及法令可更定者．書數十上，孝文不聽，然奇其材，遷為中大夫．<lb/>當是時，太子善錯計策，袁盎諸大功臣多不好錯．<lb/></p>
<p xml:id='KX2a0001_ZHSJ_101-2746a-29'>景帝即位，以錯為內史．錯常數請閒言事，輒聽，寵幸傾九卿，<ref type="note" target="#KX2a0001_hist_101-note43" n="〔一〕"/>法令多所更定．丞<lb/>相申屠嘉心弗便，力未有以傷．內史府居太上廟壖中，門東出，不便，錯乃穿兩門南出，鑿<lb/>廟壖垣．<ref type="note" target="#KX2a0001_hist_101-note44" n="〔二〕"/>丞相嘉聞，大怒，欲因此過為奏請誅錯．錯聞之，即夜請閒，具為上言之．丞相<lb/>奏事，因言錯擅鑿廟垣為門，請下廷尉誅．上曰：「此非廟垣，乃壖中垣，不致於法．」丞相<lb/>謝．罷朝，怒謂長史曰：「吾當先斬以聞，乃先請，為兒所賣，固誤．」丞相遂發病死．錯以<lb/>此愈貴．<lb/></p>
<p xml:id='KX2a0001_ZHSJ_101-2747a-31'>遷為御史大夫，請諸侯之罪過，削其地，<ref type="note" target="#KX2a0001_hist_101-note45" n="〔一〕"/>收其枝郡．奏上，上令公卿列侯宗室集議，<lb/>莫敢難，獨竇嬰爭之，由此與錯有卻．錯所更令三十章，諸侯皆諠譁疾鼂錯．錯父聞之，從<lb/>潁川來，謂錯曰：「上初即位，公為政用事，侵削諸侯，別疏人骨肉，人口議<ref type="note" target="#KX2a0001_hist_101-note46" n="〔二〕"/>多怨公者，何<lb/>也？」鼂錯曰：「固也．不如此，天子不尊，宗廟不安．」錯父曰：「劉氏安矣，而鼂氏危矣，吾<lb/>去公歸矣！」遂飲藥死，曰：「吾不忍見禍及吾身．」死十餘日，吳楚七國果反，以誅錯為名．<lb/>及竇嬰､袁盎進說，上令鼂錯衣朝衣斬東市．<lb/></p>
<p xml:id='KX2a0001_ZHSJ_101-2747a-32'>鼂錯已死，謁者僕射鄧公<ref type="note" target="#KX2a0001_hist_101-note47" n="〔一〕"/>為校尉，擊吳楚軍為將．還，上書言軍事，謁見上．上問<lb/>曰：「道軍所來，<ref type="note" target="#KX2a0001_hist_101-note48" n="〔二〕"/>聞鼂錯死，吳楚罷不？」鄧公曰：「吳王為反數十年矣，發怒削地，以誅錯<lb/>為名，其意非在錯也．且臣恐天下之士噤口，<ref type="note" target="#KX2a0001_hist_101-note49" n="〔三〕"/>不敢復言也！」上曰：「何哉？」鄧公曰：「夫<lb/>鼂錯患諸侯彊大不可制，故請削地以尊京師，萬世之利也．計畫始行，卒受大戮，內杜忠臣<lb/>之口，外為諸侯報仇，臣竊為陛下不取也．」於是景帝默然良久，曰：「公言善，吾亦恨之．」乃<lb/>拜鄧公為城陽中尉．<lb/></p>
<p xml:id='KX2a0001_ZHSJ_101-2748a-34'>鄧公，成固人也，<ref type="note" target="#KX2a0001_hist_101-note50" n="〔一〕"/>多奇計．建元中，上招賢良，公卿言鄧公，時鄧公免，起家為九卿．<lb/>一年，復謝病免歸．其子章以脩黃老言顯於諸公閒．<lb/></p>
<p xml:id='KX2a0001_ZHSJ_101-2748a-35'>太史公曰：袁盎雖不好學，亦善傅會，仁心為質，引義忼慨．遭孝文初立，資適逢世．<ref type="note" target="#KX2a0001_hist_101-note51" n="〔一〕"/><lb/>時以變易，<ref type="note" target="#KX2a0001_hist_101-note52" n="〔二〕"/>及吳楚一說，說雖行哉，然復不遂．好聲矜賢，竟以名敗．鼂錯為家令時，數<lb/>言事不用；後擅權，多所變更．諸侯發難，不急匡救，欲報私讎，反以亡軀．語曰「變古亂<lb/>常，不死則亡」，豈錯等謂邪！<lb/><ref type="note" target="#KX2a0001_hist_101-note53" n="贊"/></p>
</div>
<div type="notes">
<note xml:id="KX2a0001_hist_101-note0"></note>
<note xml:id="KX2a0001_hist_101-note1">〔一〕索隱音如周禮「盎齊」，烏浪反．<lb/></note>
<note xml:id="KX2a0001_hist_101-note2">〔二〕集解如淳曰：「盎為兄所保任，故得為中郎．」<lb/></note>
<note xml:id="KX2a0001_hist_101-note3">〔一〕集解徐廣曰：「自，一作『目』．」<lb/></note>
<note xml:id="KX2a0001_hist_101-note4">〔二〕集解如淳曰：「人主在時，與共治在時之事．」索隱按：如淳云「人主在時，與共理在時之事」也．<lb/></note>
<note xml:id="KX2a0001_hist_101-note5">〔三〕集解如淳曰：「不以主亡而不行其政令．」索隱如淳云「不以人主亡而不行其政令」．按：如說為得．<lb/></note>
<note xml:id="KX2a0001_hist_101-note6">〔四〕索隱莊，嚴也．<lb/></note>
<note xml:id="KX2a0001_hist_101-note7">〔五〕正義望，怨也．<lb/></note>
<note xml:id="KX2a0001_hist_101-note8">〔一〕集解漢書作「請室」．應劭曰：「請室，請罪之室，若今鍾下也．」如淳曰：「請室，獄也，若古刑於甸師氏也．」<lb/></note>
<note xml:id="KX2a0001_hist_101-note9">〔一〕集解瓚曰：「大臣共誅諸呂，禍福尚未可知，故曰不測也．」<lb/></note>
<note xml:id="KX2a0001_hist_101-note10">〔二〕集解孟康曰：「孟賁、夏育，皆古勇者也．」索隱賁，孟賁；育，夏育也．尸子云「孟賁水行不避蛟龍，陸行不<lb/>避兕虎」．戰國策曰「夏育叱呼駭三軍，身死庸夫」．高誘曰「育為申繻所殺」．賁音奔也．<lb/></note>
<note xml:id="KX2a0001_hist_101-note11">〔一〕集解徐廣曰：「漢書作『談』字．」<lb/></note>
<note xml:id="KX2a0001_hist_101-note12">〔二〕索隱案：漢舊儀云「持節夾乘輿車騎從者云常侍騎」．<lb/></note>
<note xml:id="KX2a0001_hist_101-note13">〔三〕集解徐廣曰：「說，一作『謀』．」<lb/></note>
<note xml:id="KX2a0001_hist_101-note14">〔一〕索隱案：張揖云「恐簷瓦墮中人」．或云臨堂邊垂，恐墮墜也．<lb/></note>
<note xml:id="KX2a0001_hist_101-note15">〔二〕集解徐廣曰：「一作『行』．」駰案：服虔曰「自惜身，不騎衡」．如淳曰「騎，倚也．衡，樓殿邊欄楯也」．韋昭<lb/>曰「衡，車衡」．索隱張晏云「衡木行馬也」．如淳云「騎音於岐反．衡，樓殿邊欄楯也」．韋昭云「衡，車衡也．<lb/>騎音倚，謂跨之」．按：如淳之說為長．案：纂要云「宮殿四面欄，縱者云檻，橫者云楯」也．<lb/></note>
<note xml:id="KX2a0001_hist_101-note16">〔三〕集解如淳曰：「六馬之疾若飛．」<lb/></note>
<note xml:id="KX2a0001_hist_101-note17">〔一〕正義蘇林云：「郎署，上林中直衞之署．」<lb/></note>
<note xml:id="KX2a0001_hist_101-note18">〔二〕集解如淳曰：「盎時為中郎將，天子幸署，豫設供帳待之，故得卻慎夫人坐．」<lb/></note>
<note xml:id="KX2a0001_hist_101-note19">〔三〕集解張晏曰：「戚夫人．」<lb/></note>
<note xml:id="KX2a0001_hist_101-note20">〔一〕集解如淳曰：「調選．」<lb/></note>
<note xml:id="KX2a0001_hist_101-note21">〔一〕集解如淳曰：「百官表御史大夫有兩丞．丞史，丞及史也．」<lb/></note>
<note xml:id="KX2a0001_hist_101-note22">〔二〕集解如淳曰：「事未發之時治之，乃有所絕．」索隱案：謂有絕吳反心也．<lb/></note>
<note xml:id="KX2a0001_hist_101-note23">〔三〕集解如淳曰：「盎大臣，不宜有姦謀．」<lb/></note>
<note xml:id="KX2a0001_hist_101-note24">〔一〕集解文穎曰：「婢也．」<lb/></note>
<note xml:id="KX2a0001_hist_101-note25">〔二〕集解文穎曰：「言汝有親老．」<lb/></note>
<note xml:id="KX2a0001_hist_101-note26">〔三〕集解如淳曰：「藏匿吾親，不使遇害也．」索隱案：張晏云「辟，隱也．言自隱辟親，不使遇禍也」．<lb/></note>
<note xml:id="KX2a0001_hist_101-note27">〔四〕集解音帳．索隱案：帳，軍幕也．決之以出也．<lb/></note>
<note xml:id="KX2a0001_hist_101-note28">〔五〕集解如淳曰：「決開當所從亡者之道．」<lb/></note>
<note xml:id="KX2a0001_hist_101-note29">〔六〕集解如淳曰：「不欲令人見也．」<lb/></note>
<note xml:id="KX2a0001_hist_101-note30">〔七〕集解文穎曰：「梁騎擊吳楚者也．或曰得梁馬馳去也．<lb/></note>
<note xml:id="KX2a0001_hist_101-note31">〔一〕集解如淳曰：「博盪之徒．」或曰博戲之徒．<lb/></note>
<note xml:id="KX2a0001_hist_101-note32">〔二〕集解張晏曰：「不語云『親不聽』也．」瓚曰：「凡人之於赴難濟危，多以有父母為解，而孟兼行之．」索隱案：<lb/>謂不以親為辭也．今此云解者，亦謂不以親在而自解．<lb/></note>
<note xml:id="KX2a0001_hist_101-note33">〔三〕集解徐廣曰：「常，一作『詳』．」<lb/></note>
<note xml:id="KX2a0001_hist_101-note34">〔一〕索隱按鄒氏云「塞」當作「露」，非也．案：以盎言不宜立弟之義，其後立梁王之語塞絕也．<lb/></note>
<note xml:id="KX2a0001_hist_101-note35">〔二〕集解如淳曰：「曹，輩也．」<lb/></note>
<note xml:id="KX2a0001_hist_101-note36">〔三〕集解徐廣曰：「棓，一作『服』．」駰案：文穎曰「棓音陪．秦時賢士，善術者」．索隱文穎云棓音陪．韋昭云<lb/>棓，姓也．<lb/></note>
<note xml:id="KX2a0001_hist_101-note37">〔一〕索隱上音朝，下音厝，一如字讀．案：朝氏出南陽，今西鄂晁氏，謂子朝之後也．<lb/></note>
<note xml:id="KX2a0001_hist_101-note38">〔二〕集解徐廣曰：「先即先生．」索隱軹張恢生所．軹縣人張恢先生所學申商之法．<lb/></note>
<note xml:id="KX2a0001_hist_101-note39">〔三〕集解應劭曰：「掌故，百石吏，主故事．」索隱服虔云「百石卒吏」．漢舊儀云「太常博士弟子試射策，中甲科<lb/>補郎，中乙科補掌故」也．<lb/></note>
<note xml:id="KX2a0001_hist_101-note40">〔一〕集解韋昭曰：「術岸高曰峭．」瓚曰：「峻．」索隱案：韋昭注本無「術」字．或云術，道路也．峭，七笑反．<lb/>峭，峻也．<lb/></note>
<note xml:id="KX2a0001_hist_101-note41">〔二〕正義衞宏詔定古文尚書序云：「徵之，老不能行，遣太常掌故鼂錯往讀之．年九十餘，不能正言，言不可曉，使其<lb/>女傳言教錯．齊人語多與潁川異，錯所不知者凡十二三，略以其意屬讀而已也．」<lb/></note>
<note xml:id="KX2a0001_hist_101-note42">〔三〕集解服虔曰：「太子稱家．」瓚曰：「茂陵書太子家令秩八百石．」<lb/></note>
<note xml:id="KX2a0001_hist_101-note43">〔一〕集解徐廣曰：「九，一作『公』．」<lb/></note>
<note xml:id="KX2a0001_hist_101-note44">〔二〕索隱上音乃戀反．謂牆外之短垣也．又音而緣反．正義上，人緣反．壖者，廟內垣外游地也．<lb/></note>
<note xml:id="KX2a0001_hist_101-note45">〔一〕集解徐廣曰：「一云言景帝曰『諸侯或連數郡，非古之制，非久長策，不便，請削之』，上令公卿云云．」<lb/></note>
<note xml:id="KX2a0001_hist_101-note46">〔二〕集解徐廣曰：「一作『讙』．」<lb/></note>
<note xml:id="KX2a0001_hist_101-note47">〔一〕正義漢書作「鄧先」．孔文祥云名先．<lb/></note>
<note xml:id="KX2a0001_hist_101-note48">〔二〕集解如淳曰：「道路從吳軍所來也．」瓚曰：「道，由也．」<lb/></note>
<note xml:id="KX2a0001_hist_101-note49">〔三〕索隱上音其錦反，又音其禁反．<lb/></note>
<note xml:id="KX2a0001_hist_101-note50">〔一〕正義梁州成固縣也．括地志云：「成固故城在梁州成固縣東六里，漢城固城也．」<lb/></note>
<note xml:id="KX2a0001_hist_101-note51">〔一〕集解張晏曰：「資，才也．適值其世，得騁其才．」<lb/></note>
<note xml:id="KX2a0001_hist_101-note52">〔二〕集解張晏曰：「謂景帝立．」<lb/></note>
<note xml:id="KX2a0001_hist_101-note53">【索隱述贊】袁絲公直，亦多附會．攬轡見重，卻席翳賴．朝錯建策，屢陳利害．尊主卑臣，家危國泰．<lb/>悲彼二子，名立身敗！<lb/><lb/></note>
</div>
</div>