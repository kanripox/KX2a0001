<div xmlns='http://www.tei-c.org/ns/1.0'><p xml:id='KX2a0001_hist_065'><pb ed='ZHSJ' n='65-2161a' xml:id='KX2a0001_ZHSJ_65-2161a'/><lb/>
史記卷六十五<lb/>
　　孫子吳起列傳第五<lb/>
　　孫子武者，齊人也．〔一〕以兵法見於吳王闔廬．闔廬曰：「子之十三篇，〔二〕吾盡觀之矣，<lb/>
可以小試勒兵乎？」對曰：「可．」闔廬曰：「可試以婦人乎？」曰：「可．」於是許之，出宮<lb/>
中美女，得百八十人．孫子分為二隊，以王之寵姬二人各為隊長，〔三〕皆令持戟．令之曰：<lb/>
「汝知而心與左右手背乎？」婦人曰：「知之．」孫子曰：「前，則視心；左，視左手；右，視<lb/>
右手；後，即視背．」婦人曰：「諾．」約束既布，乃設鈇鉞，即三令五申之．於是鼓之右，婦<lb/>
人大笑．孫子曰：「約束不明，申令不熟，將之罪也．」復三令五申而鼓之左，婦人復大笑．<lb/>
孫子曰：「約束不明，申令不熟，將之罪也；既已明而不如法者，吏士之罪也．」乃欲斬左古<lb/>
隊長．吳王從臺上觀，見且斬愛姬，大駭．趣使使〔四〕下令曰：「寡人已知將軍能用兵矣．<lb/>
寡人非此二姬，食不甘味，願勿斬也．」孫子曰：「臣既已受命為將，將在軍，君命有所不<lb/>
受．」遂斬隊長二人以徇．用其次為隊長，於是復鼓之．婦人左右前後跪起皆中規矩繩墨，<lb/>
<pb ed='ZHSJ' n='65-2162a' xml:id='KX2a0001_ZHSJ_65-2162a'/><lb/>
無敢出聲．於是孫子使使報王曰：「兵既整齊，王可試下觀之，唯王所欲用之，雖赴水火猶可<lb/>
也．」吳王曰：「將軍罷休就舍，寡人不願下觀．」孫子曰：「王徒好其言，不能用其實．」於是<lb/>
闔廬知孫子能用兵，卒以為將．西破彊楚，入郢，北威齊晉，顯名諸侯，孫子與有力焉．<lb/>
〔一〕　正義魏武帝云：「孫子者，齊人．事於吳王闔閭，為吳將，作兵法十三篇．」<lb/>
〔二〕　正義七錄云孫子兵法三卷．案：十三篇為上卷，又有中下二卷．<lb/>
〔三〕　索隱上音徒對反．下音竹兩反．<lb/>
〔四〕　索隱趣音促，謂急也．下「使」音色吏反．<lb/>
　　孫武既死，〔一〕後百餘歲有孫臏．臏生阿鄄之閒，臏亦孫武之後世子孫也．孫臏嘗與<lb/>
龐涓〔二〕俱學兵法．龐涓既事魏，得為惠王將軍，而自以為能不及孫臏，乃陰使召孫臏．臏<lb/>
至，龐涓恐其賢於己，疾之，則以法刑斷其兩足而黥之，欲隱勿見．<lb/>
〔一〕　集解越絕書曰：「吳縣巫門外大冢，孫武冢也，去縣十里．」　索隱按：越絕書云是子貢所著，恐非也．其書<lb/>
　　　　多記吳越亡後土地，或後人所錄．　正義七錄云越絕十六卷，或云伍子胥撰．<lb/>
〔二〕　索隱臏，頻忍反．龐，皮江反．涓，古玄反．<lb/>
　　齊使者如梁，〔一〕孫臏以刑徒陰見，說齊使．齊使以為奇，竊載與之齊．齊將田忌善而<lb/>
客待之．忌數與齊諸公子馳逐重射．孫子見其馬足不甚相遠，馬有上、中、下､輩．於是孫<lb/>
<pb ed='ZHSJ' n='65-2163a' xml:id='KX2a0001_ZHSJ_65-2163a'/><lb/>
子謂田忌曰：「君弟重射，〔二〕臣能令君勝．」田忌信然之，與王及諸公子逐射千金．〔三〕及臨<lb/>
質，〔四〕孫子曰：「今以君之下駟與彼上駟，取君上駟與彼中駟，取君中駟與彼下駟．」既馳<lb/>
三輩畢，而田忌一不勝而再勝，卒得王千金．於是忌進孫子於威王．威王問兵法，遂以為<lb/>
師．<lb/>
〔一〕　正義今汴州．<lb/>
〔二〕　索隱弟，但也．重射謂好射也．<lb/>
〔三〕　正義射音石．隨逐而射賭千金．<lb/>
〔四〕　索隱按：質猶對也．將欲對射之時也．一云質謂堋，非也．<lb/>
　　其後魏伐趙，趙急，請救於齊．齊威王欲將孫臏，臏辭謝曰：「刑餘之人不可．」於是乃<lb/>
以田忌為將，而孫子為師，居輜車中，坐為計謀．田忌欲引兵之趙，孫子曰：「夫解雜亂紛糾<lb/>
者〔一〕不控捲，〔二〕救鬬者不搏撠，〔三〕批亢擣虛，〔四〕形格勢禁，則自為解耳．〔五〕今梁趙相<lb/>
攻，輕兵銳卒必竭於外，老弱罷於內．君不若引兵疾走大梁，據其街路，其方虛，彼必釋<lb/>
趙而自救．是我一舉解趙之圍而收獘於魏也．」〔六〕田忌從之，魏果去邯鄲，與齊戰於桂陵，<lb/>
大破梁軍．<lb/>
〔一〕　索隱按：謂事之雜亂紛糾擊挐也．<lb/>
<pb ed='ZHSJ' n='65-2164a' xml:id='KX2a0001_ZHSJ_65-2164a'/><lb/>
〔二〕　索隱按：謂解雜亂紛糾者，當善以手解之，不可控捲而擊之．捲即拳也．劉氏云「控，綜；捲，縮」，非也．<lb/>
〔三〕　索隱博戟二音．按：謂救鬬者當善撝解之，無以手助相搏撠，則其怒益熾矣．按：撠，以手撠刺人．<lb/>
〔四〕　索隱批音白結反．亢音苦浪反．按：批者，相排批也．音白滅反．亢者，敵人相亢拒也．擣者，擊也，也．<lb/>
　　　　虛者，空也．按：謂前人相亢，必須批之．彼兵若虛，則擣之．欲令擊梁之虛也．此當是古語，故孫子以言之<lb/>
　　　　也．<lb/>
〔五〕　索隱謂若批其相亢，擊擣彼虛，則是事形相格而其勢自禁止，則彼自為解兵也．<lb/>
〔六〕　索隱謂齊今引兵據大梁之，是其方虛之時，梁必釋趙而自救，是一舉釋趙而斃魏．<lb/>
　　後十三歲，〔一〕魏與趙攻韓，韓告急於齊．齊使田忌將而往，直走大梁．魏將龐涓聞<lb/>
之，去韓而歸，齊軍既已過而西矣．孫子謂田忌曰：「彼三晉之兵素悍勇而輕齊，齊號為怯，<lb/>
善戰者因其勢而利導之．兵法，百里而趣利者蹶上將，〔二〕五十里而趣利者軍半至．使齊<lb/>
軍入魏地為十萬竈，明日為五萬竈，又明日為三萬竈．」龐涓行三日，大喜，曰：「我固知齊軍<lb/>
怯，入吾地三日，士卒亡者過半矣．」乃[⿱𠫓廾]其步軍，與其輕銳倍日并行逐之．孫子度其行，暮<lb/>
當至馬陵．馬陵道陝，而旁多阻隘，可伏兵，乃斫大樹白而書之曰「龐涓死于此樹之下」．於<lb/>
是令齊軍善射者萬弩，夾道而伏，期曰「暮見火舉而俱發」．龐涓果夜至斫木下，見白書，乃<lb/>
鑽火燭之．讀其書未畢，齊軍萬弩俱發，魏軍大亂相失．龐涓自知智窮兵敗，乃自剄，曰：<lb/>
「遂成豎子之名！」〔三〕齊因乘勝盡破其軍，虜魏太子申以歸．孫臏以此名顯天下，世傳其<lb/>
<pb ed='ZHSJ' n='65-2165a' xml:id='KX2a0001_ZHSJ_65-2165a'/><lb/>
兵法．<lb/>
〔一〕　索隱王劭【按】：紀年云「梁惠王十七年，齊田忌敗梁于桂陵，至二十七年十二月，齊田朌敗梁於馬陵」，計相去<lb/>
　　　　無十三歲．<lb/>
〔二〕　集解魏武帝曰：「蹶猶挫也．」　索隱蹶音巨月反．劉氏云：「蹶猶斃也．」<lb/>
〔三〕　索隱豎子謂孫臏．<lb/>
　　吳起者，衞人也，好用兵．嘗學於曾子，事魯君．齊人攻魯，魯欲將吳起，吳起取齊女<lb/>
為妻，而魯疑之．吳起於是欲就名，遂殺其妻，以明不與齊也．魯卒以為將．將而攻齊，大<lb/>
破之．<lb/>
　　魯人或惡吳起曰：「起之為人，猜忍人也．其少時，家累千金，游仕不遂，遂破其家，鄉<lb/>
黨笑之，吳起殺其謗己者三十餘人，而東出衞郭門．與其母訣，齧臂而盟曰：『起不為卿相，<lb/>
不復入衞．』遂事曾子．居頃之，其母死，起終不歸．曾子薄之，而與起絕．起乃之魯，學<lb/>
兵法以事魯君．魯君疑之，起殺妻以求將．夫魯小國，而有戰勝之名，則諸侯圖魯矣．且<lb/>
魯衞兄弟之國也，而君用起，則是[⿱𠫓廾]衞．」魯君疑之，謝吳起．<lb/>
<pb ed='ZHSJ' n='65-2166a' xml:id='KX2a0001_ZHSJ_65-2166a'/><lb/>
　　吳起於是聞魏文侯賢，欲事之．文侯問李克曰：「吳起何如人哉？」李克曰：「起貪而<lb/>
好色，〔一〕然用兵司馬穰苴不能過也．」於是魏文候以為將，擊秦，拔五城．<lb/>
〔一〕　索隱按：王劭云：「此李克言吳起貪．下文云『魏文侯知起廉，盡能得士心』，又公叔之僕稱起『為人節廉』，<lb/>
　　　　豈前貪而後廉，何言之相反也？」今按：李克言起貪者，起本家累千金，破產求仕，非實貪也；蓋言貪者，是貪榮<lb/>
　　　　名耳，故母死不赴，殺妻將魯是也．或者起未委質於魏，猶有貪迹，及其見用，則盡廉能，亦何異乎陳平之為人<lb/>
　　　　也．<lb/>
　　起之為將，與士卒最下者同衣食．臥不設席，行不騎乘，親裹贏糧，與士卒分勞苦．卒<lb/>
有病疽者，起為吮之．〔一〕卒母聞而哭之．人曰：「子卒也，而將，軍自吮其疽，何哭為？」母<lb/>
曰：「非然也．往年吳公吮其父，其父戰不旋踵，遂死於敵．吳公今又吮其子，妾不知其死<lb/>
所矣．是以哭之．」<lb/>
〔一〕　索隱吮，鄒氏音弋軟反，又才軟反．<lb/>
　　文侯以吳起善用兵，廉平，盡能得士心，乃以為西河守，以拒秦、韓．<lb/>
　　魏文侯既卒，起事其子武侯．武侯浮西河而下，中流，顧而謂吳起曰：「美哉乎山河之<lb/>
固，此魏國之寶也！」起對曰：「在德不在險．昔三苗氏左洞庭，右彭蠡，德義不修，禹滅<lb/>
之．夏桀之居，左河濟，右泰華，伊闕在其南，羊腸在其北，〔一〕修政不仁，湯放之．殷紂之<lb/>
<pb ed='ZHSJ' n='65-2167a' xml:id='KX2a0001_ZHSJ_65-2167a'/><lb/>
國，左孟門，〔二〕右太行，常山在其北，大河經其南，修政不德，武王殺之．由此觀之，在德不<lb/>
在險．若君不修德，舟中之人盡為敵國也．」〔三〕武侯曰：「善．」<lb/>
〔一〕　集解瓚曰：「今河南城為直之．」皇甫謐曰：「壺關有羊腸阪，在太原晉陽西北九十里．」<lb/>
〔二〕　索隱劉氏按：紂都朝歌，今孟山在其西．今言左，則東邊別有孟門也．<lb/>
〔三〕　集解楊子法言曰：「美哉言乎！使起之用兵每若斯，則太公何以加諸！」<lb/>
　　（<note>即封</note>）吳起為西河守，甚有聲名．魏置相，相田文．〔一〕吳起不悅，謂田文曰：「請與子論<lb/>
功，可乎？」田文曰：「可．」起曰：「將三軍，使士卒樂死，敵國不敢謀，子孰與起？」文曰：<lb/>
「不如子．」起曰：「治百官，親萬民，實府庫，子孰與起？」文曰：「不如子．」起曰：「守西河<lb/>
而秦兵不敢東鄉，韓趙賓從，子孰與起？」文曰：「不如子．」起曰：「此三者，子皆出吾下，<lb/>
而位加吾上，何也？」文曰：「主少國疑，大臣未附，百姓不信，方是之時，屬之於子乎？屬<lb/>
之於我乎？」起默然良久，曰：「屬之子矣．」文曰：「此乃吾所以居子之上也．」吳起乃自<lb/>
知弗如田文．<lb/>
〔一〕　索隱按：呂氏春秋作「商文」．<lb/>
　　田文既死，公叔為相，〔一〕尚魏公主，而害吳起．公叔之僕曰：「起易去也．」公叔曰：「柰<lb/>
何？」其僕曰：「吳起為人節廉而自喜名也．君因先與武侯言曰：『夫吳起賢人也，而侯之<lb/>
<pb ed='ZHSJ' n='65-2168a' xml:id='KX2a0001_ZHSJ_65-2168a'/><lb/>
國小，又與彊秦壤界，臣竊恐起之無留心也．』武侯即曰：『柰何？』君因謂武侯曰：『試延以<lb/>
公主，起有留心則必受之．無留心則必辭矣．以此卜之．』君因召吳起而與歸，即令公主怒<lb/>
而輕君．吳起見公主之賤君也，則必辭．」於是吳起見公主之賤魏相，果辭魏武侯．武侯<lb/>
疑之而弗信也．吳起懼得罪，遂去，即之楚．<lb/>
〔一〕　索隱韓之公族．<lb/>
　　楚悼王素聞起賢，至則相楚．明法審令，捐不急之官，廢公族疏遠者，以撫養戰鬬之<lb/>
士．要在彊兵，破馳說之言從橫者．於是南平百越；北并陳蔡，卻三晉；西伐秦．諸侯患<lb/>
楚之彊．故楚之貴戚盡欲害吳起．及悼王死，宗室大臣作亂而攻吳起，吳起走之王尸而伏<lb/>
之．擊起之徒因射刺吳起，并中悼王．〔一〕悼王既葬，太子立，〔二〕乃使令尹盡誅射吳起而并<lb/>
中王尸者．坐射起而夷宗死者七十餘家．<lb/>
〔一〕　索隱楚系家悼王名疑也．<lb/>
〔二〕　索隱肅王臧也．<lb/>
　　太史公曰：世俗所稱師旅，皆道孫子十三篇，吳起兵法，世多有，故弗論，論其行事所施<lb/>
設者．語曰：「能行之者未必能言，能言之者未必能行．」孫子籌策龐涓明矣，然不能蚤救<lb/>
<pb ed='ZHSJ' n='65-2169a' xml:id='KX2a0001_ZHSJ_65-2169a'/><lb/>
患於被刑．吳起說武侯以形勢不如德，然行之於楚，以刻暴少恩亡其軀．悲夫！<lb/>
【索隱述贊】孫子兵法，一十三篇．美人既斬，良將得焉．其孫臏脚，籌策龐涓．吳起相魏，西河稱賢；<lb/>
慘礉事楚，死後留權．<lb/>
<pb ed='ZHSJ' n='65-2170a' xml:id='KX2a0001_ZHSJ_65-2170a'/><lb/>
<lb/>
</p></div>
