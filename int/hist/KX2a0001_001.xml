<div xmlns='http://www.tei-c.org/ns/1.0'  xml:id='KX2a0001_hist_001'>
<div><head>史記卷一<lb/></head>
<p xml:id='KX2a0001_ZHSJ_001-0001a-2'>五帝本紀第一<lb/><ref type="note" target="#KX2a0001_hist_001-note0" n="序"/></p>
<p xml:id='KX2a0001_ZHSJ_001-0001a-3'>黃帝者，<ref type="note" target="#KX2a0001_hist_001-note2" n="〔一〕"/>少典之子，<ref type="note" target="#KX2a0001_hist_001-note3" n="〔二〕"/>姓公孫，名曰軒轅．<ref type="note" target="#KX2a0001_hist_001-note4" n="〔三〕"/>生而神靈，弱而能言，<ref type="note" target="#KX2a0001_hist_001-note5" n="〔四〕"/>幼而徇<lb/>齊，<ref type="note" target="#KX2a0001_hist_001-note6" n="〔五〕"/>長而敦敏，成而聰明．<ref type="note" target="#KX2a0001_hist_001-note7" n="〔六〕"/><lb/></p>
<p xml:id='KX2a0001_ZHSJ_001-0003a-6'>軒轅之時，神農氏世衰．<ref type="note" target="#KX2a0001_hist_001-note8" n="〔一〕"/>諸侯相侵伐，暴虐百姓，而神農氏弗能征．於是軒轅乃習<lb/>用干戈，以征不享，<ref type="note" target="#KX2a0001_hist_001-note9" n="〔二〕"/>諸侯咸來賓從．而蚩尤最為暴，莫能伐．<ref type="note" target="#KX2a0001_hist_001-note10" n="〔三〕"/>炎帝欲侵陵諸侯，諸侯<lb/>咸歸軒轅．軒轅乃修德振兵，<ref type="note" target="#KX2a0001_hist_001-note11" n="〔四〕"/>治五氣，<ref type="note" target="#KX2a0001_hist_001-note12" n="〔五〕"/>蓺五種，<ref type="note" target="#KX2a0001_hist_001-note13" n="〔六〕"/>撫萬民，度四方，<ref type="note" target="#KX2a0001_hist_001-note14" n="〔七〕"/>教熊羆貔貅<lb/>貙虎，<ref type="note" target="#KX2a0001_hist_001-note15" n="〔八〕"/>以與炎帝戰於阪泉之野．<ref type="note" target="#KX2a0001_hist_001-note16" n="〔九〕"/>三戰，然後得其志．<ref type="note" target="#KX2a0001_hist_001-note17" n="〔一０〕"/>蚩尤作亂，不用帝命．<ref type="note" target="#KX2a0001_hist_001-note18" n="〔一一〕"/>於是<lb/>黃帝乃徵師諸侯，與蚩尤戰於涿鹿之野，<ref type="note" target="#KX2a0001_hist_001-note19" n="〔一二〕"/>遂禽殺蚩尤．<ref type="note" target="#KX2a0001_hist_001-note20" n="〔一三〕"/>而諸侯咸尊軒轅為天子，代神<lb/>農氏，是為黃帝．天下有不順者，黃帝從而征之，平者去之，<ref type="note" target="#KX2a0001_hist_001-note21" n="〔一四〕"/>披山通道，<ref type="note" target="#KX2a0001_hist_001-note22" n="〔一五〕"/>未嘗寧居．<lb/></p>
<p xml:id='KX2a0001_ZHSJ_001-0006a-10'>東至于海，登丸山，<ref type="note" target="#KX2a0001_hist_001-note23" n="〔一〕"/>及岱宗．<ref type="note" target="#KX2a0001_hist_001-note24" n="〔二〕"/>西至于空桐，<ref type="note" target="#KX2a0001_hist_001-note25" n="〔三〕"/>登雞頭．<ref type="note" target="#KX2a0001_hist_001-note26" n="〔四〕"/>南至于江，登熊、湘．<ref type="note" target="#KX2a0001_hist_001-note27" n="〔五〕"/><lb/>北逐葷粥，<ref type="note" target="#KX2a0001_hist_001-note28" n="〔六〕"/>合符釜山，<ref type="note" target="#KX2a0001_hist_001-note29" n="〔七〕"/>而邑于涿鹿之阿．<ref type="note" target="#KX2a0001_hist_001-note30" n="〔八〕"/>遷徙往來無常處，以師兵為營衞．<ref type="note" target="#KX2a0001_hist_001-note31" n="〔九〕"/>官<lb/>名皆以雲命，為雲師．<ref type="note" target="#KX2a0001_hist_001-note32" n="〔一０〕"/>置左右大監，監于萬國．<ref type="note" target="#KX2a0001_hist_001-note33" n="〔一一〕"/>萬國和，而鬼神山川封禪與為多焉．<ref type="note" target="#KX2a0001_hist_001-note34" n="〔一二〕"/><lb/>獲寶鼎，迎日推筴．<ref type="note" target="#KX2a0001_hist_001-note35" n="〔一三〕"/>舉風后、力牧、常先、大鴻<ref type="note" target="#KX2a0001_hist_001-note36" n="〔一四〕"/>以治民．順天地之紀，<ref type="note" target="#KX2a0001_hist_001-note37" n="〔一五〕"/>幽明之占，<ref type="note" target="#KX2a0001_hist_001-note38" n="〔一六〕"/><lb/>死生之說，<ref type="note" target="#KX2a0001_hist_001-note39" n="〔一七〕"/>存亡之難．<ref type="note" target="#KX2a0001_hist_001-note40" n="〔一八〕"/>時播百穀草木，<ref type="note" target="#KX2a0001_hist_001-note41" n="〔一九〕"/>淳化鳥獸蟲蛾，<ref type="note" target="#KX2a0001_hist_001-note42" n="〔二０〕"/>旁羅日月星辰水波<ref type="note" target="#KX2a0001_hist_001-note43" n="〔二一〕"/><lb/>土石金玉，<ref type="note" target="#KX2a0001_hist_001-note44" n="〔二二〕"/>勞勤心力耳目，節用水火材物．<ref type="note" target="#KX2a0001_hist_001-note45" n="〔二三〕"/>有土德之瑞，故號黃帝．<ref type="note" target="#KX2a0001_hist_001-note46" n="〔二四〕"/><lb/></p>
<p xml:id='KX2a0001_ZHSJ_001-0006a-11'>反．正義丸音桓．括地志云：「丸山即丹山，在青州臨朐縣界朱虛故縣西北二十里，丹水出焉．」丸音紈．<lb/></p>
<p xml:id='KX2a0001_ZHSJ_001-0009a-15'>黃帝二十五子，其得姓者十四人．<ref type="note" target="#KX2a0001_hist_001-note47" n="〔一〕"/><lb/></p>
<p xml:id='KX2a0001_ZHSJ_001-0010a-17'>黃帝居軒轅之丘，<ref type="note" target="#KX2a0001_hist_001-note48" n="〔一〕"/>而娶於西陵之女，<ref type="note" target="#KX2a0001_hist_001-note49" n="〔二〕"/>是為嫘祖．<ref type="note" target="#KX2a0001_hist_001-note50" n="〔三〕"/>嫘祖為黃帝正妃，<ref type="note" target="#KX2a0001_hist_001-note51" n="〔四〕"/>生二<lb/>子，其後皆有天下：其一曰玄囂，是為青陽，<ref type="note" target="#KX2a0001_hist_001-note52" n="〔五〕"/>青陽降居江水；<ref type="note" target="#KX2a0001_hist_001-note53" n="〔六〕"/>其二曰昌意，降居若<lb/>水．<ref type="note" target="#KX2a0001_hist_001-note54" n="〔七〕"/>昌意娶蜀山氏女，曰昌僕，生高陽，高陽有聖惪焉．<ref type="note" target="#KX2a0001_hist_001-note55" n="〔八〕"/>黃帝崩，<ref type="note" target="#KX2a0001_hist_001-note56" n="〔九〕"/>葬橋山．<ref type="note" target="#KX2a0001_hist_001-note57" n="〔一０〕"/>其孫<lb/>昌意之子高陽立，是為帝顓頊也．<lb/></p>
<p xml:id='KX2a0001_ZHSJ_001-0011a-19'>帝顓頊高陽者，<ref type="note" target="#KX2a0001_hist_001-note58" n="〔一〕"/>黃帝之孫而昌意之子也．靜淵以有謀，疏通而知事；養材以任<lb/>地，<ref type="note" target="#KX2a0001_hist_001-note59" n="〔二〕"/>載時<ref type="note" target="#KX2a0001_hist_001-note60" n="〔三〕"/>以象天，依鬼神以制義，<ref type="note" target="#KX2a0001_hist_001-note61" n="〔四〕"/>治氣<ref type="note" target="#KX2a0001_hist_001-note62" n="〔五〕"/>以教化，絜誠以祭祀．北至于幽陵，<ref type="note" target="#KX2a0001_hist_001-note63" n="〔六〕"/><lb/>南至于交阯，<ref type="note" target="#KX2a0001_hist_001-note64" n="〔七〕"/>西至于流沙，<ref type="note" target="#KX2a0001_hist_001-note65" n="〔八〕"/>東至于蟠木．<ref type="note" target="#KX2a0001_hist_001-note66" n="〔九〕"/>動靜之物，<ref type="note" target="#KX2a0001_hist_001-note67" n="〔一０〕"/>大小之神，<ref type="note" target="#KX2a0001_hist_001-note68" n="〔一一〕"/>日月所照，<lb/>莫不砥屬．<ref type="note" target="#KX2a0001_hist_001-note69" n="〔一二〕"/><lb/></p>
<p xml:id='KX2a0001_ZHSJ_001-0013a-22'>帝顓頊生子曰窮蟬．<ref type="note" target="#KX2a0001_hist_001-note70" n="〔一〕"/>顓頊崩，<ref type="note" target="#KX2a0001_hist_001-note71" n="〔二〕"/>而玄囂之孫高辛立，是為帝嚳．<lb/></p>
<p xml:id='KX2a0001_ZHSJ_001-0013a-23'>帝嚳高辛者，<ref type="note" target="#KX2a0001_hist_001-note72" n="〔一〕"/>黃帝之曾孫也．高辛父曰蟜極，<ref type="note" target="#KX2a0001_hist_001-note73" n="〔二〕"/>蟜極父曰玄囂，玄囂父曰黃帝．<lb/>自玄囂與蟜極皆不得在位，至高辛即帝位．<ref type="note" target="#KX2a0001_hist_001-note74" n="〔三〕"/>高辛於顓頊為族子．<lb/></p>
<p xml:id='KX2a0001_ZHSJ_001-0013a-24'>高辛生而神靈，自言其名．<ref type="note" target="#KX2a0001_hist_001-note75" n="〔一〕"/>普施利物，不於其身．聰以知遠，明以察微．順天之義，<lb/>知民之急．仁而威，惠而信，脩身而天下服．取地之財而節用之，撫教萬民而利誨之，曆日<lb/>月而迎送之，<ref type="note" target="#KX2a0001_hist_001-note76" n="〔二〕"/>明鬼神而敬事之．<ref type="note" target="#KX2a0001_hist_001-note77" n="〔三〕"/>其色郁郁，其德嶷嶷．<ref type="note" target="#KX2a0001_hist_001-note78" n="〔四〕"/>其動也時，其服也士．<ref type="note" target="#KX2a0001_hist_001-note79" n="〔五〕"/>帝<lb/>嚳溉執中而徧天下，<ref type="note" target="#KX2a0001_hist_001-note80" n="〔六〕"/>日月所照，風雨所至，莫不從服．<ref type="note" target="#KX2a0001_hist_001-note81" n="〔七〕"/><lb/></p>
<p xml:id='KX2a0001_ZHSJ_001-0014a-26'>帝嚳娶陳鋒氏女，<ref type="note" target="#KX2a0001_hist_001-note82" n="〔一〕"/>生放勳．<ref type="note" target="#KX2a0001_hist_001-note83" n="〔二〕"/>娶娵訾氏女，生摯．<ref type="note" target="#KX2a0001_hist_001-note84" n="〔三〕"/>帝嚳崩，<ref type="note" target="#KX2a0001_hist_001-note85" n="〔四〕"/>而摯代立．帝摯<lb/>立，不善（崩），<ref type="note" target="#KX2a0001_hist_001-note86" n="〔五〕"/>而弟放勳立，是為帝堯．<lb/></p>
<p xml:id='KX2a0001_ZHSJ_001-0015a-28'>帝堯者，<ref type="note" target="#KX2a0001_hist_001-note87" n="〔一〕"/>放勳．<ref type="note" target="#KX2a0001_hist_001-note88" n="〔二〕"/>其仁如天，<ref type="note" target="#KX2a0001_hist_001-note89" n="〔三〕"/>其知如神．<ref type="note" target="#KX2a0001_hist_001-note90" n="〔四〕"/>就之如日，<ref type="note" target="#KX2a0001_hist_001-note91" n="〔五〕"/>望之如雲．<ref type="note" target="#KX2a0001_hist_001-note92" n="〔六〕"/>富而不<lb/>驕，貴而不舒．<ref type="note" target="#KX2a0001_hist_001-note93" n="〔七〕"/>黃收純衣，<ref type="note" target="#KX2a0001_hist_001-note94" n="〔八〕"/>彤車乘白馬．能明馴德，<ref type="note" target="#KX2a0001_hist_001-note95" n="〔九〕"/>以親九族．九族既睦，便章百<lb/>姓．<ref type="note" target="#KX2a0001_hist_001-note96" n="〔十〕"/>百姓昭明，合和萬國．<lb/></p>
<p xml:id='KX2a0001_ZHSJ_001-0016a-30'>乃命羲､和，<ref type="note" target="#KX2a0001_hist_001-note97" n="〔一〕"/>敬順昊天，<ref type="note" target="#KX2a0001_hist_001-note98" n="〔二〕"/>數法<ref type="note" target="#KX2a0001_hist_001-note99" n="〔三〕"/>日月星辰，<ref type="note" target="#KX2a0001_hist_001-note100" n="〔四〕"/>敬授民時．<ref type="note" target="#KX2a0001_hist_001-note101" n="〔五〕"/>分命羲仲，居郁夷，<lb/>曰暘谷．<ref type="note" target="#KX2a0001_hist_001-note102" n="〔六〕"/>敬道日出，便程東作．<ref type="note" target="#KX2a0001_hist_001-note103" n="〔七〕"/>日中，星鳥，以殷中春．<ref type="note" target="#KX2a0001_hist_001-note104" n="〔八〕"/>其民析，鳥獸字微．<ref type="note" target="#KX2a0001_hist_001-note105" n="〔九〕"/>申命<lb/>羲叔，居南交．<ref type="note" target="#KX2a0001_hist_001-note106" n="〔一０〕"/>便程南為，敬致．<ref type="note" target="#KX2a0001_hist_001-note107" n="〔一一〕"/>日永，星火，以正中夏．<ref type="note" target="#KX2a0001_hist_001-note108" n="〔一二〕"/>其民因，鳥獸希革．<ref type="note" target="#KX2a0001_hist_001-note109" n="〔一三〕"/>申<lb/>命和仲，<ref type="note" target="#KX2a0001_hist_001-note110" n="〔一四〕"/>居西土，<ref type="note" target="#KX2a0001_hist_001-note111" n="〔一五〕"/>曰昧谷．<ref type="note" target="#KX2a0001_hist_001-note112" n="〔一六〕"/>敬道日入，便程西成．<ref type="note" target="#KX2a0001_hist_001-note113" n="〔一七〕"/>夜中，星虛，<ref type="note" target="#KX2a0001_hist_001-note114" n="〔一八〕"/>以正中秋．<ref type="note" target="#KX2a0001_hist_001-note115" n="〔一九〕"/><lb/>其民夷易，鳥獸毛．<ref type="note" target="#KX2a0001_hist_001-note116" n="〔二０〕"/>申命和叔；居北方，曰幽都．<ref type="note" target="#KX2a0001_hist_001-note117" n="〔二一〕"/>便在伏物．<ref type="note" target="#KX2a0001_hist_001-note118" n="〔二二〕"/>日短，星昴，以正中<lb/>冬．<ref type="note" target="#KX2a0001_hist_001-note119" n="〔二三〕"/>其民燠，鳥獸氄毛．<ref type="note" target="#KX2a0001_hist_001-note120" n="〔二四〕"/>歲三百六十六日，以閏月正四時．<ref type="note" target="#KX2a0001_hist_001-note121" n="〔二五〕"/>信飭<ref type="note" target="#KX2a0001_hist_001-note122" n="〔二六〕"/>百官，衆功皆<lb/>興．<lb/></p>
<p xml:id='KX2a0001_ZHSJ_001-0020a-35'>堯曰：「誰可順此事﹖」<ref type="note" target="#KX2a0001_hist_001-note123" n="〔一〕"/>放齊曰：「嗣子丹朱開明．」<ref type="note" target="#KX2a0001_hist_001-note124" n="〔二〕"/>堯曰：「吁！頑凶，不用．」<ref type="note" target="#KX2a0001_hist_001-note125" n="〔三〕"/><lb/>堯又曰：「誰可者﹖」讙兜曰：「共工旁聚布功，可用．」<ref type="note" target="#KX2a0001_hist_001-note126" n="〔四〕"/>堯曰：「共工善言，其用僻，似恭漫<lb/>天，不可．」<ref type="note" target="#KX2a0001_hist_001-note127" n="〔五〕"/>堯又曰：「嗟，四嶽，<ref type="note" target="#KX2a0001_hist_001-note128" n="〔六〕"/>湯湯洪水滔天，浩浩懷山襄陵，<ref type="note" target="#KX2a0001_hist_001-note129" n="〔七〕"/>下民其憂，有能使<lb/>治者﹖」皆曰鯀可．<ref type="note" target="#KX2a0001_hist_001-note130" n="〔八〕"/>堯曰：「鯀負命毀族，不可．」<ref type="note" target="#KX2a0001_hist_001-note131" n="〔九〕"/>嶽曰：「哉，試不可用而已．」<ref type="note" target="#KX2a0001_hist_001-note132" n="〔一０〕"/><lb/>堯於是聽嶽用鯀．九歲，功用不成．<ref type="note" target="#KX2a0001_hist_001-note133" n="〔一一〕"/><lb/></p>
<p xml:id='KX2a0001_ZHSJ_001-0021a-37'>堯曰：「嗟！四嶽：朕在位七十載，汝能庸命，踐朕位﹖」<ref type="note" target="#KX2a0001_hist_001-note134" n="〔一〕"/>嶽應曰：「鄙惪忝帝位．」<ref type="note" target="#KX2a0001_hist_001-note135" n="〔二〕"/><lb/>堯曰：「悉舉貴戚及疏遠隱匿者．」衆皆言於堯曰：「有矜在民閒，曰虞舜．」<ref type="note" target="#KX2a0001_hist_001-note136" n="〔三〕"/>堯曰：「然，<lb/>朕聞之．其何如﹖」嶽曰：「盲者子．父頑，母嚚，弟傲，能和以孝，烝烝治，不至姦．」<ref type="note" target="#KX2a0001_hist_001-note137" n="〔四〕"/><lb/>堯曰：「吾其試哉．」<ref type="note" target="#KX2a0001_hist_001-note138" n="〔五〕"/>於是堯妻之二女，<ref type="note" target="#KX2a0001_hist_001-note139" n="〔六〕"/>觀其德於二女．<ref type="note" target="#KX2a0001_hist_001-note140" n="〔七〕"/>舜飭下二女於媯汭，<ref type="note" target="#KX2a0001_hist_001-note141" n="〔八〕"/><lb/>如婦禮．堯善之，乃使舜慎和五典，<ref type="note" target="#KX2a0001_hist_001-note142" n="〔九〕"/>五典能從．乃徧入百官，百官時序．賓於四門，四<lb/>門穆穆，諸侯遠方賓客皆敬．<ref type="note" target="#KX2a0001_hist_001-note143" n="〔一０〕"/>堯使舜入山林<ref type="note" target="#KX2a0001_hist_001-note144" n="〔一一〕"/>川澤，暴風雷雨，舜行不迷．堯以為聖，<lb/>召舜曰：「女謀事至而言可績，三年矣．<ref type="note" target="#KX2a0001_hist_001-note145" n="〔一二〕"/>女登帝位．」舜讓於德不懌．<ref type="note" target="#KX2a0001_hist_001-note146" n="〔一三〕"/>正月上日，<ref type="note" target="#KX2a0001_hist_001-note147" n="〔一四〕"/><lb/>舜受終於文祖．文祖者，堯大祖也．<ref type="note" target="#KX2a0001_hist_001-note148" n="〔一五〕"/><lb/></p>
<p xml:id='KX2a0001_ZHSJ_001-0024a-41'>於是帝堯老，命舜攝行天子之政，以觀天命．舜乃在璿璣玉衡，以齊七政．<ref type="note" target="#KX2a0001_hist_001-note149" n="〔一〕"/>遂類于<lb/>上帝，<ref type="note" target="#KX2a0001_hist_001-note150" n="〔二〕"/>禋于六宗，<ref type="note" target="#KX2a0001_hist_001-note151" n="〔三〕"/>望于山川，<ref type="note" target="#KX2a0001_hist_001-note152" n="〔四〕"/>辯于羣神．<ref type="note" target="#KX2a0001_hist_001-note153" n="〔五〕"/>揖五瑞，擇吉月日，見四嶽諸牧，班<lb/>瑞．<ref type="note" target="#KX2a0001_hist_001-note154" n="〔六〕"/>歲二月，東巡狩，至於岱宗，祡，<ref type="note" target="#KX2a0001_hist_001-note155" n="〔七〕"/>望秩於山川．<ref type="note" target="#KX2a0001_hist_001-note156" n="〔八〕"/>遂見東方君長，合時月正日，<ref type="note" target="#KX2a0001_hist_001-note157" n="〔九〕"/><lb/>同律度量衡，<ref type="note" target="#KX2a0001_hist_001-note158" n="〔一０〕"/>脩五禮<ref type="note" target="#KX2a0001_hist_001-note159" n="〔一一〕"/>五玉<ref type="note" target="#KX2a0001_hist_001-note160" n="〔一二〕"/>三帛<ref type="note" target="#KX2a0001_hist_001-note161" n="〔一三〕"/>二生<ref type="note" target="#KX2a0001_hist_001-note162" n="〔一四〕"/>一死<ref type="note" target="#KX2a0001_hist_001-note163" n="〔一五〕"/>為摯，<ref type="note" target="#KX2a0001_hist_001-note164" n="〔一六〕"/>如五器，卒乃復．<ref type="note" target="#KX2a0001_hist_001-note165" n="〔一七〕"/><lb/>五月，南巡狩；八月，西巡狩；十一月，北巡狩：皆如初．歸，至于祖禰廟，<ref type="note" target="#KX2a0001_hist_001-note166" n="〔一八〕"/>用特牛禮．<lb/>五歲一巡狩，羣后四朝．<ref type="note" target="#KX2a0001_hist_001-note167" n="〔一九〕"/>徧告以言，<ref type="note" target="#KX2a0001_hist_001-note168" n="〔二０〕"/>明試以功，車服以庸．<ref type="note" target="#KX2a0001_hist_001-note169" n="〔二一〕"/>肇十有二州，決川．<ref type="note" target="#KX2a0001_hist_001-note170" n="〔二二〕"/><lb/>象以典刑，<ref type="note" target="#KX2a0001_hist_001-note171" n="〔二三〕"/>流宥五刑，<ref type="note" target="#KX2a0001_hist_001-note172" n="〔二四〕"/>鞭作官刑，<ref type="note" target="#KX2a0001_hist_001-note173" n="〔二五〕"/>扑作教刑，<ref type="note" target="#KX2a0001_hist_001-note174" n="〔二六〕"/>金作贖刑．<ref type="note" target="#KX2a0001_hist_001-note175" n="〔二七〕"/>眚烖過，赦；<ref type="note" target="#KX2a0001_hist_001-note176" n="〔二八〕"/>怙<lb/>終<ref type="note" target="#KX2a0001_hist_001-note177" n="〔二九〕"/>賊，刑．<ref type="note" target="#KX2a0001_hist_001-note178" n="〔三０〕"/>欽哉，欽哉，惟刑之靜哉！<ref type="note" target="#KX2a0001_hist_001-note179" n="〔三一〕"/><lb/></p>
<p xml:id='KX2a0001_ZHSJ_001-0028a-46'>讙兜進言共工，<ref type="note" target="#KX2a0001_hist_001-note180" n="〔一〕"/>堯曰不可而試之工師，<ref type="note" target="#KX2a0001_hist_001-note181" n="〔二〕"/>共工果淫辟．<ref type="note" target="#KX2a0001_hist_001-note182" n="〔三〕"/>四嶽舉鯀治鴻水，堯以<lb/>為不可，嶽彊請試之，試之而無功，故百姓不便．三苗<ref type="note" target="#KX2a0001_hist_001-note183" n="〔四〕"/>在江淮、荊州<ref type="note" target="#KX2a0001_hist_001-note184" n="〔五〕"/>數為亂．於是舜<lb/>歸而言於帝，請流共工於幽陵，<ref type="note" target="#KX2a0001_hist_001-note185" n="〔六〕"/>以變北狄；<ref type="note" target="#KX2a0001_hist_001-note186" n="〔七〕"/>放驩兜於崇山，<ref type="note" target="#KX2a0001_hist_001-note187" n="〔八〕"/>以變南蠻；遷三苗於<lb/>三危，<ref type="note" target="#KX2a0001_hist_001-note188" n="〔九〕"/>以變西戎；殛鯀於羽山，<ref type="note" target="#KX2a0001_hist_001-note189" n="〔一０〕"/>以變東夷：四辠而天下咸服．<lb/></p>
<p xml:id='KX2a0001_ZHSJ_001-0030a-49'>堯立七十年得舜，二十年而老，令舜攝行天子之政，薦之於天．堯辟位凡二十八年而<lb/>崩．<ref type="note" target="#KX2a0001_hist_001-note190" n="〔一〕"/>百姓悲哀，如喪父母．三年，四方莫舉樂，<ref type="note" target="#KX2a0001_hist_001-note191" n="〔二〕"/>以思堯．堯知子丹朱之不肖，<ref type="note" target="#KX2a0001_hist_001-note192" n="〔三〕"/>不足<lb/>授天下，於是乃權授舜．<ref type="note" target="#KX2a0001_hist_001-note193" n="〔四〕"/>授舜，則天下得其利而丹朱病；授丹朱，則天下病而丹朱得其<lb/>利．堯曰「終不以天下之病而利一人」，而卒授舜以天下．堯崩，三年之喪畢，舜讓辟丹朱<lb/>於南河之南．<ref type="note" target="#KX2a0001_hist_001-note194" n="〔五〕"/>諸侯朝覲者不之丹朱而之舜，獄訟者不之丹朱而之舜，謳歌者不謳歌丹朱<lb/>而謳歌舜．舜曰「天也」，夫而後之中國踐天子位焉，<ref type="note" target="#KX2a0001_hist_001-note195" n="〔六〕"/>是為帝舜．<lb/></p>
<p xml:id='KX2a0001_ZHSJ_001-0031a-51'>虞舜者，<ref type="note" target="#KX2a0001_hist_001-note196" n="〔一〕"/>名曰重華．<ref type="note" target="#KX2a0001_hist_001-note197" n="〔二〕"/>重華父曰瞽叟，<ref type="note" target="#KX2a0001_hist_001-note198" n="〔三〕"/>瞽叟父曰橋牛，<ref type="note" target="#KX2a0001_hist_001-note199" n="〔四〕"/>橋牛父曰句望，<ref type="note" target="#KX2a0001_hist_001-note200" n="〔五〕"/>句<lb/>望父曰敬康，敬康父曰窮蟬，窮蟬父曰帝顓頊，顓頊父曰昌意：以至舜七世矣．自從窮蟬<lb/>以至帝舜，皆微為庶人．<lb/></p>
<p xml:id='KX2a0001_ZHSJ_001-0032a-53'>舜父瞽叟盲，而舜母<ref type="note" target="#KX2a0001_hist_001-note201" n="〔一〕"/>死，瞽叟更娶妻而生象，象傲．瞽叟愛後妻子，常欲殺舜，舜<lb/>避逃；及有小過，則受罪．順事父及後母與弟，日以篤謹，匪有解．<lb/></p>
<p xml:id='KX2a0001_ZHSJ_001-0032a-54'>舜，冀州之人也．<ref type="note" target="#KX2a0001_hist_001-note202" n="〔一〕"/>舜耕歷山，<ref type="note" target="#KX2a0001_hist_001-note203" n="〔二〕"/>漁雷澤，<ref type="note" target="#KX2a0001_hist_001-note204" n="〔三〕"/>陶河濱，<ref type="note" target="#KX2a0001_hist_001-note205" n="〔四〕"/>作什器於壽丘，<ref type="note" target="#KX2a0001_hist_001-note206" n="〔五〕"/>就時於<lb/>負夏．<ref type="note" target="#KX2a0001_hist_001-note207" n="〔六〕"/>舜父瞽叟頑，母嚚，弟象傲，皆欲殺舜．舜順適不失子道，兄弟孝慈．欲殺，不可<lb/>得；即求，嘗在側．<lb/></p>
<p xml:id='KX2a0001_ZHSJ_001-0033a-56'>舜年二十以孝聞．三十而帝堯問可用者，<ref type="note" target="#KX2a0001_hist_001-note208" n="〔一〕"/>四嶽咸薦虞舜，曰可．於是堯乃以二女<lb/>妻舜以觀其內，使九男與處以觀其外．舜居媯汭，內行彌謹．堯二女不敢以貴驕事舜親<lb/>戚，<ref type="note" target="#KX2a0001_hist_001-note209" n="〔二〕"/>甚有婦道．堯九男皆益篤．<ref type="note" target="#KX2a0001_hist_001-note210" n="〔三〕"/>舜耕歷山，歷山之人皆讓畔；<ref type="note" target="#KX2a0001_hist_001-note211" n="〔四〕"/>漁雷澤，雷澤上人<lb/>皆讓居；陶河濱，河濱器皆不苦窳．<ref type="note" target="#KX2a0001_hist_001-note212" n="〔五〕"/>一年而所居成聚，<ref type="note" target="#KX2a0001_hist_001-note213" n="〔六〕"/>二年成邑，三年成都．<ref type="note" target="#KX2a0001_hist_001-note214" n="〔七〕"/>堯<lb/>乃賜舜絺衣，<ref type="note" target="#KX2a0001_hist_001-note215" n="〔八〕"/>與琴，為築倉廩，予牛羊．瞽叟尚復欲殺之，使舜上塗廩，瞽叟從下縱火焚<lb/>廩．舜乃以兩笠自扞而下，去，得不死．<ref type="note" target="#KX2a0001_hist_001-note216" n="〔九〕"/>後瞽叟又使舜穿井，舜穿井為匿空<ref type="note" target="#KX2a0001_hist_001-note217" n="〔一０〕"/>旁出．<ref type="note" target="#KX2a0001_hist_001-note218" n="〔一一〕"/><lb/>舜既入深，瞽叟與象共下土實井，<ref type="note" target="#KX2a0001_hist_001-note219" n="〔一二〕"/>舜從匿空出，去．<ref type="note" target="#KX2a0001_hist_001-note220" n="〔一三〕"/>瞽叟、象喜，以舜為已死．象曰<lb/>「本謀者象．」象與其父母分，<ref type="note" target="#KX2a0001_hist_001-note221" n="〔一四〕"/>於是曰：「舜妻堯二女，與琴，象取之．牛羊倉廩予父母．」<lb/>象乃止舜宮居，<ref type="note" target="#KX2a0001_hist_001-note222" n="〔一五〕"/>鼓其琴．舜往見之．象鄂不懌，曰：「我思舜正鬱陶！」舜曰：「然，爾<lb/>其庶矣！」<ref type="note" target="#KX2a0001_hist_001-note223" n="〔一六〕"/>舜復事瞽叟愛弟彌謹．於是堯乃試舜五典百官，皆治．<lb/></p>
<p xml:id='KX2a0001_ZHSJ_001-0035a-59'>昔高陽氏有才子八人，<ref type="note" target="#KX2a0001_hist_001-note224" n="〔一〕"/>世得其利，謂之「八愷」．<ref type="note" target="#KX2a0001_hist_001-note225" n="〔二〕"/>高辛氏有才子八人，<ref type="note" target="#KX2a0001_hist_001-note226" n="〔三〕"/>世謂<lb/>之「八元」．<ref type="note" target="#KX2a0001_hist_001-note227" n="〔四〕"/>此十六族者，世濟其美，<ref type="note" target="#KX2a0001_hist_001-note228" n="〔五〕"/>不隕其名．至於堯，堯未能舉．舜舉八愷，使主<lb/>后土，<ref type="note" target="#KX2a0001_hist_001-note229" n="〔六〕"/>以揆百事，莫不時序．<ref type="note" target="#KX2a0001_hist_001-note230" n="〔七〕"/>舉八元，使布五教于四方，<ref type="note" target="#KX2a0001_hist_001-note231" n="〔八〕"/>父義，母慈，兄友，弟恭，子<lb/>孝，內平外成．<ref type="note" target="#KX2a0001_hist_001-note232" n="〔九〕"/><lb/></p>
<p xml:id='KX2a0001_ZHSJ_001-0036a-61'>昔帝鴻氏有不才子，<ref type="note" target="#KX2a0001_hist_001-note233" n="〔一〕"/>掩義隱賊，好行凶慝，天下謂之渾沌．<ref type="note" target="#KX2a0001_hist_001-note234" n="〔二〕"/>少氏<ref type="note" target="#KX2a0001_hist_001-note235" n="〔三〕"/>有不才子，<lb/>毀信惡忠，崇飾惡言，天下謂之窮奇．<ref type="note" target="#KX2a0001_hist_001-note236" n="〔四〕"/>顓頊氏有不才子，不可教訓，不知話言，天下謂之<lb/>檮杌．<ref type="note" target="#KX2a0001_hist_001-note237" n="〔五〕"/>此三族世憂之．至于堯，堯未能去．縉雲氏<ref type="note" target="#KX2a0001_hist_001-note238" n="〔六〕"/>有不才子，貪于飲食，冒于貨賄，<lb/>天下謂之饕餮．<ref type="note" target="#KX2a0001_hist_001-note239" n="〔七〕"/>天下惡之，比之三凶．<ref type="note" target="#KX2a0001_hist_001-note240" n="〔八〕"/>舜賓於四門，<ref type="note" target="#KX2a0001_hist_001-note241" n="〔九〕"/>乃流四凶族，遷于四裔，<ref type="note" target="#KX2a0001_hist_001-note242" n="〔一０〕"/>以<lb/>御螭魅，<ref type="note" target="#KX2a0001_hist_001-note243" n="〔一一〕"/>於是四門辟，言毋凶人也．<lb/></p>
<p xml:id='KX2a0001_ZHSJ_001-0038a-64'>舜入于大麓，烈風雷雨不迷，堯乃知舜之足授天下．堯老，使舜攝行天子政，巡狩．舜<lb/>得舉用事二十年，而堯使攝政．攝政八年而堯崩．三年喪畢，讓丹朱，天下歸舜．而禹、皋<lb/>陶、<ref type="note" target="#KX2a0001_hist_001-note244" n="〔一〕"/>契、后稷、伯夷、夔、龍、倕、益、彭祖<ref type="note" target="#KX2a0001_hist_001-note245" n="〔二〕"/>自堯時而皆舉用，未有分職．<ref type="note" target="#KX2a0001_hist_001-note246" n="〔三〕"/>於是舜乃至<lb/>於文祖，謀于四嶽，辟四門，明通四方耳目，命十二牧論帝德，行厚德，遠佞人，<ref type="note" target="#KX2a0001_hist_001-note247" n="〔四〕"/>則蠻夷<lb/>率服．舜謂四嶽曰：「有能奮庸<ref type="note" target="#KX2a0001_hist_001-note248" n="〔五〕"/>美堯之事者，使居官相事﹖」皆曰：「伯禹為司空，可美<lb/>帝功．」舜曰：「嗟，然！禹，汝平水土，維是勉哉．」禹拜稽首，讓於稷、契與皋陶．舜曰：<lb/>「然，往矣．」<ref type="note" target="#KX2a0001_hist_001-note249" n="〔六〕"/>舜曰：「[⿱𠫓廾]，黎民始飢，<ref type="note" target="#KX2a0001_hist_001-note250" n="〔七〕"/>汝后稷播時百穀．」<ref type="note" target="#KX2a0001_hist_001-note251" n="〔八〕"/>舜曰：「契，百姓不親，五<lb/>品不馴，<ref type="note" target="#KX2a0001_hist_001-note252" n="〔九〕"/>汝為司徒，而敬敷五教，在寬．」<ref type="note" target="#KX2a0001_hist_001-note253" n="〔一０〕"/>舜曰：「皋陶，蠻夷猾夏，<ref type="note" target="#KX2a0001_hist_001-note254" n="〔一一〕"/>寇賊姦軌，<ref type="note" target="#KX2a0001_hist_001-note255" n="〔一二〕"/><lb/>汝作士，<ref type="note" target="#KX2a0001_hist_001-note256" n="〔一三〕"/>五刑有服，五服三就；<ref type="note" target="#KX2a0001_hist_001-note257" n="〔一四〕"/>五流有度，<ref type="note" target="#KX2a0001_hist_001-note258" n="〔一五〕"/>五度三居：<ref type="note" target="#KX2a0001_hist_001-note259" n="〔一六〕"/>維明能信．」<ref type="note" target="#KX2a0001_hist_001-note260" n="〔一七〕"/>舜曰：<lb/>「誰能馴予工﹖」<ref type="note" target="#KX2a0001_hist_001-note261" n="〔一八〕"/>皆曰垂可．於是以垂為共工．<ref type="note" target="#KX2a0001_hist_001-note262" n="〔一九〕"/>舜曰：「誰能馴予上下<ref type="note" target="#KX2a0001_hist_001-note263" n="〔二０〕"/>草木鳥<lb/>獸﹖」皆曰益可．於是以益為朕虞．<ref type="note" target="#KX2a0001_hist_001-note264" n="〔二一〕"/>益拜稽首，讓于諸臣朱虎、熊羆．<ref type="note" target="#KX2a0001_hist_001-note265" n="〔二二〕"/>舜曰：「往矣，汝<lb/>諧．」遂以朱虎、熊羆為佐．<ref type="note" target="#KX2a0001_hist_001-note266" n="〔二三〕"/>舜曰：「嗟！四嶽，有能典朕三禮﹖」<ref type="note" target="#KX2a0001_hist_001-note267" n="〔二四〕"/>皆曰伯夷可．舜曰：<lb/>「嗟！伯夷，以汝為秩宗，<ref type="note" target="#KX2a0001_hist_001-note268" n="〔二五〕"/>夙夜維敬，直哉維靜絜．」<ref type="note" target="#KX2a0001_hist_001-note269" n="〔二六〕"/>伯夷讓夔、龍．舜曰：「然．<ref type="note" target="#KX2a0001_hist_001-note270" n="〔二七〕"/><lb/>以夔為典樂，教稺子，<ref type="note" target="#KX2a0001_hist_001-note271" n="〔二八〕"/>直而溫，<ref type="note" target="#KX2a0001_hist_001-note272" n="〔二九〕"/>寬而栗，<ref type="note" target="#KX2a0001_hist_001-note273" n="〔三０〕"/>剛而毋虐，簡而毋傲；<ref type="note" target="#KX2a0001_hist_001-note274" n="〔三一〕"/>詩言意，歌長<lb/>言，<ref type="note" target="#KX2a0001_hist_001-note275" n="〔三二〕"/>聲依永，律和聲，<ref type="note" target="#KX2a0001_hist_001-note276" n="〔三三〕"/>八音能諧，毋相奪倫，神人以和．」<ref type="note" target="#KX2a0001_hist_001-note277" n="〔三四〕"/>夔曰：「於！予擊石拊石，<lb/>百獸率舞．」<ref type="note" target="#KX2a0001_hist_001-note278" n="〔三五〕"/>舜曰：「龍，朕畏忌讒說殄偽，振驚朕衆，<ref type="note" target="#KX2a0001_hist_001-note279" n="〔三六〕"/>命汝為納言，夙夜出入朕命，惟<lb/>信．」<ref type="note" target="#KX2a0001_hist_001-note280" n="〔三七〕"/>舜曰：「嗟！女二十有二人，<ref type="note" target="#KX2a0001_hist_001-note281" n="〔三八〕"/>敬哉，惟時相天事．」<ref type="note" target="#KX2a0001_hist_001-note282" n="〔三九〕"/>三歲一考功，三考絀陟，<lb/>遠近衆功咸興．分北三苗．<ref type="note" target="#KX2a0001_hist_001-note283" n="〔四０〕"/><lb/></p>
<p xml:id='KX2a0001_ZHSJ_001-0043a-70'>此二十二人咸成厥功：皋陶為大理，平，<ref type="note" target="#KX2a0001_hist_001-note284" n="〔一〕"/>民各伏得其實；伯夷主禮，上下咸讓；垂<lb/>主工師，<ref type="note" target="#KX2a0001_hist_001-note285" n="〔二〕"/>百工致功；益主虞，山澤辟；<ref type="note" target="#KX2a0001_hist_001-note286" n="〔三〕"/>[⿱𠫓廾]主稷，百穀時茂；契主司徒，百姓親和；龍<lb/>主賓客，遠人至；十二牧行而九州莫敢辟違；<ref type="note" target="#KX2a0001_hist_001-note287" n="〔四〕"/>唯禹之功為大，披九山，<ref type="note" target="#KX2a0001_hist_001-note288" n="〔五〕"/>通九澤，決九<lb/>河，定九州，各以其職來貢，不失厥宜．方五千里，至于荒服．南撫交阯､北發，<ref type="note" target="#KX2a0001_hist_001-note289" n="〔六〕"/>西戎､<lb/>析枝､渠廋､氐､羌，<ref type="note" target="#KX2a0001_hist_001-note290" n="〔七〕"/>北山戎､發､息慎，<ref type="note" target="#KX2a0001_hist_001-note291" n="〔八〕"/>東長､鳥夷，<ref type="note" target="#KX2a0001_hist_001-note292" n="〔九〕"/>四海之內<ref type="note" target="#KX2a0001_hist_001-note293" n="〔一０〕"/>咸戴帝舜之功．<lb/>於是禹乃興九招之樂，<ref type="note" target="#KX2a0001_hist_001-note294" n="〔一一〕"/>致異物，鳳皇來翔．天下明德皆自虞帝始．<lb/></p>
<p xml:id='KX2a0001_ZHSJ_001-0044a-72'>舜年二十以孝聞，年三十堯舉之，年五十攝行天子事，年五十八堯崩，年六十一代堯踐<lb/>帝位．<ref type="note" target="#KX2a0001_hist_001-note295" n="〔一〕"/>踐帝位三十九年，南巡狩，崩於蒼梧之野．葬於江南九疑，是為零陵．<ref type="note" target="#KX2a0001_hist_001-note296" n="〔二〕"/>舜之踐<lb/>帝位，載天子旗，往朝父瞽叟，夔夔唯謹，<ref type="note" target="#KX2a0001_hist_001-note297" n="〔三〕"/>如子道．封弟象為諸侯．<ref type="note" target="#KX2a0001_hist_001-note298" n="〔四〕"/>舜子商均亦不<lb/>肖，<ref type="note" target="#KX2a0001_hist_001-note299" n="〔五〕"/>舜乃豫薦禹於天．<ref type="note" target="#KX2a0001_hist_001-note300" n="〔六〕"/>十七年而崩．三年喪畢，禹亦乃讓舜子，<ref type="note" target="#KX2a0001_hist_001-note301" n="〔七〕"/>如舜讓堯子．諸<lb/>侯歸之，然後禹踐天子位．堯子丹朱，舜子商均，皆有疆土，<ref type="note" target="#KX2a0001_hist_001-note302" n="〔八〕"/>以奉先祀．服其服，禮樂如<lb/>之．以客見天子，<ref type="note" target="#KX2a0001_hist_001-note303" n="〔九〕"/>天子弗臣，示不敢專也．<lb/></p>
<p xml:id='KX2a0001_ZHSJ_001-0045a-74'>自黃帝至舜､禹，皆同姓而異其國號，以章明德．<ref type="note" target="#KX2a0001_hist_001-note304" n="〔一〕"/>故黃帝為有熊，帝顓頊為高陽，帝<lb/>嚳為高辛，帝堯為陶唐，<ref type="note" target="#KX2a0001_hist_001-note305" n="〔二〕"/>帝舜為有虞．<ref type="note" target="#KX2a0001_hist_001-note306" n="〔三〕"/>帝禹為夏后而別氏，姓姒氏．契為商，姓子<lb/>氏．<ref type="note" target="#KX2a0001_hist_001-note307" n="〔四〕"/>[⿱𠫓廾]為周，姓姬氏．<ref type="note" target="#KX2a0001_hist_001-note308" n="〔五〕"/><lb/></p>
<p xml:id='KX2a0001_ZHSJ_001-0046a-76'>太史公曰：<ref type="note" target="#KX2a0001_hist_001-note309" n="〔一〕"/>學者多稱五帝，尚矣．<ref type="note" target="#KX2a0001_hist_001-note310" n="〔二〕"/>然尚書獨載堯以來；而百家言黃帝，其文不<lb/>雅馴，<ref type="note" target="#KX2a0001_hist_001-note311" n="〔三〕"/>薦紳先生難言之．<ref type="note" target="#KX2a0001_hist_001-note312" n="〔四〕"/>孔子所傳宰予問五帝德及帝繫姓，<ref type="note" target="#KX2a0001_hist_001-note313" n="〔五〕"/>儒者或不傳．<ref type="note" target="#KX2a0001_hist_001-note314" n="〔六〕"/>余嘗<lb/>西至空桐，<ref type="note" target="#KX2a0001_hist_001-note315" n="〔七〕"/>北過涿鹿，<ref type="note" target="#KX2a0001_hist_001-note316" n="〔八〕"/>東漸於海，南浮江淮矣，至長老皆各往往稱黃帝､堯､舜之處，<lb/>風教固殊焉，總之不離古文者近是．<ref type="note" target="#KX2a0001_hist_001-note317" n="〔九〕"/>予觀春秋､國語，其發明五帝德､帝繫姓章矣，<ref type="note" target="#KX2a0001_hist_001-note318" n="〔一０〕"/><lb/>顧弟弗深考，<ref type="note" target="#KX2a0001_hist_001-note319" n="〔一一〕"/>其所表見皆不虛．<ref type="note" target="#KX2a0001_hist_001-note320" n="〔一二〕"/>書缺有閒矣，<ref type="note" target="#KX2a0001_hist_001-note321" n="〔一三〕"/>其軼乃時時見於他說．<ref type="note" target="#KX2a0001_hist_001-note322" n="〔一四〕"/>非好學深<lb/>思，心知其意，固難為淺見寡聞道也．余并論次，擇其言尤雅者，故著為本紀書首．<ref type="note" target="#KX2a0001_hist_001-note323" n="〔一五〕"/><lb/><ref type="note" target="#KX2a0001_hist_001-note324" n="贊"/></p>
</div>
<div type="notes">
<note xml:id="KX2a0001_hist_001-note0">集解凡是徐氏義，稱徐姓名以別之．餘者悉是駰注解，并集衆家義．索隱紀者，記也．本其事而記之，故<lb/>曰本紀．又紀，理也，絲縷有紀．而帝王書稱紀者，言為後代綱紀也．正義鄭玄注中候勅省圖云：德合五<lb/>帝坐星者，稱帝．」又坤靈圖云：「德配天地，在正不在私，曰帝．」案：太史公依世本、大戴禮，以黃帝、顓頊、帝嚳、<lb/>唐堯、虞舜為五帝．譙周、應劭、宋均皆同．而孔安國尚書序，皇甫謐帝王世紀，孫氏注世本，並以伏犧、神農、黃<lb/>帝為三皇，少昊、顓頊、高辛、唐、虞為五帝．裴松之史目云「天子稱本紀，諸侯曰世家」．本者，繫其本系，故曰<lb/>本；紀者，理也，統理衆事，繫之年月，名之曰紀；第者，次序之目；一者，舉數之由：故曰五帝本紀第一．<lb/>禮云：「動則左史書之，言則右史書之．」正義云：「左陽，故記動．右陰，故記言．言為尚書，事為春秋．」案：春<lb/>秋時置左右史，故云史記也．<lb/></note>
<note xml:id="KX2a0001_hist_001-note2">〔一〕集解徐廣曰：「號有熊．」索隱案：有土德之瑞，土色黃，故稱黃帝，猶神農火德王而稱炎帝然也．此以黃帝<lb/>為五帝之首，蓋依大戴禮五帝德．又譙周、宋均亦以為然．而孔安國、皇甫謐帝王代紀及孫氏注系本並以伏犧、<lb/>神農、黃帝為三皇，少昊、高陽、高辛、唐、虞為五帝．注「號有熊」者，以其本是有熊國君之子故也．亦號軒轅氏．<lb/>皇甫謐云：「居軒轅之丘，因以為名，又以為號．」又據左傳，亦號帝鴻氏也．正義輿地志云：「涿鹿本名彭<lb/>城，黃帝初都，遷有熊也．」案：黃帝有熊國君，乃少典國君之次子，號曰有熊氏，又曰縉雲氏，又曰帝鴻氏，亦曰<lb/>帝軒氏．母曰附寶，之祁野，見大電繞北斗樞星，感而懷孕，二十四月而生黃帝於壽丘．壽丘在魯東門之北，今<lb/>在兗州曲阜縣東北六里．生日角龍顏，有景雲之瑞，以土德王，故曰黃帝．封泰山，禪亭亭．亭亭在牟陰．<lb/></note>
<note xml:id="KX2a0001_hist_001-note3">〔二〕集解譙周曰：「有熊國君，少典之子也．」皇甫謐曰：「有熊，今河南新鄭是也．」索隱少典者，諸侯國號，非<lb/>人名也．又案：國語云「少典娶有蟜氏女，生黃帝、炎帝」．然則炎帝亦少典之子．炎黃二帝雖則相承，如帝王代<lb/>紀中閒凡隔八帝，五百餘年．若以少典是其父名，豈黃帝經五百餘年而始代炎帝後為天子乎？何其年之長也！<lb/>又案：秦本紀云「顓頊氏之裔孫曰女脩，吞鳥之卵而生大業，大業娶少典氏而生柏翳」．明少典是國號，非人<lb/>名也．黃帝即少典氏後代之子孫，賈逵亦謂然，故左傳「高陽氏有才子八人」，亦謂其後代子孫而稱為子是也．<lb/>譙周字允南，蜀人，魏散騎常侍徵，不拜．此注所引者，是其人所著古史考之說也．皇甫謐字士安，晉人，號玄晏<lb/>先生．今所引者，是其所作帝王代紀也．<lb/></note>
<note xml:id="KX2a0001_hist_001-note4">〔三〕索隱案：皇甫謐云「黃帝生於壽丘，長於姬水，因以為姓．居軒轅之丘，因以為名，又以為號」．是本姓公孫，<lb/>長居姬水，因改姓姬．<lb/></note>
<note xml:id="KX2a0001_hist_001-note5">〔四〕索隱弱謂幼弱時也．蓋未合能言之時而黃帝即言，所以為神異也．潘岳有哀弱子篇，其子未七旬曰弱．<lb/>正義言神異也．易曰「陰陽不測之謂神」，書云「人惟萬物之靈」，故謂之神靈也．<lb/></note>
<note xml:id="KX2a0001_hist_001-note6">〔五〕集解徐廣曰：「墨子『年踰十五，則聰明心慮無不徇通矣』．」駰案：徇，疾；齊，速也．言聖德幼而疾速也．<lb/>索隱斯文未是．今案：徇，齊，皆德也．書曰「聰明齊聖」，左傳曰「子雖齊聖」，謂聖德齊肅也．又案：孔子家<lb/>語及大戴禮並作「叡齊」，一本作「慧齊」．叡，慧，皆智也．太史公採大戴禮而為此紀，今彼文無作「徇」者．史記<lb/>舊本亦有作「濬齊」．蓋古字假借「徇」為「濬」，濬，深也，義亦並通．爾雅「齊」「速」俱訓為疾．尚書大傳曰「多聞<lb/>而齊給」．鄭注云「齊，疾也」．今裴氏注云徇亦訓疾，未見所出．或當讀「徇」為「迅」，迅於爾雅與齊俱訓疾，則<lb/>迅濬雖異字，而音同也．又爾雅曰「宣，徇，遍也．濬，通也」．是「遍」之與「通」義亦相近．言黃帝幼而才智周<lb/>徧，且辯給也．故墨子亦云「年踰五十，則聰明心慮不徇通矣」．俗本作「十五」，非是．案：謂年老踰五十不聰<lb/>明，何得云「十五」？<lb/></note>
<note xml:id="KX2a0001_hist_001-note7">〔六〕正義成謂二十冠，成人也．聰明，聞見明辯也．此以上至「軒轅」，皆大戴禮文．<lb/></note>
<note xml:id="KX2a0001_hist_001-note8">〔一〕集解皇甫謐曰：「易稱庖犧氏沒，神農氏作，是為炎帝．」班固曰：「教民耕農，故號曰神農．」索隱世衰，謂<lb/>神農氏後代子孫道德衰薄，非指炎帝之身，即班固所謂「參盧」，皇甫謐所云「帝榆罔」是也．正義帝王世紀<lb/>云：「神農氏，姜姓也．母曰任姒，有蟜氏女，登為少典妃，遊華陽，有神龍首，感生炎帝．人身牛首，長於姜水．<lb/>有聖德，以火德王，故號炎帝．初都陳，又徙魯．又曰魁隗氏，又曰連山氏，又曰列山氏．」括地志云：「厲山在隨<lb/>州隨縣北百里，山東有石穴．（曰）【昔】神農生於厲鄉，所謂列山氏也．春秋時為厲國．」<lb/></note>
<note xml:id="KX2a0001_hist_001-note9">〔二〕索隱謂用干戈以征諸侯之不朝享者．本或作「亭」，亭訓直，以征諸侯之不直者．<lb/></note>
<note xml:id="KX2a0001_hist_001-note10">〔三〕集解應劭曰：「蚩尤，古天子．」瓚曰：「孔子三朝紀曰『蚩尤，庶人之貪者』．」索隱案：此紀云「諸侯相侵伐，<lb/>蚩尤最為暴」，則蚩尤非為天子也．又管子曰「蚩尤受盧山之金而作五兵」，明非庶人，蓋諸侯號也．劉向別錄<lb/>云「孔子見魯哀公問政，比三朝，退而為此記，故曰三朝．凡七篇，並入大戴記」．今此注見用兵篇也．正義<lb/>龍魚河圖云：「黃帝攝政，有蚩尤兄弟八十一人，並獸身人語，銅頭鐵額，食沙石子，造立兵仗刀戟大弩，威振天<lb/>下，誅殺無道，不慈仁．萬民欲令黃帝行天子事，黃帝以仁義不能禁止蚩尤，乃仰天而歎．天遣玄女下授黃帝兵<lb/>信神符，制伏蚩尤，帝因使之主兵，以制八方．蚩尤沒後，天下復擾亂，黃帝遂畫蚩尤形像以威天下，天下咸謂蚩<lb/>尤，不死，八方萬邦皆為弭服．」山海經云：「黃帝令應龍攻蚩尤．蚩尤請風伯、雨師以從，大風雨．黃帝乃下天女<lb/>曰『魃』，以止雨．雨止，遂殺蚩尤．」孔安國曰「九黎君號蚩尤」是也．<lb/></note>
<note xml:id="KX2a0001_hist_001-note11">〔四〕正義振，整也．<lb/></note>
<note xml:id="KX2a0001_hist_001-note12">〔五〕集解王肅曰：「五行之氣．」索隱謂春甲乙木氣，夏丙丁火氣之屬，是五氣也．<lb/></note>
<note xml:id="KX2a0001_hist_001-note13">〔六〕集解駰案：蓺，樹也．詩云「蓺之荏菽」．周禮曰「榖宜五種」．鄭玄曰「五種，黍、稷、菽、麥、稻也」．索隱<lb/>藝，種也，樹也．五種即五穀也，音朱用反．此注所引見詩大雅生民之篇．爾雅云「荏菽，戎菽」也，郭璞曰「今<lb/>之胡豆」，鄭氏曰「豆之大者」是也．正義蓺音魚曳反．種音腫．<lb/></note>
<note xml:id="KX2a0001_hist_001-note14">〔七〕集解王肅曰：「度四方而安撫之．」正義度音徒洛反．<lb/></note>
<note xml:id="KX2a0001_hist_001-note15">〔八〕索隱書云「如虎如貔」，爾雅云「貔，白狐」，禮曰「前有摯獸，則載貔貅」是也．爾雅又曰「貙獌似貍」．此六者猛<lb/>獸，可以教戰．周禮有服不氏，掌教擾猛獸．即古服牛乘馬，亦其類也．正義熊音雄．羆音碑．膍音毗．<lb/>貅音休．貙音丑于反．羆如熊，黃白色．郭璞云：「貔，執夷，虎屬也．」案：言教士卒習戰，以猛獸之名名之，<lb/>用威敵也．<lb/></note>
<note xml:id="KX2a0001_hist_001-note16">〔九〕集解服虔曰：「阪泉，地名．」皇甫謐曰：「在上谷．」正義阪音白板反．括地志云：「阪泉，今名黃帝泉，在媯<lb/>州懷戎縣東五十六里．出五里至涿鹿東北，與涿水合．又有涿鹿故城，在媯州東南五十里，本黃帝所都也．晉<lb/>太康地里志云『涿鹿城東一里有阪泉，上有黃帝祠』．」案：阪泉之野則平野之地也．<lb/></note>
<note xml:id="KX2a0001_hist_001-note17">〔一０〕正義謂黃帝克炎帝之後．<lb/></note>
<note xml:id="KX2a0001_hist_001-note18">〔一一〕正義言蚩尤不用黃帝之命也．<lb/></note>
<note xml:id="KX2a0001_hist_001-note19">〔一二〕集解服虔曰：「涿鹿，山名，在涿郡．」張晏曰：「涿鹿在上谷．」索隱或作「濁鹿」，古今字異耳．案：地理志<lb/>上谷有涿鹿縣，然則服虔云「在涿郡」者，誤也．<lb/></note>
<note xml:id="KX2a0001_hist_001-note20">〔一三〕集解皇覽曰：「蚩尤冢在東平郡壽張縣闞鄉城中，高七丈，民常十月祀之．有赤氣出，如匹絳帛，民名為蚩尤<lb/>旗．肩髀冢在山陽郡鉅野縣重聚，大小與闞冢等．傳言黃帝與蚩尤戰於涿鹿之野，黃帝殺之，身體異處，故別<lb/>葬之．」索隱案：皇甫謐云「黃帝使應龍殺蚩尤于凶黎之谷」．或曰，黃帝斬蚩尤于中冀，因名其地曰「絕轡<lb/>之野．」注「皇覽」，書名也．記先代冢墓之處，宜皇王之省覽，故日皇覽．是魏人王象、繆襲等所撰也．<lb/></note>
<note xml:id="KX2a0001_hist_001-note21">〔一四〕正義平服者即去之．<lb/></note>
<note xml:id="KX2a0001_hist_001-note22">〔一五〕集解徐廣曰：「披，他本亦作『陂』．字蓋當音詖，陂者旁其邊之謂也．披語誠合今世，然古今不必同也．」<lb/>索隱披音如字，謂披山林草木而行以通道也．徐廣音詖，恐稍紆也．<lb/></note>
<note xml:id="KX2a0001_hist_001-note23">〔一〕集解徐廣曰：「丸，一作『凡』．」駰案：地理志曰丸山在郎邪朱虛縣．索隱注「丸，一作『凡』」，凡音扶嚴<lb/>守節案：地志唯有凡山，蓋凡山丸山是一山耳．諸處字誤，或「丸」或「凡」也．漢書郊祀志云「禪丸山」，顏師古<lb/>云「在朱虛」，亦與括地志相合，明丸山是也．<lb/></note>
<note xml:id="KX2a0001_hist_001-note24">〔二〕正義泰山，東岳也．在兗州博城縣西北三十里也．<lb/></note>
<note xml:id="KX2a0001_hist_001-note25">〔三〕集解應劭曰：「山名．」韋昭曰：「在隴右．」<lb/></note>
<note xml:id="KX2a0001_hist_001-note26">〔四〕索隱山名也．後漢王孟塞雞頭道，在隴西．一曰崆峒山之別名．正義括地志云：「空桐山在肅州福祿縣<lb/>東南六十里．抱朴子內篇云『黃帝西見中黃子，受九品之方，過空桐，從廣成子受自然之經』，即此山．」括地志<lb/>又云：「笄頭山一名崆峒山，在原州平高縣西百里，禹貢涇水所出．輿地志云或即雞頭山也．酈元云蓋大隴山<lb/>異名也．莊子云廣成子學道崆峒山，黃帝問道於廣成子，蓋在此．」案：二處崆峒皆云黃帝登之，未詳孰是．<lb/></note>
<note xml:id="KX2a0001_hist_001-note27">〔五〕集解封禪書曰：「南伐至于召陵，登熊山．」地理志曰湘山在長沙益陽縣．正義括地志云：「熊耳山在商<lb/>州上洛縣西十里，齊桓公登之以望江漢也．湘山一名艑山，在岳州巴陵南十八里也．」<lb/></note>
<note xml:id="KX2a0001_hist_001-note28">〔六〕集解匈奴傳曰：「唐虞以上有山戎、獫狁、葷粥，居于北蠻．」索隱匈奴別名也．唐虞已上曰山戎，亦曰熏<lb/>粥，夏曰淳維，殷曰鬼方，周曰玁狁，漢曰匈奴．正義葷音薰．粥音育．<lb/></note>
<note xml:id="KX2a0001_hist_001-note29">〔七〕索隱合諸侯符契圭瑞，而朝之於釜山，猶禹會諸侯於塗山然也．又案：郭子橫洞冥記稱東方朔云「東海大明<lb/>之墟有釜山，山出瑞雲，應王者之符命」，如堯時有赤雲之祥之類．蓋黃帝黃雲之瑞，故曰「合符應於釜山」也．<lb/>正義括地志云：「釜山在媯州懷戎縣北三里，山上有舜廟．」<lb/></note>
<note xml:id="KX2a0001_hist_001-note30">〔八〕正義廣平曰阿．涿鹿，山名，已見上．涿鹿故城在山下，即黃帝所都之邑於山下平地．<lb/></note>
<note xml:id="KX2a0001_hist_001-note31">〔九〕正義環繞軍兵為營以自衛，若轅門即其遺象．<lb/></note>
<note xml:id="KX2a0001_hist_001-note32">〔一０〕集解應劭曰：「黃帝受命，有雲瑞，故以雲紀事也．春官為青雲，夏官為縉雲，秋官為白雲，冬官為黑雲，中官為<lb/>黃雲．」張晏曰：「黃帝有景雲之應，因以名師與官．」<lb/></note>
<note xml:id="KX2a0001_hist_001-note33">〔一一〕正義監，上監去聲，下監平聲．若周邵分陝也．<lb/></note>
<note xml:id="KX2a0001_hist_001-note34">〔一二〕集解徐廣曰：「多，一作『朋』．」索隱與音羊汝反．與猶許也．言萬國和同，而鬼神山川封禪祭祀之事，自<lb/>古以來帝皇之中，推許黃帝以為多．多猶大也．<lb/></note>
<note xml:id="KX2a0001_hist_001-note35">〔一三〕集解晉灼曰：「策，數也，迎數之也．」瓚曰：「日月朔望未來而推之，故曰迎日．」索隱封禪書曰「黃帝得寶<lb/>鼎神策」，下云「於是推策迎日」，則神策者，神蓍也．黃帝得蓍以推筭曆數，於是逆知節氣日辰之將來，故曰推策<lb/>迎日也．正義筴音策．迎，逆也．黃帝受神筴，命大撓造甲子，容成造曆是也．<lb/></note>
<note xml:id="KX2a0001_hist_001-note36">〔一四〕集解鄭玄曰：「風后，黃帝三公也．」班固曰：「力牧，黃帝相也．」大鴻，見封禪書．正義舉，任用．四人皆<lb/>帝臣也．帝王世紀云：「黃帝夢大風吹天下之塵垢皆去，又夢人執千鈞之弩，驅羊萬羣．帝寤而歎曰：『風為號<lb/>令，執政者也．垢去土，后在也．天下豈有姓風名后者哉？夫千鈞之弩，異力者也．驅羊數萬羣，能牧民為善者<lb/>也，天下豈有姓力名牧者哉？』於是依二占而求之，得風后於海隅，登以為相．得力牧於大澤，進以為將．黃<lb/>帝因著占夢經十一卷．」藝文志云：「風后兵法十三篇，圖二卷，孤虛二十卷，力牧兵法十五篇．」鄭玄云：「風后，<lb/>黃帝之三公也．」案：黃帝仰天地置列侯衆官，以風后配上台，天老配中台，五聖配下台，謂之三公也．封禪書云<lb/>「鬼臾區號大鴻，黃帝大臣也．死葬雍，故鴻冢是」．藝文志云「鬼容區兵法三篇」也．<lb/></note>
<note xml:id="KX2a0001_hist_001-note37">〔一五〕正義言黃帝順天地陰陽四時之紀也．<lb/></note>
<note xml:id="KX2a0001_hist_001-note38">〔一六〕正義幽，陰；明，陽也．占，數也．言陰陽五行，黃帝占數而知之．此文見大戴禮．<lb/></note>
<note xml:id="KX2a0001_hist_001-note39">〔一七〕集解徐廣曰：「一云『幽明之數，合死生之說』．」正義說謂儀制也．民之生死．此謂作儀制禮則之說．<lb/></note>
<note xml:id="KX2a0001_hist_001-note40">〔一八〕索隱存亡猶安危也．易曰「危者安其位，亡者保其存」是也．難猶說也．凡事是非未盡，假以往來之詞，則曰<lb/>難．又上文有「死生之說」，故此云「存亡之難」，所以韓非著書有說林、說難也．正義難音乃憚反．存亡猶<lb/>生死也．黃帝之前，未有衣裳屋宇．及黃帝造屋宇，制衣服，營殯葬，萬民故免存亡之難．<lb/></note>
<note xml:id="KX2a0001_hist_001-note41">〔十九〕集解王肅曰：「時，是也．」索隱為一句．正義言順四時之所宜而布種百穀草木也．<lb/></note>
<note xml:id="KX2a0001_hist_001-note42">〔二０〕索隱為一句．蛾音牛綺反．一作「豸」．（豸）言淳化廣被及之．正義蛾音魚起反．又音豸，豸音直氏反．<lb/>蟻，蚍蜉也．爾雅曰：「有足曰蟲，無足曰豸．」<lb/></note>
<note xml:id="KX2a0001_hist_001-note43">〔二一〕集解徐廣曰：「一作『沃』．」<lb/></note>
<note xml:id="KX2a0001_hist_001-note44">〔二二〕索隱旁，非一方．羅，廣布也．今案：大戴禮作「歷離」．離即羅也．言帝德旁羅日月星辰水波，及至土石金<lb/>玉．謂日月揚光，海水不波，山不藏珍，皆是帝德廣被也．正義旁羅猶遍布也．日月，陰陽時節也．星，二<lb/>十八宿也．辰，日月所會也．水波，瀾漪也．言天不異災，土無別害，水少波浪，山出珍寶<lb/></note>
<note xml:id="KX2a0001_hist_001-note45">〔二三〕正義節，時節也．水，陂障決洩也．火，山野禁放也．材，木也．物，事也．言黃帝教民，江湖陂澤山林原隰皆<lb/>收採禁捕以時，用之有節，令得其利也．大戴禮云「宰我問於孔子曰：『予聞榮伊曰黃帝三百年．請問黃帝者<lb/>人耶？何以至三百年？．』」孔子曰：『勞勤心力耳目，節用水火材物，生而民得其利百年，死而民畏其神百年，亡而<lb/>民用其教百年，故曰三百年也．』」<lb/></note>
<note xml:id="KX2a0001_hist_001-note46">〔二四〕索隱炎帝火，黃帝土代之，即「黃龍地螾見」是也．螾，土精，大五六圍，長十餘丈．螾音引．正義螾音以<lb/>刃反．<lb/></note>
<note xml:id="KX2a0001_hist_001-note47">〔一〕索隱舊解破四為三，言得姓十三人耳．今案：國語胥臣云「黃帝之子二十五宗，其得姓者十四人，為十二姓，<lb/>姬、酉、祁、己、滕、葴、任、荀、僖、姞、儇、衣是也．唯青陽與夷鼓同己姓」．又云「青陽與蒼林為姬姓」．是則十四<lb/>人為十二姓，其文甚明．唯姬姓再稱青陽與蒼林，蓋國語文誤，所以致令前儒共疑．其姬姓青陽當為玄囂，是帝<lb/>嚳祖本與黃帝同姬姓．其國語上文青陽，即是少昊金天氏為己姓者耳．既理在不疑，無煩破四為三．<lb/></note>
<note xml:id="KX2a0001_hist_001-note48">〔一〕集解皇甫謐曰：「受國於有熊，居軒轅之丘，故因以為名，又以為號．山海經曰『在窮山之際，西射之南』．」張<lb/>晏曰：「作軒冕之服，故謂之軒轅．」<lb/></note>
<note xml:id="KX2a0001_hist_001-note49">〔二〕正義西陵，國名也．<lb/></note>
<note xml:id="KX2a0001_hist_001-note50">〔三〕集解徐廣曰：「祖，一作『俎』．嫘，力追反．」索隱一曰雷祖，音力堆反．正義一作「傫」．<lb/></note>
<note xml:id="KX2a0001_hist_001-note51">〔四〕索隱案：黃帝立四妃，象后妃四星．皇甫謐云：「元妃西陵氏女，曰累祖，生昌意．次妃方雷氏女，曰女節，生<lb/>青陽．次妃彤魚氏女，生夷鼓，一名蒼林．次妃嫫母，班在三人之下．」案：國語夷鼓、蒼林是二人．又案：漢<lb/>書古今人表彤魚氏生夷鼓，嫫母生蒼林，不得如謐所說．太史公乃據大戴禮，以累祖生昌意及玄囂，玄囂即青陽<lb/>也．皇甫謐以青陽為少昊，乃方雷氏所生，是其所見異也．<lb/></note>
<note xml:id="KX2a0001_hist_001-note52">〔五〕索隱玄囂，帝嚳之祖．案：皇甫謐及宋衷皆云玄囂青陽即少昊也．今此紀下云「玄囂不得在帝位」，則太史公<lb/>意青陽非少昊明矣．而此又云「玄囂是為青陽」，當是誤也．謂二人皆黃帝子，並列其名，所以前史因誤以玄囂<lb/>青陽為一人耳．宋衷又云：「玄囂青陽是為少昊，繼黃帝立者，而史不，蓋少昊金德王，非五運之次，故五帝<lb/>不數之也．」<lb/></note>
<note xml:id="KX2a0001_hist_001-note53">〔六〕正義括地志云：「安陽故城在豫州新息縣西南八十里．應劭云古江國也．地理志亦云安陽古江國也．」<lb/></note>
<note xml:id="KX2a0001_hist_001-note54">〔七〕索隱降，下也．言帝子為諸侯，降居江水、【若水】．江水、若水皆在蜀，即所封國也．水經曰「水出旄牛徼外，<lb/>東南至故關為若水，南過邛都，又東北至朱提縣為盧江水」，是蜀有此二水也．<lb/></note>
<note xml:id="KX2a0001_hist_001-note55">〔八〕正義華陽國志及十三州志云：「蜀之先肇於人皇之際．黃帝為子昌意娶蜀山氏，後子孫因封焉．帝顓頊高陽<lb/>氏，黃帝之孫，昌意之子，母曰昌僕，亦謂之女樞．」河圖云：「瑤光如蜺貫月，正白，感女樞於幽房之宮，生顓頊，<lb/>首戴干戈，有德文也．」<lb/></note>
<note xml:id="KX2a0001_hist_001-note56">〔九〕集解皇甫謐曰：「在位百年而崩，年百一十一歲．」索隱案：大戴禮「宰我問孔子曰：『榮伊言黃帝三百年，<lb/>請問黃帝何人也？抑非人也？何以至三百年乎？』對曰：『生而人得其利百年，死而人畏其神百年，亡而人用其<lb/>教百年．』」則士安之說略可憑矣．正義列仙傳云：「軒轅自擇亡日與羣臣辭．還葬橋山，山崩，棺空，唯有<lb/>劍舄在棺焉．」<lb/></note>
<note xml:id="KX2a0001_hist_001-note57">〔一０〕集解皇覽曰：「黃帝冢在上郡橋山．」索隱地理志橋山在上郡陽周縣，山有黃帝冢也．正義括地志<lb/>云：「黃帝陵在寧州羅川縣東八十里子午山．地理志云上郡陽周縣橋山南有黃帝冢．」案：陽周，隋改為羅川．<lb/>爾雅云山銳而高曰橋也．」<lb/></note>
<note xml:id="KX2a0001_hist_001-note58">〔一〕集解皇甫謐曰：「都帝丘，今東郡濮陽是也．」索隱宋衷云：「顓頊，名；高陽，有天下號也．」張晏云：「高陽<lb/>者，所興地名也．」<lb/></note>
<note xml:id="KX2a0001_hist_001-note59">〔二〕索隱言能養材物以任地．大戴禮作「養財」．<lb/></note>
<note xml:id="KX2a0001_hist_001-note60">〔三〕索隱載，行也．言行四時以象天．大戴禮作「履時以象天」．履亦踐而行也．<lb/></note>
<note xml:id="KX2a0001_hist_001-note61">〔四〕索隱鬼神聰明正直，當盡心敬事，因制尊卑之義，故禮曰「降于祖廟之謂仁義」是也．正義鬼之靈者曰神<lb/>也．鬼神謂山川之神也．能興雲致雨，潤養萬物也，故己依馮之剬義也．剬，古制字．<lb/></note>
<note xml:id="KX2a0001_hist_001-note62">〔五〕索隱謂理四時五行之氣以教化萬人也．<lb/></note>
<note xml:id="KX2a0001_hist_001-note63">〔六〕正義幽州也．<lb/></note>
<note xml:id="KX2a0001_hist_001-note64">〔七〕正義阯音止，交州也．<lb/></note>
<note xml:id="KX2a0001_hist_001-note65">〔八〕集解地理志曰流沙在張掖居延縣．正義濟，渡也．括地志云：「居延海南，甘州張掖縣東北千六十四里<lb/>是．」<lb/></note>
<note xml:id="KX2a0001_hist_001-note66">〔九〕集解海外經曰：「東海中有山焉，名曰度索．上有大桃樹，屈蟠三千里．東北有門，名曰鬼門，萬鬼所聚也．天<lb/>帝使神人守之，一名神荼，一名鬱壘，主閱領萬鬼．若害人之鬼，以葦索縛之，射以桃弧，投虎食也．」<lb/></note>
<note xml:id="KX2a0001_hist_001-note67">〔一０〕正義動物謂鳥獸之類，靜物謂草木之類．<lb/></note>
<note xml:id="KX2a0001_hist_001-note68">〔十一〕正義大謂五嶽､四瀆，小謂丘陵墳衍．<lb/></note>
<note xml:id="KX2a0001_hist_001-note69">〔十二〕集解王肅曰：「砥，平也．四遠皆平而來服屬．」索隱依王肅音止蜀，據大戴禮作「砥礪」也．<lb/></note>
<note xml:id="KX2a0001_hist_001-note70">〔一〕索隱系本作「窮係」．宋衷云：「一云窮係，謚也．」正義帝舜之高祖也．<lb/></note>
<note xml:id="KX2a0001_hist_001-note71">〔二〕集解皇甫謐曰：「在位七十八年，年九十八．」皇覽曰：「顓頊冢在東郡濮陽頓丘城門外廣陽里中．頓丘者城<lb/>門，名頓丘道．」索隱皇甫謐云：「據左氏，歲在鶉火而崩，葬東郡．」又山海經曰：「顓頊葬鮒魚山之陽，九嬪<lb/>葬其陰．」<lb/></note>
<note xml:id="KX2a0001_hist_001-note72">〔一〕集解張晏曰：「少昊以前，天下之號象其德．顓頊以來，天下之號因其名．高陽､高辛皆所興之地名；顓頊與<lb/>嚳皆以字為號：上古質故也．」索隱宋衷曰：「高辛地名，因以為號．嚳，名也．」皇甫謐云：「帝嚳名夋也．」<lb/>正義帝王紀云：「母無聞焉．」<lb/></note>
<note xml:id="KX2a0001_hist_001-note73">〔二〕正義蟜音居兆反．本作「橋」，音同．又巨遙反．帝堯之祖也．<lb/></note>
<note xml:id="KX2a0001_hist_001-note74">〔三〕集解皇甫謐曰：「都亳，今河南偃師是．」<lb/></note>
<note xml:id="KX2a0001_hist_001-note75">〔一〕正義帝王紀云：「帝高辛，姬姓也．其母生見其神異，自言其名曰岌．齠齔有聖德，年十五而佐顓頊，三十<lb/>登位，都亳，以人事紀官也．」<lb/></note>
<note xml:id="KX2a0001_hist_001-note76">〔二〕正義言作曆弦､望､晦､朔，日月未至而迎之，過而送之，上「迎日推策」是也．<lb/></note>
<note xml:id="KX2a0001_hist_001-note77">〔三〕正義天神曰神，人神曰鬼．又云聖人之精氣謂之神，賢人之精氣謂之鬼．言明識鬼而敬事也．<lb/></note>
<note xml:id="KX2a0001_hist_001-note78">〔四〕索隱郁郁猶穆穆也．嶷嶷，德高也．今案：大戴禮「郁」作「神」，「嶷」作「俟」．<lb/></note>
<note xml:id="KX2a0001_hist_001-note79">〔五〕索隱舉動應天時，衣服服士服，言其公且廉也．<lb/></note>
<note xml:id="KX2a0001_hist_001-note80">〔六〕集解徐廣曰：「古『既』字作水旁．『徧』字一作『尹』．」索隱即尚書「允執厥中」是也．正義溉音既．言<lb/>帝治民，若水之溉灌，平等而執中正，徧於天下也．<lb/></note>
<note xml:id="KX2a0001_hist_001-note81">〔七〕正義以上大戴文也．<lb/></note>
<note xml:id="KX2a0001_hist_001-note82">〔一〕索隱鋒音峯．案：系本作「陳酆氏」．皇甫謐云「陳鋒氏女曰慶都」．慶都，名也．正義鋒音峯．又作<lb/>「豐」．帝王紀云「帝有四妃，卜其子皆有天下．元妃有邰氏女，曰姜嫄，生后稷．次妃有娀氏女，曰簡狄，生<lb/>Д，次妃陳豐氏女，曰慶都，生放勛．次妃娵訾氏女，曰常儀，生帝摯」也．<lb/></note>
<note xml:id="KX2a0001_hist_001-note83">〔二〕正義放音方往反．勳亦作「勛」，音許云反．言堯能放上代之功，故曰放勛．謚堯．姓伊祁氏．帝王紀云：<lb/>「帝堯陶唐氏，祁姓也．母慶都，十四月生堯．」<lb/></note>
<note xml:id="KX2a0001_hist_001-note84">〔三〕索隱案：皇甫謐云「女名常宜」也．正義娵，足須反．訾，紫移反．<lb/></note>
<note xml:id="KX2a0001_hist_001-note85">〔四〕集解皇甫謐曰：「在位七十年，年百五歲．」皇覽曰：「帝嚳冢在東郡濮陽頓丘城南臺陰野中．」<lb/></note>
<note xml:id="KX2a0001_hist_001-note86">〔五〕索隱古本作「不著」，音張慮反．俗本作「不善」．不善謂微弱，不著猶不著明．衛宏云：「摯立九年而唐侯德<lb/>盛，因禪位焉．」正義帝王紀云：「帝摯之母於四人中班最在下，而摯於兄弟最長，得登帝位．封異母弟放勛<lb/>為唐侯．摯在位九年，政微弱，而唐侯德盛，諸侯歸之，摯服其義，乃率羣臣造唐而致禪．唐侯自知有天命，乃受<lb/>帝禪，乃封摯於高辛．」今定州唐縣也．<lb/></note>
<note xml:id="KX2a0001_hist_001-note87">〔一〕集解謚法曰：「翼善傳聖曰堯．」索隱堯，謚也．放勳，名．帝嚳之子，姓伊祁氏．案：皇甫謐云「堯初生<lb/>時，其母在三阿之南，寄於伊長孺之家，故從母所居為姓也」．正義徐廣云：「號陶唐．」帝王紀云：「堯都平<lb/>陽，於詩為唐國．」徐才宗國都城記云：「唐國，帝堯之裔子所封．其北，帝夏禹都，漢曰太原郡，在古冀州太行恆<lb/>山之西．其南有晉水．」括地志云：「今晉州所理平陽故城是也．平陽河水一名晉水也．」<lb/></note>
<note xml:id="KX2a0001_hist_001-note88">〔二〕集解徐廣曰：「號陶唐．」皇甫謐曰：「堯以甲申歲生，甲辰即帝位，甲午徵舜，甲寅舜代行天子事，辛巳崩，年百<lb/>一十八，在位九十八年．」<lb/></note>
<note xml:id="KX2a0001_hist_001-note89">〔三〕索隱如天之函養也．<lb/></note>
<note xml:id="KX2a0001_hist_001-note90">〔四〕索隱如神之微妙也．<lb/></note>
<note xml:id="KX2a0001_hist_001-note91">〔五〕索隱如日之照臨，人咸依就之，若葵藿傾心以向日也．<lb/></note>
<note xml:id="KX2a0001_hist_001-note92">〔六〕索隱如雲之覆渥，言德化廣大而浸潤生人，人咸仰望之，故曰如百穀之仰膏雨也．<lb/></note>
<note xml:id="KX2a0001_hist_001-note93">〔七〕索隱舒猶慢也．大戴禮作「不豫」．<lb/></note>
<note xml:id="KX2a0001_hist_001-note94">〔八〕集解徐廣曰：「純，一作『Е』．」駰案：太古冠冕圖云「夏名冕曰收」．禮記曰「野夫黃冠」．鄭玄曰「純衣，士之<lb/>祭服」．索隱收，冕名．其色黃，故曰黃收，象古質素也．純，讀曰緇．<lb/></note>
<note xml:id="KX2a0001_hist_001-note95">〔九〕集解徐廣曰：「馴，古訓字．」索隱史記「馴」字徐廣皆讀曰訓．訓，順也．言聖德能順人也．案：尚書作<lb/>「俊德」，孔安國云「能明用俊德之士」，與此文意別也．<lb/></note>
<note xml:id="KX2a0001_hist_001-note96">〔十〕集解徐廣曰：「下云『便程東作』，然則訓平為便也．」駰案：尚書並作「平」字．孔安國曰「百姓，百官」．鄭玄<lb/>曰「百姓，羣臣之父子兄弟」．索隱古文尚書作「平」，此文蓋讀「平」為浦耕反．平既訓便，因作「便章」．其今<lb/>文作「辯章」．古「平」字亦作「便」，音婢緣反．便則訓辯，遂為辯章．鄒誕生本亦同也．<lb/></note>
<note xml:id="KX2a0001_hist_001-note97">〔一〕集解孔安國曰：「重黎之後，羲氏､和氏世掌天地之官．」正義呂刑傳云：「重即羲，黎即和，雖別為氏族，而<lb/>出自重黎也．」案：聖人不獨治，必須賢輔，乃命相天地之官，若周禮天官卿､地官卿也．<lb/></note>
<note xml:id="KX2a0001_hist_001-note98">〔二〕正義敬猶恭勤也．元氣昊然廣大，故云昊天．釋天云：「春為蒼天，夏為昊天，秋為旻天，冬為上天．」而獨言<lb/>昊天者，以堯能敬天，大，故以昊大言之．<lb/></note>
<note xml:id="KX2a0001_hist_001-note99">〔三〕索隱尚書作「曆象日月」，則此言「數法」，是訓「曆象」二字，謂命羲和以曆數之法觀察日月星辰之早晚，以敬授<lb/>人時也．<lb/></note>
<note xml:id="KX2a0001_hist_001-note100">〔四〕正義曆數之法，日之甲乙，月之大小，昏明遞中之星，日月所會之辰，定其天數，以為一歲之曆．<lb/></note>
<note xml:id="KX2a0001_hist_001-note101">〔五〕正義尚書考靈耀云：「主春者，張昏中，可以種稷．主夏者，火昏中，可以種黍菽．主秋者，虛昏中，可以種麥．<lb/>主冬者，昴昏中，可以收斂也．」天子視四星之中，知民緩急，故云敬授民時也．<lb/></note>
<note xml:id="KX2a0001_hist_001-note102">〔六〕集解尚書作「嵎夷」．孔安國曰：「東表之地稱嵎夷．日出於暘谷．羲仲，治東方之官．」索隱舊本作「湯<lb/>谷」，今並依尚書字．案：淮南子曰「日出湯谷，浴於咸池」，則湯谷亦有他證明矣．又下曰「昧谷」，徐廣云「一<lb/>作『柳』」，柳亦日入處地名．太史公博採經記而為此史，廣記異聞，不必皆依尚書．蓋郁夷亦地之別名也．<lb/>正義郁音隅．陽或作「暘」．禹貢青州云：「嵎夷既略．」案：嵎夷，青州也．堯命羲仲理東方青州嵎夷之地，<lb/>日所出處，名曰陽明之谷．羲仲主東方之官，若周禮春官卿．<lb/></note>
<note xml:id="KX2a0001_hist_001-note103">〔七〕集解孔安國曰：「敬道出日，平均次序東作之事，以務農也．」索隱劉伯莊傳皆依古史作平秩音．然尚書<lb/>大傳曰「辯秩東作」，則是訓秩為程，言便課其作程者也．正義道音導．便，程，並如字，後同．導，訓也．三<lb/>春主東，故言日出．耕作在春，故言東作．命羲仲恭勤道訓萬民東作之事，使有程期．<lb/></note>
<note xml:id="KX2a0001_hist_001-note104">〔八〕集解孔安國曰：「日中謂春分之日也．鳥，南方朱鳥七宿也．殷，正也．春分之昏，鳥星畢見，以正仲春之氣<lb/>節．轉以推孟､季，則可知也．」正義下「中」音仲，夏､秋､冬並同．<lb/></note>
<note xml:id="KX2a0001_hist_001-note105">〔九〕集解孔安國曰：「春事既起，丁壯就功，言其民老壯分析也．」乳化曰字．尚書「微」作「尾」字．說（文）云「尾，<lb/>交接也」．<lb/></note>
<note xml:id="KX2a0001_hist_001-note106">〔一０〕集解孔安國曰：「夏與春交，此治南方之官也．」索隱孔注未是．然則冬與秋交，何故下無其文﹖且東嵎<lb/>夷，西昧谷，北幽都，三方皆言地，而夏獨不言地，乃云與春交，斯不例之甚也．然南方地有名交阯者，或古文略<lb/>舉一字名地，南交則是交阯不疑也．正義羲叔主南方官，若周禮夏官卿也．<lb/></note>
<note xml:id="KX2a0001_hist_001-note107">〔一一〕集解孔安國曰：「為，化也．平序分南方化育之事，敬行其教，以致其功也．」索隱為依字讀．春言東作，<lb/>夏言南為，皆是耕作營為勸農之事．孔安國強讀為「訛」字，雖則訓化，解釋亦甚紆回也．正義為音于偽<lb/>反．命羲叔宜恭勤民事．致其種殖，使有程期也．<lb/></note>
<note xml:id="KX2a0001_hist_001-note108">〔一二〕集解孔安國曰：「永，長也，謂夏至之日．火，蒼龍之中星，舉中則七星見可知也，以正中夏之【氣】節．」馬融､<lb/>王肅謂日長晝漏六十刻，鄭玄曰五十五刻．<lb/></note>
<note xml:id="KX2a0001_hist_001-note109">〔一三〕集解孔安國曰：「因，謂老弱因就在田之丁壯以助農也．夏時鳥獸毛羽希少改易也．革，改也．」<lb/></note>
<note xml:id="KX2a0001_hist_001-note110">〔一四〕正義和仲主西方之官，若周禮秋官卿也．<lb/></note>
<note xml:id="KX2a0001_hist_001-note111">〔一五〕集解徐廣曰：「一無『土』字．以為西者，今天水之西縣也．」駰案：鄭玄曰「西者，隴西之西，今人謂之兌山」．<lb/></note>
<note xml:id="KX2a0001_hist_001-note112">〔一六〕集解徐廣曰：「一作『柳谷』．」駰案：孔安國曰「日入于谷而天下冥，故曰昧谷．此居治西方之官，掌秋天之政<lb/>也」．<lb/></note>
<note xml:id="KX2a0001_hist_001-note113">〔一七〕集解孔安國曰：「秋，西方，萬物成也．」<lb/></note>
<note xml:id="KX2a0001_hist_001-note114">〔一八〕索隱虛，舊依字讀，而鄒誕生音墟．案：虛星主墳墓，鄒氏或得其理．<lb/></note>
<note xml:id="KX2a0001_hist_001-note115">〔一九〕集解孔安國曰：「春言日，秋言夜，互相備也．虛，玄武之中星．亦言七星皆以秋分日見，以正三秋也．」<lb/></note>
<note xml:id="KX2a0001_hist_001-note116">〔二０〕集解孔安國曰：「夷，平也．老壯者在田，與夏平也．，理也．毛更生（曰）整理．」<lb/></note>
<note xml:id="KX2a0001_hist_001-note117">〔二一〕集解孔安國曰：「北稱幽都，謂所聚也．」索隱山海經曰「北海之內有山名幽都」，蓋是也．正義案：北<lb/>方幽州，陰聚之地，命和叔居理之．北方之官，若周禮冬官卿．<lb/></note>
<note xml:id="KX2a0001_hist_001-note118">〔二二〕索隱使和叔察北方藏伏之物，謂人畜積聚等冬皆藏伏．尸子亦曰「北方者，伏方也」．尚書作「平在朔易」．今<lb/>案：大傳云「便在伏物」，太史公據之而書．<lb/></note>
<note xml:id="KX2a0001_hist_001-note119">〔二三〕集解孔安國曰：「日短，冬至之日也．昴，白虎之中星．亦以七星並見，以正冬節也．」馬融､王肅謂日短晝漏<lb/>四十刻．鄭玄曰四十五刻，失之．<lb/></note>
<note xml:id="KX2a0001_hist_001-note120">〔二四〕集解徐廣曰：「氄音茸．」駰案：孔安國曰「民入室處，鳥獸皆生氄毳細毛以自溫也」．<lb/></note>
<note xml:id="KX2a0001_hist_001-note121">〔二五〕索隱夫周天三百六十五度四分度之一，是天度數也．而日行遲，一歲一周天；月行疾，一月一周天．日一日<lb/>行一度，月一日行十三度十九分度之七．至二十九日半強，月行天一帀，又逐及日而與會．一年十二會，是為十<lb/>二月．每月二十九日過半．年分出小月六，是每歲餘六日．又大歲三百六十六日，小歲三百五十五日，舉全數<lb/>云六十六日．其實一歲唯餘十一日弱．未滿三歲，已成一月，則置閏．若三年不置閏，則正月為二月．九年差三<lb/>月，則以春為夏．十七年差六月，則四時皆反．以此四時不正，歲不成矣．故傳曰「歸餘於終，事則不悖」是也．<lb/></note>
<note xml:id="KX2a0001_hist_001-note122">〔二六〕集解徐廣曰：「古『勅』字．」<lb/></note>
<note xml:id="KX2a0001_hist_001-note123">〔一〕正義言將登用之嗣位也．<lb/></note>
<note xml:id="KX2a0001_hist_001-note124">〔二〕集解孔安國曰：「放齊，臣名．」正義放音方往反．鄭玄云：「帝堯胤嗣之子，名曰丹朱，開明也．」案：開，<lb/>解而達也．帝王紀云：「堯娶散宜氏女，曰女皇，生丹朱．」汲冢紀年云：「后稷放帝子丹朱．」范汪荊州記云：「丹<lb/>水縣在丹川，堯子朱之所封也．」括地志云：「丹水故城在鄧州內鄉縣西南百三十里．丹水故為縣．」<lb/></note>
<note xml:id="KX2a0001_hist_001-note125">〔三〕集解孔安國曰：「吁，疑怪之辭．」正義左傳云：「口不道忠信之言為嚚，心不則德義之經為頑．」凶，訟也．<lb/>言丹朱心既頑嚚，又好爭訟，不可用之．<lb/></note>
<note xml:id="KX2a0001_hist_001-note126">〔四〕集解孔安國曰：「讙兜，臣名．」鄭玄曰：「共工，水官名．」正義兜音斗侯反．<lb/></note>
<note xml:id="KX2a0001_hist_001-note127">〔五〕正義漫音莫干反．共工善為言語，用意邪僻也．似於恭敬，罪惡漫天，不可用也．<lb/></note>
<note xml:id="KX2a0001_hist_001-note128">〔六〕集解鄭玄曰：「四嶽，四時官，主方嶽之事．」正義嗟嘆鴻水，問四嶽誰能理也．孔安國云：「四嶽，即上羲和<lb/>四子也．分掌四嶽之諸侯，故稱焉．」<lb/></note>
<note xml:id="KX2a0001_hist_001-note129">〔七〕集解孔安國曰：「懷，包；襄，上也．」正義湯音商，今讀如字．蕩蕩，廣平之貌．言水奔突有所滌除，地上<lb/>之物為水漂流蕩蕩然．案：懷，藏，包裹之義，故懷為包．釋言以襄為駕，駕乘牛馬皆在上也．言水襄上乘陵，<lb/>浩浩盛大，勢若漫天．<lb/></note>
<note xml:id="KX2a0001_hist_001-note130">〔八〕集解馬融曰：「鯀，臣名，禹父．」<lb/></note>
<note xml:id="KX2a0001_hist_001-note131">〔九〕正義負音佩，依字通．負，違也．族，類也．鯀性很戾，違負教命，毀敗善類，不可用也．詩云「貪人敗類」也．<lb/></note>
<note xml:id="KX2a0001_hist_001-note132">〔十〕正義音異．孔安國云：「，已；已，退也．言餘人盡已，唯鯀可試，無成乃退．」<lb/></note>
<note xml:id="KX2a0001_hist_001-note133">〔一一〕正義爾雅釋天云：「載，歲也．夏曰祀，周曰年，唐､虞曰載．」李巡云：「各自紀事，示不相襲也．」孫炎云：「歲，<lb/>取歲星行一次也．祀，取四時祭祀一訖也．年，取禾穀一熟也．載，取萬物終更始也．載者，年之別名，故以載<lb/>為年也．」案：功用不成，水害不息，故放退也．至明年得舜，乃殛之羽山，而用其子禹也．<lb/></note>
<note xml:id="KX2a0001_hist_001-note134">〔一〕集解鄭玄曰：「言汝諸侯之中有能順事用天命者，入處我位，統治天子之事者乎？」正義孔安國云：「堯年<lb/>十六，以唐侯升為天子，在位七十載，時八十六，老將求代也．」<lb/></note>
<note xml:id="KX2a0001_hist_001-note135">〔二〕正義四嶽皆云，鄙俚無德，若便行天子事，是辱帝位．言己等不堪也．<lb/></note>
<note xml:id="KX2a0001_hist_001-note136">〔三〕集解孔安國曰：「無妻曰矜．」正義矜，古頑反．<lb/></note>
<note xml:id="KX2a0001_hist_001-note137">〔四〕集解孔安國曰：「不至於姦惡．」正義烝，之升反，進也．言父頑，母嚚，弟傲，舜皆和以孝，進之於善，不至<lb/>於姦惡也．<lb/></note>
<note xml:id="KX2a0001_hist_001-note138">〔五〕正義欲以二女試舜，觀其理家之道也．<lb/></note>
<note xml:id="KX2a0001_hist_001-note139">〔六〕正義妻音七計反．二女，娥皇、女英也．娥皇無子，女英生商均．舜升天子，娥皇為后，女英為妃．<lb/></note>
<note xml:id="KX2a0001_hist_001-note140">〔七〕正義視其為德行於二女，以理家而觀國也．<lb/></note>
<note xml:id="KX2a0001_hist_001-note141">〔八〕集解孔安國曰：「舜所居媯水之汭．」索隱列女傳云二女長曰娥皇，次曰女英．系本作「女瑩」．大戴禮作<lb/>「女匽」．皇甫謐云：「媯水在河東虞鄉縣歷山西．汭，水涯也，猶洛汭、渭汭然也．」正義飭音勑．下音胡亞<lb/>反．汭音芮．舜能整齊二女以義理，下二女之心於媯汭，使行婦道於虞氏也．括地志云：「媯汭水源出蒲州河東<lb/>南山．許慎云：『水涯曰汭．』案：地記云『河東郡青山東山中有二泉，下南流者媯水，北流者汭水．二水異源，合<lb/>流出谷，西注河．媯水北曰汭也』．又云『河東縣二里故蒲坂城，舜所都也．城中有舜廟，城外有舜宅及二妃<lb/>壇』．」<lb/></note>
<note xml:id="KX2a0001_hist_001-note142">〔九〕集解鄭玄曰：「五典，五教也．蓋試以司徒之職．」<lb/></note>
<note xml:id="KX2a0001_hist_001-note143">〔一０〕集解馬融曰：「四門，四方之門．諸侯羣臣朝者，舜賓迎之，皆有美德也．」<lb/></note>
<note xml:id="KX2a0001_hist_001-note144">〔一一〕索隱尚書云「納于大麓」，穀梁傳云「林屬於山曰麓」，是山足曰麓，故此以為入山林不迷．孔氏以麓訓錄，言令<lb/>舜大錄萬幾之政，與此不同．<lb/></note>
<note xml:id="KX2a0001_hist_001-note145">〔一二〕集解鄭玄曰：「三年者，賓四門之後三年也．」<lb/></note>
<note xml:id="KX2a0001_hist_001-note146">〔一三〕集解徐廣曰：「音亦．今文尚書作『不怡』．怡，懌也．」索隱古文作「不嗣」，今文作「不怡」，怡即懌也．謂辭<lb/>讓於德不堪，所以心意不悅懌也．俗本作「澤」，誤爾，亦當為「懌」．<lb/></note>
<note xml:id="KX2a0001_hist_001-note147">〔一四〕集解馬融曰：「上日，朔日也．」正義鄭玄云：「帝王易代，莫不改正．堯正建丑，舜正建子，此時未改，故依<lb/>堯正月上日也．」<lb/></note>
<note xml:id="KX2a0001_hist_001-note148">〔一五〕集解鄭玄曰：「文祖者，五府之大名，猶周之明堂．」索隱尚書帝命驗曰：「五府，五帝之廟．蒼曰靈府，赤<lb/>曰文祖，黃曰神斗，白曰顯紀，黑曰玄矩．唐虞謂之五府，夏謂世室，殷謂重屋，周謂明堂，皆祀五帝之所也．」<lb/>正義舜受堯終帝之事於文祖也．尚書帝命驗云：「帝者承天立五府，以尊天重象也．五府者，黃曰神斗．」注<lb/>云：「唐虞謂之天府，夏謂之世室，殷謂之重屋，周謂之明堂，皆祀五帝之所也．文祖者，赤帝熛怒之府，名曰文<lb/>祖．火精光明，文章之祖，故謂之文祖．周曰明堂．神斗者，黃帝含樞紐之府，名曰神斗．斗，主也．土精澄靜，<lb/>四行之主，故謂之神斗．周曰太室．顯紀者，白帝招拒之府，名顯紀．紀，法也．金精斷割萬物，故謂之顯紀．<lb/>周曰總章．玄矩者，黑帝汁光紀之府，名曰玄矩．矩，法也．水精玄味，能權輕重，故謂之玄矩．周曰玄堂．靈<lb/>府者，蒼帝靈威仰之府，名曰靈府．周曰青陽．」<lb/></note>
<note xml:id="KX2a0001_hist_001-note149">〔一〕集解鄭玄曰：「璿璣，玉衡，渾天儀也．七政，日月五星也．」正義說文云：「璿，赤玉也．」案：舜雖受堯命，<lb/>猶不自安，更以璿璣玉衡以正天文．璣為運轉，衡為橫簫，運璣使動於下，以衡望之，是王者正天文器也，觀其齊<lb/>與不齊．今七政齊，則己受禪為是．蔡邕云：「玉衡長八尺，孔徑一寸，下端望之，以視星宿，並縣璣以象天，而<lb/>以衡望之，轉璣窺衡，以知星宿．璣徑八尺，圓周二丈五尺而強也．」鄭玄云：「運轉者為璣，持正者為衡．」尚書<lb/>大傳云：「政者，齊中也．謂春秋冬夏天文地理人道，所以為政也，道正而萬事順成，故天道政之大也．」<lb/></note>
<note xml:id="KX2a0001_hist_001-note150">〔二〕集解鄭玄曰：「禮祭上帝于圜丘．」正義五經異義云：「非時祭天謂之類，言以事類告也．時舜告攝，非常祭<lb/>也．」王制云：「天子將出，類于上帝．」鄭玄云：「昊天上帝謂天皇大帝，北辰之星．」<lb/></note>
<note xml:id="KX2a0001_hist_001-note151">〔三〕集解鄭玄曰：「六宗，星、辰、司中、司命、風師、雨師也．」駰案：六宗義眾矣．愚謂鄭說為長．正義周語云<lb/>「精意以享曰禋」也．孫炎云：「禋，絜敬之祭也．」案：星，五緯星也．辰，日月所會十二次也．司中、司命，文昌<lb/>第五、第四星也．風師，箕星也．雨師，畢星也．孔安國云：「四時寒暑也，日月星也，水旱也．」禮祭法云：「埋少<lb/>牢於大昭，祭時也．禳祈於坎壇，祭寒暑也．王宮，祭日也．夜明，祭月也．幽禜，祭星．雩禜，祭水旱也．」司<lb/>馬彪續漢書云：「安帝立六宗，祀於洛陽城西北亥地，禮比大社．魏因之．至晉初，荀顗言新祀，以六宗之神諸<lb/>家說不同，乃廢之也．」<lb/></note>
<note xml:id="KX2a0001_hist_001-note152">〔四〕集解徐廣曰：「名山大川．」正義望者，遙望而祭山川也．山川，五嶽、四瀆也．爾雅云：「梁山，晉望也．」<lb/></note>
<note xml:id="KX2a0001_hist_001-note153">〔五〕集解徐廣曰：「辯音班．」駰案：鄭玄曰「羣神若丘陵墳衍」．正義辯音遍．謂祭羣神也．<lb/></note>
<note xml:id="KX2a0001_hist_001-note154">〔六〕集解馬融曰：「揖，斂也．五瑞，公侯伯子男所執，以為瑞信也．堯將禪舜，使羣牧斂之，使舜親往班之．」<lb/>正義揖音集．周禮典瑞云：「王執鎮圭，尺二寸．公執桓圭，九寸．侯執信圭，七寸．伯執躬圭，五寸．子執穀<lb/>璧，男執蒲璧，皆五寸．言五瑞者，王不在中也．」孔文祥云：「宋末，會稽修禹廟，於廟庭山土中得五等圭璧百<lb/>餘枚，形與周禮同，皆短小．此即禹會諸侯於會稽，執以禮山神而埋之．其璧今猶有在也．」<lb/></note>
<note xml:id="KX2a0001_hist_001-note155">〔七〕集解馬融曰：「舜受終後五年之二月．」鄭玄曰：「建卯之月也．祡祭東嶽者，考績．祡，燎也．」正義案：<lb/>既班瑞羣后即東巡者，守土之諸侯會岱宗之嶽，焚柴告至也．王者巡狩，以諸侯自專一國，威福任己，恐其壅遏<lb/>上命，澤不下流，故巡行問人疾苦也．風俗通云：「太，山之尊者，一曰岱宗，始也，長也，萬物之始，陰陽交代，故為<lb/>五嶽之長也．」案：二月，仲月也．仲，中也，言得其中也．<lb/></note>
<note xml:id="KX2a0001_hist_001-note156">〔八〕正義乃以秩望祭東方諸侯境內之名山大川也．言秩者，五嶽視三公，四瀆視諸侯．<lb/></note>
<note xml:id="KX2a0001_hist_001-note157">〔九〕集解鄭玄曰：「協正四時之月數及日名，備有失誤．」正義既見東方君長，乃合同四時氣節，月之大小，日之<lb/>甲乙，使齊一也．周禮：「太史掌正歲年以序事，頒正朔於邦國．」則節氣晦朔皆天子頒之．猶恐諸侯國異，或不<lb/>齊同，因巡狩合正之．<lb/></note>
<note xml:id="KX2a0001_hist_001-note158">〔一０〕集解鄭玄曰：「律，音律；度，丈尺；量，斗斛；衡，斤兩也．」正義律之十二律，度之丈尺，量之斗斛，衡之<lb/>斤兩，皆使天下相同，無制度長短輕重異也．漢律曆志云：「虞書云『同律度量衡』，所以齊遠近，立民信也．律有<lb/>十二，陽六為律，陰六為呂．律以統氣類物，一曰黃鍾，二曰太蔟，三曰姑洗，四曰蕤賓，五曰夷則，六曰無射．呂<lb/>以旅陽宣氣，一曰林鍾，二曰南呂，三曰應鍾，四曰大呂，五曰夾鍾，六曰中呂．度者，分、寸、尺、丈、引也，所以度<lb/>長短也．本起黃鍾之管長，以子穀秬黍中者一黍為一分，十分為一寸，十寸為尺，十尺為丈，十丈為引，而五度審<lb/>矣．量者，龠、合、升、斗、斛也，所以量多少也．本起黃鍾之龠，以子穀秬黍中者千有二百實為一龠，合龠為合，<lb/>十合為升，十升為斗，十斗為斛，而五量嘉矣．衡權者，銖、兩、斤、鈞、石也，所以稱物輕重也．本起於黃鍾之重，<lb/>一龠容千二百黍，重十二銖，二十四銖為兩，十六兩為斤，三十斤為鈞，四鈞為石，而五權謹矣．衡，平也．權，重<lb/>也．」<lb/></note>
<note xml:id="KX2a0001_hist_001-note159">〔一一〕集解馬融曰：「吉、凶、賓、軍、嘉也．」正義周禮「以吉禮事邦國之鬼神祇，以凶禮哀邦國之憂，以賓禮親邦<lb/>國，以軍禮同邦國，以嘉禮親萬民」也．尚書堯典云「類于上帝」，吉禮也；「如喪考妣」，凶禮也；「羣后四朝」，賓<lb/>禮也；大禹謨云「汝徂征」，軍禮也；堯典云「女于時」，嘉禮也．女音女慮反．<lb/></note>
<note xml:id="KX2a0001_hist_001-note160">〔一二〕集解鄭玄曰：「即五瑞也．執之曰瑞，陳列曰玉．」<lb/></note>
<note xml:id="KX2a0001_hist_001-note161">〔一三〕集解馬融曰：「三孤所執也．」鄭玄曰：「帛，所以薦玉也．必三者，高陽氏後用赤繒，高辛氏後用黑繒，其餘諸<lb/>侯皆用白繒．」正義孔安國云：「諸侯世子執纁，公之孤執玄，附庸之君執黃也．」案：三統紀推伏羲為天統，<lb/>色尚赤．神農為地統，色尚黑．黃帝為人統，色尚白．少昊，黃帝子，亦尚白．故高陽氏又天統，亦尚亦．堯為<lb/>人統，故用白．<lb/></note>
<note xml:id="KX2a0001_hist_001-note162">〔一四〕正義羔、鴈也．鄭玄注周禮大宗伯云：「羔，小羊也，取其羣不失其類也．鴈，取其候時而行也．卿執羔，大夫<lb/>執鴈．」案：羔、鴈性馴，可生為贄．<lb/></note>
<note xml:id="KX2a0001_hist_001-note163">〔一五〕正義雉也．馬融云：「一死雉，士所執也．」案：不可生為贄，故死．雉，取其守介死不失節也．<lb/></note>
<note xml:id="KX2a0001_hist_001-note164">〔一六〕集解馬融曰：「摯：二生，羔、鴈，卿大夫所執；一死，雉，士所執．」正義摯音至．贄，執也．鄭玄云：「贄之<lb/>言至，所以自致也．」韋昭云：「贄，六贄：孤執皮帛，卿執羔，大夫執鴈，士執雉，庶人執鶩，工商執雞也．」<lb/></note>
<note xml:id="KX2a0001_hist_001-note165">〔一七〕集解馬融曰：「五器，上五玉．五玉禮終則還之，三帛已下不還也．」正義卒音子律反．復音伏．<lb/></note>
<note xml:id="KX2a0001_hist_001-note166">〔一八〕正義禰音乃禮反．何休云：「生曰父，死曰考，廟曰禰．」<lb/></note>
<note xml:id="KX2a0001_hist_001-note167">〔一九〕集解鄭玄曰：「巡狩之年，諸侯見於方嶽之下．其閒四年，四方諸侯分來朝於京師也．」<lb/></note>
<note xml:id="KX2a0001_hist_001-note168">〔二０〕正義徧音遍．言遍告天子治理之言也．<lb/></note>
<note xml:id="KX2a0001_hist_001-note169">〔二一〕正義孔安國云：「功成則錫車服，以表顯其能用也．」<lb/></note>
<note xml:id="KX2a0001_hist_001-note170">〔二二〕集解馬融曰：「禹平水土，置九州．舜以冀州之北廣大，分置并州．燕、齊遼遠，分燕置幽州，分齊為營州．於<lb/>是為十二州也．」鄭玄曰：「更為之定界，濬水害也．」<lb/></note>
<note xml:id="KX2a0001_hist_001-note171">〔二三〕集解馬融曰：「言咎繇制五常之刑，無犯之者，但有其象，無其人也．」正義孔安國云：「象，法也．法用常<lb/>刑，用不越法也．」<lb/></note>
<note xml:id="KX2a0001_hist_001-note172">〔二四〕集解馬融曰：「流，放；宥，寬也．一曰幼少，二曰老耄，三曰蠢愚．五刑，墨、劓、剕、宮、大辟．」正義孔安<lb/>國云：「以流放之法寬五刑也．」鄭玄云：「三宥，一曰弗識，二曰過失，三曰遺忘也．」<lb/></note>
<note xml:id="KX2a0001_hist_001-note173">〔二五〕集解馬融曰：「為辨治官事者為刑．」<lb/></note>
<note xml:id="KX2a0001_hist_001-note174">〔二六〕集解鄭玄曰：「扑，檟楚也．扑為教官為刑者．」<lb/></note>
<note xml:id="KX2a0001_hist_001-note175">〔二七〕集解馬融曰：「金，黃金也．意善功惡，使出金贖罪，坐不戒慎者．」<lb/></note>
<note xml:id="KX2a0001_hist_001-note176">〔二八〕集解鄭玄曰：「眚烖，為人作患害者也．過失，雖有害則赦之．」<lb/></note>
<note xml:id="KX2a0001_hist_001-note177">〔二九〕集解徐廣曰：「一作『衆』．」<lb/></note>
<note xml:id="KX2a0001_hist_001-note178">〔三０〕集解鄭玄曰：「怙其姦邪，終身以為殘賊，則用刑之．」<lb/></note>
<note xml:id="KX2a0001_hist_001-note179">〔三一〕集解徐廣曰：「今文云『惟刑之謐哉』．爾雅曰『謐，靜也』．」索隱注「惟形之謐哉」，案：古文作「恤哉」，且<lb/>今文是伏生口誦，卹謐聲近，遂作「謐」也．<lb/></note>
<note xml:id="KX2a0001_hist_001-note180">〔一〕正義讙兜，渾沌也．共工，窮奇也．鯀，檮杌也．三苗，饕餮也．左傳云「舜臣堯，流四凶，投諸四裔，以禦魑<lb/>魅」也．<lb/></note>
<note xml:id="KX2a0001_hist_001-note181">〔二〕正義工師，若今大匠卿也．<lb/></note>
<note xml:id="KX2a0001_hist_001-note182">〔三〕正義匹亦反．<lb/></note>
<note xml:id="KX2a0001_hist_001-note183">〔四〕集解馬融曰：「國名也．」正義左傳云自古諸侯不用王命，虞有三苗，夏有觀扈．孔安國云：「縉雲氏之後為<lb/>諸侯，號饕餮也．」吳起云：「三苗之國，左洞庭而右彭蠡．」案：洞庭，湖名，在岳州巴陵西南一里，南與青草湖<lb/>連．彭蠡，湖名，在江州潯陽縣東南五十二里．以天子在北，故洞庭在西為左，彭蠡在東為右．今江州、鄂州、<lb/>岳州，三苗之地也．<lb/></note>
<note xml:id="KX2a0001_hist_001-note184">〔五〕正義淮，讀曰匯，音胡罪反，今彭蠡湖也．本屬荊州．尚書云「南入于江，東匯澤為彭蠡」是也．<lb/></note>
<note xml:id="KX2a0001_hist_001-note185">〔六〕集解馬融曰；「北裔也．」正義尚書及大戴禮皆作「幽州」．括地志云：「故龔城在檀州燕樂縣界．故老傳<lb/>云舜流共工幽州，居此城．」神異經云：「西北荒有人焉，人面，朱髴，蛇身，人手足，而食五穀禽獸，頑愚，名曰共<lb/>工．」<lb/></note>
<note xml:id="KX2a0001_hist_001-note186">〔七〕集解徐廣曰：「變，一作『燮』．」索隱變謂變其形及衣服，同於夷狄也．徐廣云作「燮」．燮，和也．正義<lb/>言四凶流四裔，各於四夷放共工等為中國之風俗也．<lb/></note>
<note xml:id="KX2a0001_hist_001-note187">〔八〕集解馬融曰：「南裔也．」正義神異經云：「南方荒中有人焉，人面鳥喙而有翼，兩手足扶翼而行，食海中<lb/>魚，為人很惡，不畏風雨禽獸，犯死乃休，名曰驩兜也．」<lb/></note>
<note xml:id="KX2a0001_hist_001-note188">〔九〕集解馬融曰：「西裔也．」正義括地志云：「三危山有三峯，故曰三危，俗亦名卑羽山，在沙州敦煌縣東南三<lb/>十里．」神異經云：「西荒中有人焉，面目手足皆人形，而胳下有翼不能飛，為人饕餮，淫逸無理，名曰苗民．」又<lb/>山海經云大荒北經「黑水之北，有人有翼，名曰苗民」也．<lb/></note>
<note xml:id="KX2a0001_hist_001-note189">〔一０〕集解馬融曰：「殛，誅也．羽山，東裔也．」正義殛音紀力反．孔安國云：「殛，竄，放，流，皆誅也．」括地志<lb/>云：「羽山在沂州臨沂縣界．」神異經云：「東方有人焉，人形而身多毛，自解水土，知通塞，為人自用，欲為欲息，<lb/>皆（曰）云是鯀也．」<lb/></note>
<note xml:id="KX2a0001_hist_001-note190">〔一〕集解徐廣曰：「堯在位凡九十八年．」駰案：皇覽曰「堯冢在濟陰城陽．劉向曰『堯葬濟陰，丘壠皆小』．呂氏<lb/>春秋曰『堯葬穀林』．」皇甫謐曰「穀林即城陽．堯都平陽，於詩為唐國」．正義皇甫謐云：「堯即位九十八年，<lb/>通舜攝二十八年也，凡年百一十七歲．」孔安國云：「堯壽百一十六歲．」括地志云：「堯陵在濮州雷澤縣西三里．<lb/>郭緣生述征記云『城陽縣東有堯冢，亦曰堯陵，有碑』是也．」括地志云：「雷澤縣本漢城陽縣也．」<lb/></note>
<note xml:id="KX2a0001_hist_001-note191">〔二〕正義尚書「三載，四海遏密八音」是也．<lb/></note>
<note xml:id="KX2a0001_hist_001-note192">〔三〕索隱鄭玄云：「肖，似也．不似，言不如父也．」皇甫謐云：「堯娶散宜氏之女，曰女皇，生丹朱．又有庶子九人，<lb/>皆不肖也．」<lb/></note>
<note xml:id="KX2a0001_hist_001-note193">〔四〕索隱父子繼立，常道也．求賢而禪，權道也．權者，反常而合道．正義五帝官天下，老則禪賢，故權試舜<lb/>也．<lb/></note>
<note xml:id="KX2a0001_hist_001-note194">〔五〕集解劉熙曰：「南河，九河之最在南者．」正義括地志云：「故堯城在濮州鄄城縣東北十五里．竹書云昔堯<lb/>德衰，為舜所囚也．又有偃朱故城，在縣西北十五里．竹書云舜囚堯，復偃塞丹朱，使不與父相見也．」案<lb/>濮州北臨漯，大川也．河在堯都之南，故曰南河，禹貢「至于南河」是也．其偃朱城所居，即「舜讓避丹朱於南河<lb/>之南」處也．<lb/></note>
<note xml:id="KX2a0001_hist_001-note195">〔六〕集解劉熙曰：「天子之位不可曠年，於是遂反，格于文祖而當帝位．帝王所都為中，故曰中國．」<lb/></note>
<note xml:id="KX2a0001_hist_001-note196">〔一〕集解謚法曰：「仁聖盛明曰舜．」索隱虞，國名，在河東大陽縣．舜，謚也．皇甫謐云「舜字都君」也．<lb/>正義括地志云：「故虞城在陝州河北縣東北五十里虞山之上．酈元注水經云幹橋東北有虞城，堯以女嬪于虞<lb/>之地也．又宋州虞城大襄國所封之邑，杜預云舜後諸侯也．又越州餘姚縣，顧野王云舜後支庶所封之地．舜<lb/>姚姓，故云餘姚．縣西七十里有漢上虞故縣．會稽舊記云舜上虞人，去虞三十里有姚丘，即舜所生也．周處風<lb/>土記云舜東夷之人，生姚丘．」括地志又云：「姚墟在濮州雷澤縣東十三里．孝經援神契云舜生於姚墟．」案：二<lb/>所未詳也．<lb/></note>
<note xml:id="KX2a0001_hist_001-note197">〔二〕集解徐廣曰﹕「皇甫謐云『舜以堯之二十一年甲子生，三十一年甲午徵用，七十九年壬午即真，百歲癸卯崩』．」<lb/>正義尚書云﹕「重華協於帝．」孔安國云．「華謂文德也，言其光文重合於堯．」瞽叟姓媯．妻曰握登，見大虹意<lb/>感而生舜於姚墟，故姓姚．目重瞳子，故曰重華．字都君．龍顏，大口，黑色，身長六尺一寸．<lb/></note>
<note xml:id="KX2a0001_hist_001-note198">〔三〕正義先后反．孔安國云﹕「無目曰瞽．舜父有目不能分別好惡，故時人謂之瞽，配字曰『叟』．叟，無目之稱也．」<lb/></note>
<note xml:id="KX2a0001_hist_001-note199">〔四〕正義橋又音嬌．<lb/></note>
<note xml:id="KX2a0001_hist_001-note200">〔五〕正義句，古侯反．望音亡．<lb/></note>
<note xml:id="KX2a0001_hist_001-note201">〔一〕索隱皇甫謐云：「舜母名握登，生舜於姚墟，因姓姚氏也．」<lb/></note>
<note xml:id="KX2a0001_hist_001-note202">〔一〕正義蒲州河東縣本屬冀州．宋永初山川記云：「蒲坂城中有舜廟，城外有舜宅及二妃壇．」括地志云：「媯州有<lb/>媯水，源出城中．耆舊傳云即舜釐降二女於媯汭之所．外城中有舜井，城北有歷山，山上有舜廟，未詳．」案：<lb/>媯州亦冀州城是也．<lb/></note>
<note xml:id="KX2a0001_hist_001-note203">〔二〕集解鄭玄曰：「在河東．」正義括地志云：「蒲州河東縣雷首山，一名中條山，亦名歷山，亦名首陽山，亦名蒲<lb/>山，亦名襄山，亦名甘棗山，亦名猪山，亦名狗頭山，亦名薄山，亦名吳山．此山西起雷首山，東至吳坂，凡十一<lb/>名，隨州縣分之．歷山南有舜井．」又云：「越州餘姚縣有歷山舜井，濮州雷澤縣有歷山舜井，二所又有姚墟，云<lb/>生舜處也．及媯州歷山舜井，皆云舜所耕處，未詳也．」<lb/></note>
<note xml:id="KX2a0001_hist_001-note204">〔三〕集解鄭玄曰：「雷夏，兗州澤，今屬濟陰．」正義括地志云：「雷夏澤在濮州雷澤縣郭外西北．山海經云雷<lb/>澤有雷神，龍身人頭，鼓其腹則雷也．」<lb/></note>
<note xml:id="KX2a0001_hist_001-note205">〔四〕集解皇甫謐曰：「濟陰定陶西南陶丘亭是也．」正義案：於曹州濱河作瓦器也．括地志云：「陶城在蒲州<lb/>河東縣北三十里，即舜所都也．南去歷山不遠．或耕或陶，所在則可，何必定陶方得為陶也？舜之陶也，斯或一<lb/>焉．」<lb/></note>
<note xml:id="KX2a0001_hist_001-note206">〔五〕集解皇甫謐曰：「在魯東門之北．」索隱什器，什，數也．蓋人家常用之器非一，故以十為數，猶今云「什物」<lb/>也．壽丘，地名，黃帝生處．正義壽音受．顏師古云：「軍法，伍人為伍，二伍為什，則共器物，故謂生生之具<lb/>為什器，亦猶從軍及作役者十人為火，共畜調度也．」<lb/></note>
<note xml:id="KX2a0001_hist_001-note207">〔六〕集解鄭玄曰：「負夏，衞地．」索隱就時猶逐時，若言乘時射利也．尚書大傳曰「販於頓丘，就時負夏」，孟子<lb/>曰「遷于負夏」是也．<lb/></note>
<note xml:id="KX2a0001_hist_001-note208">〔一〕正義可用，謂可為天子也．<lb/></note>
<note xml:id="KX2a0001_hist_001-note209">〔二〕正義二女不敢以帝女驕慢舜之親戚．親戚，謂父瞽叟，後母弟象，妹顆手等也．顆音苦果反．<lb/></note>
<note xml:id="KX2a0001_hist_001-note210">〔三〕正義篤，惇也．非唯二女恭勤婦道，九男事舜皆益惇厚謹敬也．<lb/></note>
<note xml:id="KX2a0001_hist_001-note211">〔四〕正義韓非子「歷山之農相侵略，舜往耕，朞年，耕者讓畔」也．<lb/></note>
<note xml:id="KX2a0001_hist_001-note212">〔五〕集解史記音隱曰：「音游甫反．」駰謂寙，病也．正義苦，讀如盬，音古．盬，麤也．寙音庾．<lb/></note>
<note xml:id="KX2a0001_hist_001-note213">〔六〕正義聚，在喻反，謂村落也．<lb/></note>
<note xml:id="KX2a0001_hist_001-note214">〔七〕正義周禮郊野法云「九夫為井，四井為邑，四邑為丘，四丘為甸，四甸為縣，四縣為都」也．<lb/></note>
<note xml:id="KX2a0001_hist_001-note215">〔八〕正義絺，勑遲反，細葛布衣也．鄒氏音竹几反．<lb/></note>
<note xml:id="KX2a0001_hist_001-note216">〔九〕索隱言以笠自扞己身，有似鳥張翅而輕下，得不損傷．皇甫謐云「兩繖」，繖，笠類．列女傳云「二女教舜鳥工<lb/>上廩」是也．正義通史云：「瞽叟使舜滌廩，舜告堯二女，女曰：『時其焚汝，鵲汝衣裳，鳥工往．』舜既登廩，得<lb/>免去也．」<lb/></note>
<note xml:id="KX2a0001_hist_001-note217">〔一０〕索隱音孔．列女傳所謂「龍工入井」是也．<lb/></note>
<note xml:id="KX2a0001_hist_001-note218">〔一一〕正義言舜潛匿穿孔旁，從他井而出也．通史云：「舜穿井，又告二女．二女曰：『去汝裳衣．龍工往．』入井，瞽叟<lb/>與象下土實井，舜從他井出去也．」括地志云：「舜井在媯州懷戎縣西外城中．其西又有一井，耆舊傳云並舜井<lb/>也，舜自中出．帝王紀云河東有舜井，未詳也．」<lb/></note>
<note xml:id="KX2a0001_hist_001-note219">〔一二〕索隱亦作「填井」．<lb/></note>
<note xml:id="KX2a0001_hist_001-note220">〔一三〕集解劉熙曰：「舜以權謀自免，亦大聖有神人之助也．」<lb/></note>
<note xml:id="KX2a0001_hist_001-note221">〔一四〕正義扶問反．<lb/></note>
<note xml:id="KX2a0001_hist_001-note222">〔一五〕正義宮即室也．爾雅云「室謂之宮」．禮云「命士已上，父子異宮」也．<lb/></note>
<note xml:id="KX2a0001_hist_001-note223">〔一六〕索隱言汝猶當庶幾於友悌之情義也．如孟子取尚書文，又云「惟茲臣庶，女其于予治」，蓋欲令象共我理臣<lb/>庶也．<lb/></note>
<note xml:id="KX2a0001_hist_001-note224">〔一〕集解名見左傳．<lb/></note>
<note xml:id="KX2a0001_hist_001-note225">〔二〕集解賈逵曰：「愷，和也．」索隱左傳史克對魯宣公曰：「昔高陽氏有才子八人，倉舒、隤皚、檮戭、大臨、尨降、<lb/>庭堅、仲容、叔達．」<lb/></note>
<note xml:id="KX2a0001_hist_001-note226">〔三〕集解名見左傳．<lb/></note>
<note xml:id="KX2a0001_hist_001-note227">〔四〕集解賈逵曰：「元，善也．」索隱左傳：「高辛氏有才子八人，伯奮、仲堪、叔獻、季仲、伯虎、仲熊、叔豹、季<lb/>貍．」<lb/></note>
<note xml:id="KX2a0001_hist_001-note228">〔五〕索隱謂元､愷各有親族，故稱族也．濟，成也，言後代成前代也．<lb/></note>
<note xml:id="KX2a0001_hist_001-note229">〔六〕集解王肅曰：「君治九土之宜．」杜預曰：「后土地官．」索隱主土．禹為司空，司空主土，則禹在八愷之中．<lb/>正義春秋正義云：「后，君也．天曰皇天，地曰后土．」<lb/></note>
<note xml:id="KX2a0001_hist_001-note230">〔七〕正義言禹度九土之宜，無不以時得其次序也．<lb/></note>
<note xml:id="KX2a0001_hist_001-note231">〔八〕索隱契為司徒，司徒敷五教，則契在八元之數．<lb/></note>
<note xml:id="KX2a0001_hist_001-note232">〔九〕正義杜預云：「內諸夏，外夷狄也．」案：契作五常之教，諸夏太平，夷狄向化也．<lb/></note>
<note xml:id="KX2a0001_hist_001-note233">〔一〕集解賈逵曰：「帝鴻，黃帝也．不才子，其苗裔讙兜也．」<lb/></note>
<note xml:id="KX2a0001_hist_001-note234">〔二〕正義慝，惡也．一本云「天下之民，謂之渾沌」．渾沌即讙兜也．言掩義事，陰為賊害，而好凶惡，故謂之渾沌<lb/>也．杜預云：「渾沌，不開通之貌．」神異經云：「崑崙西有獸焉，其狀如犬，長毛，四足，似羆而無爪，有目而不見，<lb/>行不開，有兩耳而不聞，有人知性，有腹無五藏，有腸直而不旋，食徑過．人有德行而往扺觸之，有凶德則往依憑<lb/>之．名渾沌．」又莊子云：「南海之帝為儵，北海之帝為忽，中央之帝為渾沌．儵、忽乃相遇於渾沌之地，渾沌待<lb/>之甚善．儵與忽謀欲報渾沌之德，曰：『人皆有七竅以視聽食息，此獨無有，嘗試鑿之．』日鑿一竅，七日而渾沌<lb/>死．」案：言讙兜性似，故號之也．<lb/></note>
<note xml:id="KX2a0001_hist_001-note235">〔三〕集解服虔曰：「金天氏帝號．」<lb/></note>
<note xml:id="KX2a0001_hist_001-note236">〔四〕集解服虔曰：「謂共工氏也．其行窮而好奇．」正義謂共工．言毀敗信行，惡其忠直，有惡言語，高粉飾之，<lb/>故謂之窮奇．案常行終必窮極，好諂諛奇異於人也．神異經云：「西北有獸，其狀似虎，有翼能飛，便勦食人，<lb/>知人言語，聞人鬬輒食直者，聞人忠信輒食其鼻，聞人惡逆不善輒殺獸往饋之，名曰窮奇．」案：言共工性似，故<lb/>號之也．<lb/></note>
<note xml:id="KX2a0001_hist_001-note237">〔五〕集解賈逵曰：「檮杌，頑凶無疇匹之貌，謂鯀也．」正義檮音道刀反．杌音五骨反．謂鯀也．凶頑不可教<lb/>訓，不從詔令，故謂之檮杌．案：言無疇匹，言自縱恣也．神異經云：「西方荒中有獸焉，其狀如虎而大，毛長二<lb/>尺，人面，虎足，豬口牙，尾長一丈八尺，攪亂荒中，名檮杌．一名傲很，一名難訓．」案：言鯀性似，故號之也．<lb/></note>
<note xml:id="KX2a0001_hist_001-note238">〔六〕集解賈逵曰：「縉雲氏，姜姓也，炎帝之苗裔，當黃帝時任縉雲之官也．」正義今括州縉雲縣，蓋其所封也．<lb/>字書云縉，赤繒也．<lb/></note>
<note xml:id="KX2a0001_hist_001-note239">〔七〕正義謂三苗也．言貪飲食，冒貨賄，故謂之饕餮．神異經云：「西南有人焉，身多毛，頭上戴豕，性很惡，好息，<lb/>積財而不用，善奪人穀物．強者奪老弱者，畏羣而擊單，名饕餮．」言三苗性似，故號之．<lb/></note>
<note xml:id="KX2a0001_hist_001-note240">〔八〕集解杜預曰：「非帝子孫，故別之以比三凶也．」正義此以上四處皆左傳文．或本有並文次相類四凶，故書<lb/>之，恐本錯脫耳．<lb/></note>
<note xml:id="KX2a0001_hist_001-note241">〔九〕正義杜預云：「闢四門，達四聰，以賓禮衆賢也．」<lb/></note>
<note xml:id="KX2a0001_hist_001-note242">〔一０〕集解賈逵曰：「四裔之地，去王城四千里．」<lb/></note>
<note xml:id="KX2a0001_hist_001-note243">〔一一〕集解服虔曰：「螭魅，人面獸身，四足，好惑人，山林異氣所生，以為人害．」正義御音魚呂反．螭音丑知<lb/>反．魅音媚．案：御魑魅，恐更有邪諂之人，故流放四凶以禦之也．故下云「無凶人」也．<lb/></note>
<note xml:id="KX2a0001_hist_001-note244">〔一〕正義高姚二音．<lb/></note>
<note xml:id="KX2a0001_hist_001-note245">〔二〕索隱彭祖即陸終氏之第三子，籛鏗之後，後為大彭，亦稱彭祖．正義皋陶字庭堅．英六二國是其後也．<lb/>契音薛，殷之祖也．伯夷，齊太公之祖也．夔，巨龜反，樂官也．倕音垂，亦作「垂」，內言之官也．益，伯翳也，即<lb/>秦、趙之祖．彭祖自堯時舉用，歷夏、殷封於大彭．<lb/></note>
<note xml:id="KX2a0001_hist_001-note246">〔三〕正義分音符問反，又如字．分謂封疆爵土也．<lb/></note>
<note xml:id="KX2a0001_hist_001-note247">〔四〕正義舜命十二牧論帝堯之德，又敦之於民，遠離邪佞之人．言能如此，則夷狄亦服從也．<lb/></note>
<note xml:id="KX2a0001_hist_001-note248">〔五〕集解馬融曰：「奮，明；庸，功也．」<lb/></note>
<note xml:id="KX2a0001_hist_001-note249">〔六〕集解鄭玄曰：「然其舉得其人．汝往居此官，不聽其所讓也．」<lb/></note>
<note xml:id="KX2a0001_hist_001-note250">〔七〕集解徐廣曰：「今文尚書作『祖飢』．祖，始也．」索隱古文作「阻飢」．孔氏以為阻，難也．祖阻聲相近，未<lb/>知誰得．<lb/></note>
<note xml:id="KX2a0001_hist_001-note251">〔八〕集解鄭玄曰：「時，讀曰蒔．」正義稷，農官也．播時謂順四時而種百穀．<lb/></note>
<note xml:id="KX2a0001_hist_001-note252">〔九〕集解鄭玄曰：「五品，父、母、兄、弟、子也．」王肅曰：「五品，五常也．」正義馴音訓．<lb/></note>
<note xml:id="KX2a0001_hist_001-note253">〔一０〕集解馬融曰：「五品之教．」<lb/></note>
<note xml:id="KX2a0001_hist_001-note254">〔一一〕集解鄭玄曰：「猾夏，侵亂中國也．」<lb/></note>
<note xml:id="KX2a0001_hist_001-note255">〔一二〕集解鄭玄曰：「由內為姦，起外為軌．」正義亦作「宄」．<lb/></note>
<note xml:id="KX2a0001_hist_001-note256">〔一三〕集解馬融曰：「獄官之長．」正義案：若大理卿也．<lb/></note>
<note xml:id="KX2a0001_hist_001-note257">〔一四〕集解馬融曰：「五刑，墨、劓、剕、宮、大辟．三就，謂大罪陳諸原野，次罪於市朝，同族適甸師氏．既服五刑，當<lb/>就三處．」正義孔安國云：「服，從也，言得輕重之中正也．」案：墨，點鑿其額，涅以墨．劓，截鼻也．剕，刖<lb/>足也．宮，淫刑也，男子割勢，婦人幽閉也．大辟，死刑也．<lb/></note>
<note xml:id="KX2a0001_hist_001-note258">〔一五〕正義度音徒洛反．尚書作「宅」．孔安國云「五刑之流，各有所居」也．<lb/></note>
<note xml:id="KX2a0001_hist_001-note259">〔一六〕正義案：謂度其遠近，為三等之居也．<lb/></note>
<note xml:id="KX2a0001_hist_001-note260">〔一七〕集解馬融曰：「謂在八議，君不忍刑，宥之以遠．五等之差亦有三等之居：大罪投四裔，次九州之外，次中國之<lb/>外．當明其罪，能使信服之．」<lb/></note>
<note xml:id="KX2a0001_hist_001-note261">〔一八〕集解馬融曰：「謂主百工之官也．」<lb/></note>
<note xml:id="KX2a0001_hist_001-note262">〔一九〕集解馬融曰：「為司空，共理百工之事．」<lb/></note>
<note xml:id="KX2a0001_hist_001-note263">〔二０〕集解馬融曰：「上謂原，下謂隰．」<lb/></note>
<note xml:id="KX2a0001_hist_001-note264">〔二一〕集解馬融曰：「虞，掌山澤之官名．」<lb/></note>
<note xml:id="KX2a0001_hist_001-note265">〔二二〕索隱即高辛氏之子伯虎、仲熊也．正義孔安國云：「朱虎，熊羆，二臣名．垂、益所讓四人，皆在元凱之中<lb/>也．」<lb/></note>
<note xml:id="KX2a0001_hist_001-note266">〔二三〕正義為益之佐也．<lb/></note>
<note xml:id="KX2a0001_hist_001-note267">〔二四〕集解馬融曰：「三禮，天神、地祇、人鬼之禮也．」鄭玄曰：「天事、地事、人事之禮．」<lb/></note>
<note xml:id="KX2a0001_hist_001-note268">〔二五〕集解鄭玄曰：「主次秩尊卑．」正義若太常也．漢書百官表云「王莽改太常曰秩宗」，依古也．孔安國云：<lb/>「秩，序；宗，尊也．主郊廟之官也．」<lb/></note>
<note xml:id="KX2a0001_hist_001-note269">〔二六〕正義靜，清也．絜，明也．孔安國云：「職典禮，施政教，使正直而清明．」<lb/></note>
<note xml:id="KX2a0001_hist_001-note270">〔二七〕正義孔安國云：「然其推賢，不許其讓也．」<lb/></note>
<note xml:id="KX2a0001_hist_001-note271">〔二八〕集解鄭玄曰：「國子也．」案：尚書作「冑子」，稺冑聲相近．正義稺，冑雉反．孔安國云：「冑，長也．謂<lb/>元子以下，至卿大夫子弟，以歌詩蹈之舞之，教長國子中和祗庸孝友．」<lb/></note>
<note xml:id="KX2a0001_hist_001-note272">〔二九〕集解馬融曰：「正直而色溫和．」<lb/></note>
<note xml:id="KX2a0001_hist_001-note273">〔三０〕集解馬融曰：「寬大而謹敬戰栗也．」<lb/></note>
<note xml:id="KX2a0001_hist_001-note274">〔三一〕正義孔安國云：「剛失之虐，簡失之傲，教之以防其失也．」<lb/></note>
<note xml:id="KX2a0001_hist_001-note275">〔三二〕集解馬融曰：「歌，所以長言詩之意也．」正義孔安國云：「詩言志以導其心，歌詠其義以長其言也．」<lb/></note>
<note xml:id="KX2a0001_hist_001-note276">〔三三〕集解鄭玄曰：「聲之曲折又依長言，聲中律乃為和也．」正義孔安國云：「聲，五聲，宮､商､角､徵､羽也．律<lb/>謂六律六呂，十二月之音氣也．當依聲律和樂也．」<lb/></note>
<note xml:id="KX2a0001_hist_001-note277">〔三四〕集解鄭玄曰：「祖考來格，羣后德讓，其一隅也．」正義八音，金､石､絲､竹､匏､土､革､木也．孔安國云：<lb/>「倫，理也．八音能諧，理不錯奪，則神人咸和，命夔使勉也．」<lb/></note>
<note xml:id="KX2a0001_hist_001-note278">〔三五〕集解鄭玄曰：「百獸，服不氏所養者也．率舞，言音和也．」正義於音烏．孔安國云：「石磬，音之清者．拊<lb/>亦擊也．舉清者和，則其餘皆從矣．樂感百獸，使相率而舞，則神人和可知也．」案：磬，一片黑石也．不音福<lb/>尤反．周禮云「夏官有服不氏，掌服猛獸，下士一人，徒四人」．鄭玄云「服不服之獸也」．<lb/></note>
<note xml:id="KX2a0001_hist_001-note279">〔三六〕集解徐廣曰：「一云『齊說殄行，振驚衆』．」駰案：鄭玄曰「所謂色取仁而行違，是驚動我之衆臣，使之疑惑」．<lb/>正義偽音危睡反．言畏惡利口讒說之人，兼殄絕姦偽人黨，恐其驚動我衆，使龍遏絕之，出入其命惟信實也．<lb/>此「偽」字太史公變尚書文也．尚書偽字作「行」，音下孟反．言己畏忌有利口讒說之人，殄絕無德行之官也．<lb/></note>
<note xml:id="KX2a0001_hist_001-note280">〔三七〕正義孔安國云：「納言，喉舌之官也．聽下言納於上，受上言宣於下，必信也．」<lb/></note>
<note xml:id="KX2a0001_hist_001-note281">〔三八〕集解馬融曰：「稷､契､皋陶皆居官久，有成功，但述而美之，無所復勅．禹及垂已下皆初命，凡六人，與上十二<lb/>牧四嶽，凡二十二人．」鄭玄曰：「皆格于文祖時所勅命也．」<lb/></note>
<note xml:id="KX2a0001_hist_001-note282">〔三九〕正義相，視也．舜命二十二人各敬行其職，惟在順時，視天所宜而行事也．<lb/></note>
<note xml:id="KX2a0001_hist_001-note283">〔四０〕集解鄭玄曰：「所竄三苗為西裔諸侯者猶為惡，乃復分析流之．」<lb/></note>
<note xml:id="KX2a0001_hist_001-note284">〔一〕正義皋陶作士，正平天下罪惡也．<lb/></note>
<note xml:id="KX2a0001_hist_001-note285">〔二〕正義工師，若今大匠卿也．<lb/></note>
<note xml:id="KX2a0001_hist_001-note286">〔三〕正義婢亦反，開也．<lb/></note>
<note xml:id="KX2a0001_hist_001-note287">〔四〕正義禹九州之民無敢辟違舜十二牧也．<lb/></note>
<note xml:id="KX2a0001_hist_001-note288">〔五〕正義披音皮義反．謂傍其山邊以通．<lb/></note>
<note xml:id="KX2a0001_hist_001-note289">〔六〕索隱一句．<lb/></note>
<note xml:id="KX2a0001_hist_001-note290">〔七〕索隱一句．<lb/></note>
<note xml:id="KX2a0001_hist_001-note291">〔八〕集解鄭玄曰：「息慎，或謂之肅慎，東北夷．」<lb/></note>
<note xml:id="KX2a0001_hist_001-note292">〔九〕索隱此言帝舜之德皆撫及四方夷人，故先以「撫」字總之．北發當云「北戶」，南方有地名北戶．又案漢書，北<lb/>發是北方國名，今以北發為南方之國，誤也．此文省略，四夷之名錯亂．「西戎」上少一「西」字，「山戎」下少一<lb/>「北」字，「長」字下少一「夷」字．長夷也，鳥夷也，其意宜然．今案：大戴禮亦云「長夷」，則長是夷號．又云「鮮<lb/>支､渠搜」，則鮮支當此析枝也．鮮析音相近．鄒氏､劉氏云「息並音肅」，非也．且夷狄之名，古書不必皆同，今<lb/>讀如字也．正義注「鳥」或作「島」．括地志云：「百濟國西南海中有大島十五所，皆置邑，有人居，屬百濟．<lb/>又倭國西南大海中島居凡百餘小國，在京南萬三千五百里．」案：武后改倭國為日本國．<lb/></note>
<note xml:id="KX2a0001_hist_001-note293">〔一０〕正義爾雅云：「九夷八狄七戎六蠻謂之四海．」<lb/></note>
<note xml:id="KX2a0001_hist_001-note294">〔一一〕索隱招音韶，即舜樂簫韶．九成，故曰九招．<lb/></note>
<note xml:id="KX2a0001_hist_001-note295">〔一〕集解皇甫謐曰：「舜所都，或言蒲阪，或言平陽，或言潘．潘，今上谷也．」正義括地志云：「平陽，今晉州城<lb/>是也．潘，今媯州城是也．蒲阪，今蒲州南二里河東縣界蒲阪故城是也．」<lb/></note>
<note xml:id="KX2a0001_hist_001-note296">〔二〕集解皇覽曰：「舜冢在零陵營浦縣．其山九谿皆相似，故曰九疑．傳曰『舜葬蒼梧，象為之耕』．禮記曰『舜葬<lb/>蒼梧，二妃不從』．山海經曰『蒼梧山，帝舜葬于陽，丹朱葬于陰』．」皇甫謐曰：「或曰二妃葬衡山．」<lb/></note>
<note xml:id="KX2a0001_hist_001-note297">〔三〕集解徐廣曰：「和敬貌．」<lb/></note>
<note xml:id="KX2a0001_hist_001-note298">〔四〕集解孟子曰：「封之有庳．」音鼻．正義帝王紀云：「舜弟象封於有鼻．」括地志云：「鼻亭神在營道縣北六<lb/>十里．故老傳云，舜葬九疑，象來至此，後人立祠，名為鼻亭神．輿地志云零陵郡應陽縣東有山，山有象廟．王<lb/>隱晉書云本泉陵縣，北部東五里有鼻墟，象所封也．」<lb/></note>
<note xml:id="KX2a0001_hist_001-note299">〔五〕集解皇甫謐曰：「娥皇無子，女英生商均．」正義譙周云：「以虞封舜子，今宋州虞城縣．」括地志云：「虞國，<lb/>舜後所封邑也．或云封舜子均於商，故號商均也．」<lb/></note>
<note xml:id="KX2a0001_hist_001-note300">〔六〕索隱謂告天使之攝位也．<lb/></note>
<note xml:id="KX2a0001_hist_001-note301">〔七〕正義括地志云：「禹居洛州陽城者，避商均，非時久居也．」<lb/></note>
<note xml:id="KX2a0001_hist_001-note302">〔八〕集解譙周曰：「以唐封堯之子，以虞封舜之子．」索隱漢書律曆志云封堯子朱於丹淵為諸侯．商均封虞，在<lb/>梁國，今虞城縣也．正義括地志云：「定州唐縣，堯後所封．宋州虞城縣，舜後所封也．」<lb/></note>
<note xml:id="KX2a0001_hist_001-note303">〔九〕正義為天子之賓客也．<lb/></note>
<note xml:id="KX2a0001_hist_001-note304">〔一〕集解徐廣曰：「外傳曰『黃帝二十五子，其得姓者十四人』．虞翻云『以德為氏姓』．又虞說以凡有二十五人，其<lb/>二人同姓姬，又十一人為十一姓，酉､祁､已､滕､葴､任､荀､釐､姞､儇､衣是也，餘十二姓德薄不紀錄．」正義<lb/>釐音力其反．姞音其吉反．儇音在宣反．<lb/></note>
<note xml:id="KX2a0001_hist_001-note305">〔二〕集解韋昭曰：「陶唐皆國名，猶湯稱殷商矣．」張晏曰：「堯為唐侯，國於中山，唐縣是也．」<lb/></note>
<note xml:id="KX2a0001_hist_001-note306">〔三〕集解皇甫謐曰：「舜嬪于虞，因以為氏，今河東大陽西山上虞城是也．」<lb/></note>
<note xml:id="KX2a0001_hist_001-note307">〔四〕索隱禮緯曰：「禹母脩己吞薏苡而生禹，因姓姒氏．」而契姓子氏者，亦以其母吞乙子而生．<lb/></note>
<note xml:id="KX2a0001_hist_001-note308">〔五〕集解鄭玄駮許慎五經異義曰：「春秋左傳『無駭卒，羽父請謚與族．公問族於衆仲，衆仲對曰：「天子建德，因生<lb/>以賜姓，胙之土而命之氏．諸侯以字為氏，因以為族．官有世功，則有官族，邑亦如之．」公命以字為展氏』．以<lb/>此言之，天子賜姓命氏，諸侯命族．族者，氏之別名也．姓者，所以統繫百世，使不別也．氏者，所以別子孫之<lb/>所出．故世本之篇，言姓則在上，言氏則在下也．」<lb/></note>
<note xml:id="KX2a0001_hist_001-note309">〔一〕正義太史公，司馬遷自謂也．自傳云「太史公曰先人有言」，又云「太史公曰余聞之董生」，又云「太史公遭李<lb/>陵之禍」．明太史公，司馬遷自號也．遷為太史公官，題贊首也．虞憙云：「古者主天官者皆上公，非獨遷．」<lb/></note>
<note xml:id="KX2a0001_hist_001-note310">〔二〕索隱尚，上也，言久遠也．然「尚矣」文出大戴禮．<lb/></note>
<note xml:id="KX2a0001_hist_001-note311">〔三〕正義馴，訓也．謂百家之言皆非典雅之訓．<lb/></note>
<note xml:id="KX2a0001_hist_001-note312">〔四〕集解徐廣曰：「薦紳即縉紳也，古字假借．」<lb/></note>
<note xml:id="KX2a0001_hist_001-note313">〔五〕正義繫音奚計反．<lb/></note>
<note xml:id="KX2a0001_hist_001-note314">〔六〕索隱五帝德､帝繫姓皆大戴禮及孔子家語篇名．以二者皆非正經，故漢時儒者以為非聖人之言，故多不傳學<lb/>也．<lb/></note>
<note xml:id="KX2a0001_hist_001-note315">〔七〕正義余，太史公自稱也．嘗，曾也．空桐山在原州平高縣西百里，黃帝問道於廣成子處．<lb/></note>
<note xml:id="KX2a0001_hist_001-note316">〔八〕正義涿鹿山在媯州東南五十里，山側有涿鹿城，即黃帝､堯､舜之都也．<lb/></note>
<note xml:id="KX2a0001_hist_001-note317">〔九〕索隱古文即帝德､帝系二書也．近是聖人之說．<lb/></note>
<note xml:id="KX2a0001_hist_001-note318">〔一０〕索隱太史公言己以春秋､國語古書博加考驗，益以發明五帝德等說甚章著也．<lb/></note>
<note xml:id="KX2a0001_hist_001-note319">〔一一〕集解徐廣曰：「弟，但也．史記､漢書見此者非一．又左思蜀都賦曰『弟如滇池』，而不詳者多以為字誤．學<lb/>者安可不博觀乎？」正義顧，念也．弟，且也．太史公言博考古文，擇其言表見之不虛，甚章著矣，思念亦且<lb/>不須更深考論．<lb/></note>
<note xml:id="KX2a0001_hist_001-note320">〔一二〕索隱言帝德､帝系所有表見者皆不為虛妄也．<lb/></note>
<note xml:id="KX2a0001_hist_001-note321">〔一三〕正義言古文尚書缺失其閒多矣，而無說黃帝之語．<lb/></note>
<note xml:id="KX2a0001_hist_001-note322">〔一四〕索隱言古典殘缺有年載，故曰「有閒」．然皇帝遺事散軼，乃時時旁見於他記說，即帝德､帝系等說也．故己今<lb/>採案而備論黃帝已來事耳．<lb/></note>
<note xml:id="KX2a0001_hist_001-note323">〔一五〕正義太史公據古文并諸子百家論次，擇其言語典雅者，故著為五帝本紀，在史記百三十篇書之首．<lb/></note>
<note xml:id="KX2a0001_hist_001-note324">【索隱述贊】帝出少典，居于軒丘．既代炎曆，遂禽蚩尤．高陽嗣位，靜深有謀．小大遠近，莫不懷柔．<lb/>爰洎帝嚳，列聖同休．帝摯之弟，其號放勳．就之如日，望之如雲．郁夷東作，昧谷西曛．明敭庂陋，<lb/>玄德升聞．能讓天下，賢哉二君！<lb/></note>
</div>
</div>