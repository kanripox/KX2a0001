<div xmlns='http://www.tei-c.org/ns/1.0'  xml:id='KX2a0001_hist_116'>
<div><head>史記卷一百一十六<lb/></head>
<p xml:id='SHIJI_ZHSJ_116-2991a-2'>西南夷列傳第五十六<lb/></p>
<p xml:id='SHIJI_ZHSJ_116-2991a-3'>西南夷君長<ref type="note" target="#KX2a0001_hist_116-note1" n="〔一〕"/>以什數，<ref type="note" target="#KX2a0001_hist_116-note2" n="〔二〕"/>夜郎最大；<ref type="note" target="#KX2a0001_hist_116-note3" n="〔三〕"/>其西靡莫<ref type="note" target="#KX2a0001_hist_116-note4" n="〔四〕"/>之屬<ref type="note" target="#KX2a0001_hist_116-note5" n="〔五〕"/>以什數，滇最大；<ref type="note" target="#KX2a0001_hist_116-note6" n="〔六〕"/><lb/>自滇以北君長以什數，邛都最大：此皆魋結，<ref type="note" target="#KX2a0001_hist_116-note7" n="〔七〕"/>耕田，有邑聚．其外西自同師以東，<ref type="note" target="#KX2a0001_hist_116-note8" n="〔八〕"/>北<lb/>至楪榆，<ref type="note" target="#KX2a0001_hist_116-note9" n="〔九〕"/>名為嶲、昆明，<ref type="note" target="#KX2a0001_hist_116-note10" n="〔一０〕"/>皆編髮，隨畜遷徙，<ref type="note" target="#KX2a0001_hist_116-note11" n="〔一一〕"/>毋常處，毋君長，地方可數千里．自嶲<lb/>以東北，君長以什數，徙、筰都<ref type="note" target="#KX2a0001_hist_116-note12" n="〔一二〕"/>最大；自筰以東北，君長以什數，駹最大．<ref type="note" target="#KX2a0001_hist_116-note13" n="〔一三〕"/>其俗或<lb/>士箸，或移徙，在蜀之西．自駹以東北，君長以什數，白馬最大，<ref type="note" target="#KX2a0001_hist_116-note14" n="〔一四〕"/>皆氐類也．此皆巴<lb/>蜀西南外蠻夷也．<lb/><lb/></p>
<p xml:id='SHIJI_ZHSJ_116-2993a-6'>始楚威王時，使將軍莊蹻<ref type="note" target="#KX2a0001_hist_116-note15" n="〔一〕"/>將兵循江上，略巴､（(蜀)）黔中以西．莊蹻者，故楚莊王苗裔<lb/>也．蹻至滇池，（(地)）方三百里，<ref type="note" target="#KX2a0001_hist_116-note16" n="〔二〕"/>旁平地，肥饒數千里，以兵威定屬楚．欲歸報，會秦擊奪<lb/>楚巴､黔中郡，道塞不通，因還，以其衆王滇，變服，從其俗，以長之．秦時常頞<ref type="note" target="#KX2a0001_hist_116-note17" n="〔三〕"/>略通五尺<lb/>道，<ref type="note" target="#KX2a0001_hist_116-note18" n="〔四〕"/>諸此國頗置吏焉．十餘歲，秦滅．及漢興，皆[⿱𠫓廾]此國而開蜀故徼．巴蜀民或竊出商<lb/>賈，取其筰馬､僰僮､<ref type="note" target="#KX2a0001_hist_116-note19" n="〔五〕"/>髦牛，以此巴蜀殷富．<lb/></p>
<p xml:id='SHIJI_ZHSJ_116-2993a-7'>建元六年，大行王恢擊東越，東越殺王郢以報．恢因兵威使番陽令<ref type="note" target="#KX2a0001_hist_116-note20" n="〔一〕"/>唐蒙風指曉南<lb/>越．南越食蒙蜀枸醬，<ref type="note" target="#KX2a0001_hist_116-note21" n="〔二〕"/>蒙問所從來，曰「道西北牂柯，牂柯江<ref type="note" target="#KX2a0001_hist_116-note22" n="〔三〕"/>廣數里，出番禺城下」．<lb/>蒙歸至長安，問蜀賈人，賈人曰：「獨蜀出枸醬，多持竊出市夜郎．夜郎者，臨牂柯江，江廣<lb/>百餘步，足以行船．南越以財物役屬夜郎，西至同師，然亦不能臣使也．」蒙乃上書說上<lb/>曰：「南越王黃屋左纛，地東西萬餘里，名為外臣，實一州主也．今以長沙､豫章往，水道多<lb/>絕，難行．竊聞夜郎所有精兵，可得十餘萬，浮船牂柯江，出其不意，此制越一奇也．誠以<lb/>漢之彊，巴蜀之饒，通夜郎道，為置吏，易甚．」上許之．乃拜蒙為郎中將，將千人，食重萬<lb/>餘人，<ref type="note" target="#KX2a0001_hist_116-note23" n="〔四〕"/>從巴蜀筰關入，遂見夜郎侯多同．蒙厚賜，喻以威德，約為置吏，使其子為令．夜<lb/>郎旁小邑皆貪漢繒帛，以為漢道險，終不能有也，乃且聽蒙約．還報，乃以為犍為郡．發巴<lb/>蜀卒治道，自僰道指牂柯江．<ref type="note" target="#KX2a0001_hist_116-note24" n="〔五〕"/>蜀人司馬相如亦言西夷邛､筰可置郡．使相如以郎中將往<lb/>喻，皆如南夷，為置一都尉，十餘縣，屬蜀．<lb/></p>
<p xml:id='SHIJI_ZHSJ_116-2995a-10'>當是時，巴蜀四郡<ref type="note" target="#KX2a0001_hist_116-note25" n="〔一〕"/>通西南夷道，戍轉相饟．數歲，道不通，士罷餓離溼死者甚衆；<lb/>西南夷又數反，發兵興擊，秏費無功．上患之，使公孫弘往視問焉．還對，言其不便．及弘<lb/>為御史大夫，是時方築朔方以據河逐胡，弘因數言西南夷害，可且罷，專力事匈奴．上罷西<lb/>夷，獨置南夷夜郎兩縣一都尉，<ref type="note" target="#KX2a0001_hist_116-note26" n="〔二〕"/>稍令犍為自葆就．<ref type="note" target="#KX2a0001_hist_116-note27" n="〔三〕"/><lb/></p>
<p xml:id='SHIJI_ZHSJ_116-2995a-11'>及元狩元年，博望侯張騫使大夏來，言居大夏時見蜀布､邛竹､杖，<ref type="note" target="#KX2a0001_hist_116-note28" n="〔一〕"/>使問所從來，曰<lb/>「從東南身毒國，<ref type="note" target="#KX2a0001_hist_116-note29" n="〔二〕"/>可數千里，得蜀賈人市」．或聞邛西可二千里有身毒國．騫因盛言大<lb/>夏在漢西南，慕中國，患匈奴隔其道，誠通蜀，身毒國道便近，有利無害．於是天子乃令王<lb/>然于､柏始昌､呂越人等，使閒出西夷西，指求身毒國．至滇，滇王嘗羌<ref type="note" target="#KX2a0001_hist_116-note30" n="〔三〕"/>乃留，為求道西十<lb/>餘輩．歲餘，皆閉昆明，<ref type="note" target="#KX2a0001_hist_116-note31" n="〔四〕"/>莫能通身毒國．<lb/></p>
<p xml:id='SHIJI_ZHSJ_116-2996a-13'>滇王與漢使者言曰：「漢孰與我大？」及夜郎侯亦然．以道不通故，各自以為一州主，<lb/>不知漢廣大．使者還，因盛言滇大國，足事親附．天子注意焉．<lb/></p>
<p xml:id='SHIJI_ZHSJ_116-2996a-14'>及至南越反，上使馳義侯因犍為發南夷兵．且蘭<ref type="note" target="#KX2a0001_hist_116-note32" n="〔一〕"/>君恐遠行，旁國虜其老弱，乃與其<lb/>衆反，殺使者及犍為太守．漢乃發巴蜀罪人嘗擊南越者八校尉擊破之．會越已破，漢八校<lb/>尉不下，即引兵還，行誅頭蘭．<ref type="note" target="#KX2a0001_hist_116-note33" n="〔二〕"/>頭蘭，常隔滇道者也．已平頭蘭，遂平南夷為牂柯郡．夜<lb/>郎侯始倚南越，南越已滅，會還誅反者，夜郎遂入朝．上以為夜郎王．<lb/></p>
<p xml:id='SHIJI_ZHSJ_116-2997a-16'>南越破後，及漢誅且蘭､邛君，并殺筰侯，駹皆振恐，請臣置吏．乃以邛都為越嶲<lb/>郡，筰都為沈犂郡，駹為汶山郡，<ref type="note" target="#KX2a0001_hist_116-note34" n="〔一〕"/>廣漢西白馬為武都郡．<lb/></p>
<p xml:id='SHIJI_ZHSJ_116-2997a-17'>上使王然于以越破及誅南夷兵威風喻滇王入朝．滇王者，其衆數萬人，其旁東北有勞<lb/>󷍼､靡莫，<ref type="note" target="#KX2a0001_hist_116-note35" n="〔一〕"/>皆同姓相扶，未肯聽．勞󷍼､靡莫數侵犯使者吏卒．元封二年，天子發巴蜀兵<lb/>擊滅勞󷍼､靡莫，以兵臨滇．滇王始首善，以故弗誅．滇王離難西南夷，舉國降，請置吏入<lb/>朝．於是以為益州郡，賜滇王王印，復長其民．<lb/></p>
<p xml:id='SHIJI_ZHSJ_116-2997a-18'>西南夷君長以百數，獨夜郎､滇受王印．滇小邑，最寵焉．<lb/></p>
<p xml:id='SHIJI_ZHSJ_116-2997a-19'>太史公曰：楚之先豈有天祿哉？在周為文王師，封楚．及周之衰，地稱五千里．秦滅<lb/>諸候，唯楚苗裔尚有滇王．漢誅西南夷，國多滅矣，唯滇復為寵王．然南夷之端，見枸醬番<lb/>禺，大夏杖､邛竹．西夷後揃，<ref type="note" target="#KX2a0001_hist_116-note36" n="〔一〕"/>剽分二方，<ref type="note" target="#KX2a0001_hist_116-note37" n="〔二〕"/>卒為七郡．<ref type="note" target="#KX2a0001_hist_116-note38" n="〔三〕"/><lb/><ref type="note" target="#KX2a0001_hist_116-note39" n="贊"/></p>
</div>
<div type="notes">
<note xml:id="KX2a0001_hist_116-note0"></note>
<note xml:id="KX2a0001_hist_116-note1">〔一〕正義在蜀之南．<lb/></note>
<note xml:id="KX2a0001_hist_116-note2">〔二〕索隱劉氏音所具反．鄒氏音所主反．<lb/></note>
<note xml:id="KX2a0001_hist_116-note3">〔三〕索隱荀悅云：「犍為屬國也．」韋昭云：「漢為縣，屬牂柯．」按：後漢書云「夜郎東接交阯，其地在胡南，其君長<lb/>本出於竹，以竹為姓也」．正義今瀘州南大江南岸協州、曲州，本夜郎國．<lb/></note>
<note xml:id="KX2a0001_hist_116-note4">〔四〕索隱夷邑名，滇與同姓．<lb/></note>
<note xml:id="KX2a0001_hist_116-note5">〔五〕正義在蜀南以下及西也．靡非在姚州北，去京西南四千九百三十五里，即靡莫之夷．<lb/></note>
<note xml:id="KX2a0001_hist_116-note6">〔六〕集解如淳曰：「滇音顛．顛馬出其國也．」索隱崔浩云：「後為縣，越嶲太守所理也．」正義昆州､郎州等<lb/>本滇國，去京西五千三百七十里也．<lb/></note>
<note xml:id="KX2a0001_hist_116-note7">〔七〕索隱魋，漢書作「椎」，音直追反．結音計．<lb/></note>
<note xml:id="KX2a0001_hist_116-note8">〔八〕集解韋昭曰：「邑名也．」索隱韋昭云邑名．漢書作「桐師」．<lb/></note>
<note xml:id="KX2a0001_hist_116-note9">〔九〕集解韋昭曰：「在益州．楪音葉．」索隱韋昭曰：「益州縣．楪音葉．」正義上音葉．楪澤在靡北百餘<lb/>里．漢楪榆縣在澤西益都．靡非，本葉榆王屬國也．<lb/></note>
<note xml:id="KX2a0001_hist_116-note10">〔一０〕集解徐廣曰：「永昌有嶲唐縣．」索隱崔浩云：「二國名．」韋昭云：「嶲，益州縣．」正義嶲音髓．今嶲州<lb/>也．昆明，嶲州縣，蓋南接昆明之地，因名也．<lb/></note>
<note xml:id="KX2a0001_hist_116-note11">〔一一〕正義編，步典反．畜，許又反．皆嶲､昆明之俗也．<lb/></note>
<note xml:id="KX2a0001_hist_116-note12">〔一二〕集解徐廣曰：「徙在漢嘉．筰音昨，在越嶲．」索隱服虔云：「二國名．」韋昭云：「徙縣屬蜀．筰縣在越嶲．」<lb/>徐廣云：「筰音昨．」正義徙音斯．括地志云：「筰州本西蜀徼外，曰貓羌嶲．地理志云徙縣也．華陽國志雅<lb/>州邛郲山本名邛筰山，故邛人､筰人界．」<lb/></note>
<note xml:id="KX2a0001_hist_116-note13">〔一三〕索隱案：應劭云「汶江郡本駹．音亡江反」．正義括地志云：「蜀西徼外羌，茂州､州本駹國地也．<lb/>後漢書云駹其山有六夷､七羌､九氐，各有部落也．」<lb/></note>
<note xml:id="KX2a0001_hist_116-note14">〔一四〕索隱案：夷邑名，即白馬氐．正義括地志云：「隴右成州､武州皆白馬氐，其豪族楊氏居成州仇池山上．」<lb/></note>
<note xml:id="KX2a0001_hist_116-note15">〔一〕索隱音炬灼反．楚莊王弟，為盜者．正義其略反．郎州､昆州即莊蹻所王．<lb/></note>
<note xml:id="KX2a0001_hist_116-note16">〔二〕索隱滇池方三百里．地理志益州滇池縣，澤在西北．後漢書云：「其池水源深廣，而〔末〕更淺狹，有似倒流，故<lb/>謂滇池．」正義括地志云：「滇池澤在昆州晉寧縣西南三十里．其水源深廣而〔末〕更淺狹，有似倒流，故謂滇<lb/>池．」<lb/></note>
<note xml:id="KX2a0001_hist_116-note17">〔三〕集解音案．<lb/></note>
<note xml:id="KX2a0001_hist_116-note18">〔四〕索隱謂棧道廣五尺．正義括地志云：「五尺道在郎州．顏師古云其處險，故道纔廣五尺．如淳云道廣<lb/>五尺．」<lb/></note>
<note xml:id="KX2a0001_hist_116-note19">〔五〕索隱韋昭云：「僰屬犍為，音蒲北反．」服虔云：「舊京師有僰婢．」正義今益州南戎州北臨大山，古僰國．<lb/></note>
<note xml:id="KX2a0001_hist_116-note20">〔一〕正義番音婆．<lb/></note>
<note xml:id="KX2a0001_hist_116-note21">〔二〕集解徐廣曰：「枸，一作『蒟』，音窶．」駰案：漢書音義曰「枸木似穀樹，其葉如桑葉．用其葉作醬酢，美，蜀人<lb/>以為珍味」．索隱蒟．案：晉灼音矩．劉德云「蒟樹如桑，其椹長二三寸，味酢；取其實以為醬，美」．又云<lb/>「蒟緣樹而生，非木也．今蜀土家出蒟，實似桑椹，味辛似薑，不酢」．又云「取葉」．此注又云葉似桑葉，非也．<lb/>廣志云「色黑，味辛，下氣消穀」．窶，求羽反．<lb/></note>
<note xml:id="KX2a0001_hist_116-note22">〔三〕正義崔浩云：「牂柯，繫船杙也．」常氏華陽國志云：「楚頃襄王時，遣莊蹻伐夜郎，軍至且蘭，椓船於岸而步戰．<lb/>既滅夜郎，以且蘭有椓船柯處，乃改其名為牂柯．」<lb/></note>
<note xml:id="KX2a0001_hist_116-note23">〔四〕索隱案：食貨輜重車也．音持用反．<lb/></note>
<note xml:id="KX2a0001_hist_116-note24">〔五〕索隱道牂柯江．崔浩云：「牂柯，繫船杙也，以為地名．」道猶從也．地理志夜郎又有豚水，東至南海四會入<lb/>海，此牂柯江．<lb/></note>
<note xml:id="KX2a0001_hist_116-note25">〔一〕集解徐廣曰：「漢中，巴郡，廣漢，蜀郡．」<lb/></note>
<note xml:id="KX2a0001_hist_116-note26">〔二〕集解徐廣曰：「元光六年，南夷始置郵亭．」<lb/></note>
<note xml:id="KX2a0001_hist_116-note27">〔三〕正義令犍為自葆守，而漸修成其郡縣也．<lb/></note>
<note xml:id="KX2a0001_hist_116-note28">〔一〕集解韋昭曰：「邛縣之竹，屬蜀．」瓚曰：「邛，山名．此竹節高實中，可作杖．」<lb/></note>
<note xml:id="KX2a0001_hist_116-note29">〔二〕集解徐廣曰：「字或作『竺』．漢書直云『身毒』，史記一本作『乾毒』．」駰案：漢書音義曰「一名『天竺』，則浮屠<lb/>胡是也」．索隱身音捐，毒音篤．一本作「乾毒」．漢書音義一名「天竺」也．<lb/></note>
<note xml:id="KX2a0001_hist_116-note30">〔三〕集解徐廣曰：「嘗，一作『賞』．」<lb/></note>
<note xml:id="KX2a0001_hist_116-note31">〔四〕集解如淳曰：「為昆明所閉道．」正義昆明在今嶲州南，昆縣是也．<lb/></note>
<note xml:id="KX2a0001_hist_116-note32">〔一〕索隱上音子餘反．小國名也．後縣，屬牂柯．<lb/></note>
<note xml:id="KX2a0001_hist_116-note33">〔二〕索隱即且蘭也．<lb/></note>
<note xml:id="KX2a0001_hist_116-note34">〔一〕集解應劭曰：「今蜀郡岷江．」<lb/></note>
<note xml:id="KX2a0001_hist_116-note35">〔一〕索隱勞寢､靡莫．二國與滇王同姓．<lb/></note>
<note xml:id="KX2a0001_hist_116-note36">〔一〕集解漢書音義曰：「音翦．」索隱音剪．揃謂被分割也．<lb/></note>
<note xml:id="KX2a0001_hist_116-note37">〔二〕索隱剽音匹妙反．言西夷後被揃迫逐，遂剽居西南二方，各屬郡縣．剽亦分義．<lb/></note>
<note xml:id="KX2a0001_hist_116-note38">〔三〕集解徐廣曰：「犍為､牂柯､越嶲､益州､武都､沈犂､汶山地也．」<lb/></note>
<note xml:id="KX2a0001_hist_116-note39">【索隱述贊】西南外徼，莊蹻首通．漢因大夏，乃命唐蒙．勞󷍼､靡莫，異俗殊風．夜郎最大，邛､筰稱<lb/>雄．及置郡縣，萬代推功．<lb/></note>
</div>
</div>