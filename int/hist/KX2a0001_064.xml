<div xmlns='http://www.tei-c.org/ns/1.0'  xml:id='KX2a0001_hist_064'>
<div><head>史記卷六十四<lb/></head>
<p xml:id='SHIJI_ZHSJ_064-2157a-2'>司馬穰苴列傳第四<lb/></p>
<p xml:id='SHIJI_ZHSJ_064-2157a-3'>司馬穰苴者，<ref type="note" target="#KX2a0001_hist_064-note1" n="〔一〕"/>田完之苗裔也．齊景公時，晉伐阿、甄，<ref type="note" target="#KX2a0001_hist_064-note2" n="〔二〕"/>而燕侵河上，<ref type="note" target="#KX2a0001_hist_064-note3" n="〔三〕"/>齊師敗<lb/>績．景公患之．晏嬰乃薦田穰苴曰：「穰苴雖田氏庶孼，然其人文能附衆，武能威敵，願君<lb/>試之．」景公召穰苴，與語兵事，大說之，以為將軍，<ref type="note" target="#KX2a0001_hist_064-note4" n="〔四〕"/>將兵扞燕晉之師．穰苴曰：「臣素<lb/>卑賤，君擢之閭伍之中，加之大夫之上，士卒未附，百姓不信，人微權輕，願得君之寵臣，國<lb/>之所尊，以監軍，乃可．」於是景公許之，使莊賈往．穰苴既辭，與莊賈約曰：「旦日日中會<lb/>於軍門．」<ref type="note" target="#KX2a0001_hist_064-note5" n="〔五〕"/>穰苴先馳至軍，立表下漏<ref type="note" target="#KX2a0001_hist_064-note6" n="〔六〕"/>待賈．賈素驕貴，以為將己之軍而己為監，不甚<lb/>急；<ref type="note" target="#KX2a0001_hist_064-note7" n="〔七〕"/>親戚左右送之，留飲．日中而賈不至．穰苴則仆表決漏，<ref type="note" target="#KX2a0001_hist_064-note8" n="〔八〕"/>入，行軍勒兵，申明約<lb/>束．約束既定，夕時，莊賈乃至．穰苴曰：「何後期為？」賈謝曰：「不佞大夫親戚送之，故<lb/>留．」穰苴曰：「將受命之日則忘其家，臨軍約束則忘其親，援枹<ref type="note" target="#KX2a0001_hist_064-note9" n="〔九〕"/>鼓之急則忘其身．今敵<lb/>國深侵，邦內騷動，士卒暴露於境，君寢不安席，食不甘味，百姓之命皆懸於君，何謂相送<lb/>乎！」召軍正問曰：「軍法期而後至者云何？」對曰：「當斬．」莊賈懼，使人馳報景公，請<lb/>救．既往，未及反，於是遂斬莊賈以徇三軍．三軍之士皆振慄．久之，景公遣使者持節赦<lb/>賈，馳入軍中．穰苴曰：「將在軍，君令有所不受．」<ref type="note" target="#KX2a0001_hist_064-note10" n="〔一０〕"/>問軍正曰：「馳三軍法何？」正曰：<lb/>「當斬．」使者大懼．穰苴曰：「君之使不可殺之．」乃斬其僕，車之左駙，馬之左驂，<ref type="note" target="#KX2a0001_hist_064-note11" n="〔一一〕"/>以<lb/>徇三軍．<ref type="note" target="#KX2a0001_hist_064-note12" n="〔一二〕"/>遣使者還報，然後行．士卒次舍井竈飲食問疾醫藥，身自拊循之．悉取將軍之<lb/>資糧享士卒，身與士卒平分糧食．最比<ref type="note" target="#KX2a0001_hist_064-note13" n="〔一三〕"/>其羸弱者，三日而後勒兵．病者皆求行，爭奮出<lb/>為之赴戰．晉師聞之，為罷去．燕師聞之，度水而解．<ref type="note" target="#KX2a0001_hist_064-note14" n="〔一四〕"/>於是追擊之，遂取所亡封內故境<lb/>而引兵歸．未至國，釋兵旅，解約束，誓盟而後入邑．景公與諸大夫郊迎，勞師成禮，然後<lb/>反歸寢．既見穰苴，尊為大司馬．田氏日以益尊於齊．<lb/></p>
<p xml:id='SHIJI_ZHSJ_064-2159a-6'>已而大夫鮑氏、高、國之屬害之，譖於景公．景公退穰苴，苴發疾而死．田乞、田豹之<lb/>徒<ref type="note" target="#KX2a0001_hist_064-note15" n="〔一〕"/>由此怨高、國等．其後及田常殺簡公，盡滅高子、國子之族．至常曾孫和，因自立為<lb/>齊威王，<ref type="note" target="#KX2a0001_hist_064-note16" n="〔二〕"/>用兵行威，大放穰苴之法，<ref type="note" target="#KX2a0001_hist_064-note17" n="〔三〕"/>而諸侯朝齊．<lb/></p>
<p xml:id='SHIJI_ZHSJ_064-2160a-8'>齊威王使大夫追論古者司馬兵法而附穰苴於其中，因號曰司馬穰苴兵法．<lb/></p>
<p xml:id='SHIJI_ZHSJ_064-2160a-9'>太史公曰：余讀司馬兵法，閎廓深遠，雖三代征伐，未能竟其義，如其文也，亦少襃<lb/>矣．<ref type="note" target="#KX2a0001_hist_064-note18" n="〔一〕"/>若夫穰苴，區區為小國行師，何暇及司馬兵法之揖讓乎？世既多司馬兵法，以故不<lb/>論，著穰苴之列傳焉．<lb/><ref type="note" target="#KX2a0001_hist_064-note19" n="贊"/></p>
</div>
<div type="notes">
<note xml:id="KX2a0001_hist_064-note0"></note>
<note xml:id="KX2a0001_hist_064-note1">〔一〕索隱按：穰苴，名，田氏之族，為大司馬，故曰司馬穰苴．正義穰音若羊反．苴音子徐反．田穰苴為司馬<lb/>官，主兵．<lb/></note>
<note xml:id="KX2a0001_hist_064-note2">〔二〕索隱按：阿、甄皆齊邑．晉太康地記曰「阿即東阿也」．地理志云甄城縣屬濟陰也．<lb/></note>
<note xml:id="KX2a0001_hist_064-note3">〔三〕正義河上，黃河南岸地，即滄德二州北界．<lb/></note>
<note xml:id="KX2a0001_hist_064-note4">〔四〕索隱謂命之為將，以將軍也．將音即匠反．遂以將軍為官名．故尸子曰「十萬之師，無將軍則亂」．六國時有<lb/>其官．<lb/></note>
<note xml:id="KX2a0001_hist_064-note5">〔五〕索隱按：旦日謂明日．日中時期會於軍門也．<lb/></note>
<note xml:id="KX2a0001_hist_064-note6">〔六〕索隱按：立表謂立木為表以視日景，下漏謂下漏水以知刻數也．<lb/></note>
<note xml:id="KX2a0001_hist_064-note7">〔七〕正義己音紀．監，甲暫反．<lb/></note>
<note xml:id="KX2a0001_hist_064-note8">〔八〕索隱仆音赴．按：仆者，臥其表也．決漏謂決去壼中漏水．以賈失期，過日中故也．<lb/></note>
<note xml:id="KX2a0001_hist_064-note9">〔九〕索隱上音袁，下音孚．正義援，作「操」．枹音孚，謂鼓挺也．<lb/></note>
<note xml:id="KX2a0001_hist_064-note10">〔一０〕集解魏武帝曰：「苟便於事，不拘君命．」<lb/></note>
<note xml:id="KX2a0001_hist_064-note11">〔一一〕索隱按：謂斬其使者之僕，及車之左駙．駙，當作「軵」，並音附，謂車循外立木，承重較之材．又斬其馬之左<lb/>驂，以御者在左故也．正義軵音附．劉伯莊云：「駙者，箱外之立木，承重校者．」<lb/></note>
<note xml:id="KX2a0001_hist_064-note12">〔一二〕正義徇，行示也．<lb/></note>
<note xml:id="KX2a0001_hist_064-note13">〔一三〕正義比音（卑）必耳反．<lb/></note>
<note xml:id="KX2a0001_hist_064-note14">〔一四〕正義度黃河水北去而解．<lb/></note>
<note xml:id="KX2a0001_hist_064-note15">〔一〕索隱田乞，田僖子也．豹亦僖子之族．<lb/></note>
<note xml:id="KX2a0001_hist_064-note16">〔二〕索隱按：此文誤也，當云田和自立，至其孫，因號為齊威王．故系家云田和自立，號太公，其孫因齊，號為威<lb/>王．<lb/></note>
<note xml:id="KX2a0001_hist_064-note17">〔三〕正義放，方往反．<lb/></note>
<note xml:id="KX2a0001_hist_064-note18">〔一〕索隱按：謂司馬法說行兵，揖讓有三代之法，而齊區區小國，又當戰國之時，故云「亦少襃矣」．<lb/></note>
<note xml:id="KX2a0001_hist_064-note19">【索隱述贊】燕侵河上，齊師敗績．嬰薦穰苴，武能威敵．斬賈以徇，三軍驚惕．我卒既彊，彼寇退壁．<lb/>法行司馬，實賴宗戚．<lb/></note>
</div>
</div>