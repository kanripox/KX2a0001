<div xmlns='http://www.tei-c.org/ns/1.0'  xml:id='KX2a0001_hist_055'>
<div><head>史記卷五十五<lb/></head>
<p xml:id='SHIJI_ZHSJ_055-2033a-2'>留侯世家第二十五<lb/></p>
<p xml:id='SHIJI_ZHSJ_055-2033a-3'>留侯<ref type="note" target="#KX2a0001_hist_055-note1" n="〔一〕"/>張良者，<ref type="note" target="#KX2a0001_hist_055-note2" n="〔二〕"/>其先韓人也．<ref type="note" target="#KX2a0001_hist_055-note3" n="〔三〕"/>大父開地，<ref type="note" target="#KX2a0001_hist_055-note4" n="〔四〕"/>相韓昭侯､宣惠王､襄哀王．父平，<lb/>相釐王､悼惠王．<ref type="note" target="#KX2a0001_hist_055-note5" n="〔五〕"/>悼惠王二十三年，平卒．卒二十歲，秦滅韓．良年少，未宦事韓．韓<lb/>破，良家僮三百人，弟死不葬，悉以家財求客刺秦王，為韓報仇，以大父､父五世相韓故．<ref type="note" target="#KX2a0001_hist_055-note6" n="〔六〕"/><lb/></p>
<p xml:id='SHIJI_ZHSJ_055-2034a-5'>良嘗學禮淮陽．<ref type="note" target="#KX2a0001_hist_055-note7" n="〔一〕"/>東見倉海君．<ref type="note" target="#KX2a0001_hist_055-note8" n="〔二〕"/>得力士，為鐵椎重百二十斤．秦皇帝東游，良與客<lb/>狙<ref type="note" target="#KX2a0001_hist_055-note9" n="〔三〕"/>擊秦皇帝博浪沙中，<ref type="note" target="#KX2a0001_hist_055-note10" n="〔四〕"/>誤中副車．<ref type="note" target="#KX2a0001_hist_055-note11" n="〔五〕"/>秦皇帝大怒，大索天下，求賊甚急，為張良故<lb/>也．良乃更名姓，亡匿下邳．<lb/></p>
<p xml:id='SHIJI_ZHSJ_055-2034a-6'>良嘗閒從容<ref type="note" target="#KX2a0001_hist_055-note12" n="〔一〕"/>步游下邳<ref type="note" target="#KX2a0001_hist_055-note13" n="〔二〕"/>圯上，<ref type="note" target="#KX2a0001_hist_055-note14" n="〔三〕"/>有一老父，衣褐，至良所，直墮其履圯下，<ref type="note" target="#KX2a0001_hist_055-note15" n="〔四〕"/>顧<lb/>謂良曰：「孺子，下取履！」良鄂然，欲毆之．<ref type="note" target="#KX2a0001_hist_055-note16" n="〔五〕"/>為其老，彊忍，下取履．父曰：「履我！」良<lb/>業為取履，因長跪履之．<ref type="note" target="#KX2a0001_hist_055-note17" n="〔六〕"/>父以足受，笑而去．良殊大驚，隨目之．父去里所，復還，<ref type="note" target="#KX2a0001_hist_055-note18" n="〔七〕"/><lb/>曰：「孺子可教矣．後五日平明，與我會此．」良因怪之，跪曰：「諾．」五日平明，良往．父<lb/>已先在，怒曰：「與老人期，後，何也？」去，曰：「後五日早會．」五日雞鳴，良往．父又先<lb/>在，復怒曰：「後，何也？」去，曰：「後五日復早來．」五日，良夜未半往．有頃，父亦來，喜<lb/>曰：「當如是．」出一編書，<ref type="note" target="#KX2a0001_hist_055-note19" n="〔八〕"/>曰：「讀此則為王者師矣．後十年興．十三年孺子見我濟北，<lb/>穀城山下黃石即我矣．」<ref type="note" target="#KX2a0001_hist_055-note20" n="〔九〕"/>遂去，無他言，不復見．旦日視其書，乃太公兵法也．<ref type="note" target="#KX2a0001_hist_055-note21" n="〔一０〕"/>良因異<lb/>之，常習誦讀之．<lb/></p>
<p xml:id='SHIJI_ZHSJ_055-2036a-9'>居下邳，為任俠．項伯常殺人，從良匿．<lb/></p>
<p xml:id='SHIJI_ZHSJ_055-2036a-10'>後十年，陳涉等起兵，良亦聚少年百餘人．景駒自立為楚假王，在留．良欲往從之，道<lb/>還沛公．沛公將數千人，略地下邳西，遂屬焉．沛公拜良為廄將．<ref type="note" target="#KX2a0001_hist_055-note22" n="〔一〕"/>良數以太公兵法說沛<lb/>公，沛公善之，常用其策．良為他人者，皆不省．良曰：「沛公殆天授．」<ref type="note" target="#KX2a0001_hist_055-note23" n="〔二〕"/>故遂從之，不去<lb/>見景駒．<lb/></p>
<p xml:id='SHIJI_ZHSJ_055-2036a-11'>及沛公之薛，見項梁．項梁立楚懷王．良乃說項梁曰：「君已立楚後，而韓諸公子橫陽<lb/>君成賢，可立為王，益樹黨．」項梁使良求韓成，立以為韓王．以良為韓申徒，<ref type="note" target="#KX2a0001_hist_055-note24" n="〔一〕"/>與韓王將<lb/>千餘人西略韓地，得數城，秦輒復取之，往來為游兵潁川．<lb/><lb/></p>
<p xml:id='SHIJI_ZHSJ_055-2037a-13'>沛公之從雒陽南出轘轅，良引兵從沛公，下韓十餘城，擊破楊熊軍．沛公乃令韓王成<lb/>留守陽翟，與良俱南，攻下宛，西入武關．沛公欲以兵二萬人擊秦嶢下軍，<ref type="note" target="#KX2a0001_hist_055-note25" n="〔一〕"/>良說曰：「秦<lb/>兵尚彊，未可輕．臣聞其將屠者子，賈豎易動以利．願沛公且留壁，使人先行，為五萬人具<lb/>食，<ref type="note" target="#KX2a0001_hist_055-note26" n="〔二〕"/>益為張旗幟<ref type="note" target="#KX2a0001_hist_055-note27" n="〔三〕"/>諸山上，為疑兵，令酈食其持重寶啗秦將．」秦將果畔，欲連和俱西<lb/>襲咸陽，沛公欲聽之．良曰：「此獨其將欲叛耳，恐士卒不從．不從必危，不如因其解<ref type="note" target="#KX2a0001_hist_055-note28" n="〔四〕"/>擊<lb/>之．」沛公乃引兵擊秦軍，大破之．（(遂)）【逐】北至藍田，再戰，秦兵竟敗．遂至咸陽，秦王子<lb/>嬰降沛公．<lb/></p>
<p xml:id='SHIJI_ZHSJ_055-2037a-14'>沛公入秦宮，宮室帷帳狗馬重寶婦女以千數，意欲留居之．樊噲諫沛公出舍，沛公不<lb/>聽．<ref type="note" target="#KX2a0001_hist_055-note29" n="〔一〕"/>良曰：「夫秦為無道，故沛公得至此．夫為天下除殘賊，宜縞素為資．<ref type="note" target="#KX2a0001_hist_055-note30" n="〔二〕"/>今始入秦，<lb/>即安其樂，此所謂『助桀為虐』．且『忠言逆耳利於行，毒藥苦口利於病』，<ref type="note" target="#KX2a0001_hist_055-note31" n="〔三〕"/>願沛公聽樊噲<lb/>言．」沛公乃還軍霸上．<lb/></p>
<p xml:id='SHIJI_ZHSJ_055-2038a-16'>項羽至鴻門下，欲擊沛公，項伯乃夜馳入沛公軍，私見張良，欲與俱去．良曰：「臣為韓<lb/>王送沛公，今事有急，亡去不義．」乃具以語沛公．沛公大驚，曰：「為將柰何？」良曰：「沛<lb/>公誠欲倍項羽邪？」沛公曰：「鯫生<ref type="note" target="#KX2a0001_hist_055-note32" n="〔一〕"/>教我距關無內諸侯，秦地可盡王，故聽之．」良曰：<lb/>「沛公自度能卻項羽乎？」沛公默然良久，曰：「固不能也．今為柰何？」良乃固要項伯．<lb/>項伯見沛公．沛公與飲為壽，結賓婚．令項伯具言沛公不敢倍項羽，所以距關者，備他盜<lb/>也．及見項羽後解，語在項羽事中．<lb/></p>
<p xml:id='SHIJI_ZHSJ_055-2038a-17'>漢元年正月，沛公為漢王，王巴蜀．漢王賜良金百溢，珠二斗，良具以獻項伯．漢王<lb/>亦因令良厚遺項伯，使請漢中地．<ref type="note" target="#KX2a0001_hist_055-note33" n="〔一〕"/>項王乃許之，遂得漢中地．漢王之國，良送至襃中，<ref type="note" target="#KX2a0001_hist_055-note34" n="〔二〕"/><lb/>遣良歸韓．良因說漢王曰：「王何不燒絕所過棧道，示天下無還心，以固項王意．」乃使良<lb/>還．行，燒絕棧道．<lb/></p>
<p xml:id='SHIJI_ZHSJ_055-2039a-19'>良至韓，韓王成以良從漢王故，項王不遣成之國，從與俱東．良說項王曰：「漢王燒絕<lb/>棧道，無還心矣．」乃以齊王田榮反，書告項王．項王以此無西憂漢心，而發兵北擊齊．<lb/></p>
<p xml:id='SHIJI_ZHSJ_055-2039a-20'>項王竟不肯遣韓王，乃以為侯，又殺之彭城．良亡，閒行歸漢王，漢王亦已還定三秦<lb/>矣．復以良為成信侯，從東擊楚．至彭城，漢敗而還．至下邑，漢王下馬踞鞍而問曰：「吾<lb/>欲捐關以東等[⿱𠫓廾]之，誰可與共功者？」良進曰：「九江王黥布，楚梟將，與項王有郄；彭越<lb/>與齊王田榮反梁地：此兩人可急使．而漢王之將獨韓信可屬大事，當一面．即欲捐之，捐<lb/>之此三人，則楚可破也．」漢王乃遣隨何說九江王布，而使人連彭越．及魏王豹反，使韓信<lb/>將兵擊之，因舉燕､代､齊､趙．然卒破楚者，此三人力也．<lb/></p>
<p xml:id='SHIJI_ZHSJ_055-2040a-22'>張良多病，未嘗特將也，常為畫策，時時從漢王．<lb/></p>
<p xml:id='SHIJI_ZHSJ_055-2040a-23'>漢三年，項羽急圍漢王滎陽，漢王恐憂，與酈食其謀橈楚權．食其曰：「昔湯伐桀，封其<lb/>後於嵵．武王伐紂，封其後於宋．今秦失德[⿱𠫓廾]義，侵伐諸侯社稷，滅六國之後，使無立錐之<lb/>地．陛下誠能復立六國後世，畢已受印，此其君臣百姓必皆戴陛下之德，莫不鄉風慕義，願<lb/>為臣妾．德義已行，陛下南鄉稱霸，楚必斂衽而朝．」漢王曰：「善．趣刻印，先生因行佩之<lb/>矣．」<lb/></p>
<p xml:id='SHIJI_ZHSJ_055-2040a-24'>食其未行，張良從外來謁．漢王方食，曰：「子房前！客有為我計橈楚權者．」其以酈<lb/>生語告，曰：「於子房何如？」良曰：「誰為陛下畫此計者？陛下事去矣．」漢王曰：「何<lb/>哉？」張良對曰：「臣請藉前箸為大王籌之．」<ref type="note" target="#KX2a0001_hist_055-note35" n="〔一〕"/>曰：「昔者湯伐桀而封其後於嵵者，度能制<lb/>桀之死命也．今陛下能制項籍之死命乎？」曰：「未能也．」「其不可一也．武王伐紂封其<lb/>後於宋者，度能得紂之頭也．今陛下能得項籍之頭乎？」曰：「未能也．」「其不可二也．武<lb/>王入殷，表商容之閭，<ref type="note" target="#KX2a0001_hist_055-note36" n="〔二〕"/>釋箕子之拘，<ref type="note" target="#KX2a0001_hist_055-note37" n="〔三〕"/>封比干之墓．今陛下能封聖人之墓，表賢者之<lb/>閭，式智者之門乎？」曰：「未能也．」「其不可三也．發鉅橋之粟，散鹿臺之錢，以賜貧窮．<lb/>今陛下能散府庫以賜貧窮乎？」曰：「未能也．」「其不可四矣．殷事已畢，偃革為軒，<ref type="note" target="#KX2a0001_hist_055-note38" n="〔四〕"/><lb/>倒置干戈，覆以虎皮，以示天下不復用兵．今陛下能偃武行文，不復用兵乎？」曰：「未能<lb/>也．」「其不可五矣．休馬華山之陽，示以無所為．今陛下能休馬無所用乎？」曰：「未能<lb/>也．」「其不可六矣．放牛桃林之陰，<ref type="note" target="#KX2a0001_hist_055-note39" n="〔五〕"/>以示不復輸積．今陛下能放牛不復輸積乎？」曰：<lb/>「未能也．」「其不可七矣．且天下游士離其親戚，[⿱𠫓廾]墳墓，去故舊，從陛下游者，徒欲日夜<lb/>望咫尺之地．今復六國，立韓､魏､燕､趙､齊､楚之後，天下游士各歸事其主，從其親戚，反<lb/>其故舊墳墓，陛下與誰取天下乎？其不可八矣．且夫楚唯無彊，六國立者復橈而從之，<ref type="note" target="#KX2a0001_hist_055-note40" n="〔六〕"/><lb/>陛下焉得而臣之？誠用客之謀，陛下事去矣．」漢王輟食吐哺，罵曰：「豎儒，幾敗而公<lb/>事！」<ref type="note" target="#KX2a0001_hist_055-note41" n="〔七〕"/>令趣銷印．<lb/></p>
<p xml:id='SHIJI_ZHSJ_055-2042a-27'>漢四年，韓信破齊而欲自立為齊王，漢王怒．張良說漢王，漢王使良授齊王信印，語在<lb/>淮陰事中．<lb/></p>
<p xml:id='SHIJI_ZHSJ_055-2042a-28'>其秋，漢王追楚至陽夏南，戰不利而壁固陵，諸侯期不至．良說漢王，漢王用其計，諸<lb/>侯皆至．語在項籍事中．<lb/></p>
<p xml:id='SHIJI_ZHSJ_055-2042a-29'>漢六年正月，封功臣．良未嘗有戰鬬功，高帝曰：「運籌策帷帳中，決勝千里外，子房功<lb/>也．自擇齊三萬戶．」良曰：「始臣起下邳，與上會留，此天以臣授陛下．陛下用臣計，幸而<lb/>時中，臣願封留足矣，不敢當三萬戶．」乃封張良為留侯，與蕭何等俱封．<lb/></p>
<p xml:id='SHIJI_ZHSJ_055-2042a-30'>（(六年)）上已封大功臣二十餘人，其餘日夜爭功不決，未得行封．上在雒陽南宮，從復<lb/>道<ref type="note" target="#KX2a0001_hist_055-note42" n="〔一〕"/>望見諸將往往相與坐沙中語．上曰：「此何語？」留侯曰：「陛下不知乎？此謀反<lb/>耳．」上曰：「天下屬安定，何故反乎？」留侯曰：「陛下起布衣，以此屬取天下，今陛下為天<lb/>子，而所封皆蕭、曹故人所親愛，而所誅者皆生平所仇怨．今軍吏計功，以天下不足徧封，<lb/>此屬畏陛下不能盡封，恐又見疑平生<ref type="note" target="#KX2a0001_hist_055-note43" n="〔二〕"/>過失及誅，故即相聚謀反耳．」上乃憂曰：「為之柰<lb/>何？」留侯曰：「上平生所憎，羣臣所共知，誰最甚者？」上曰：「雍齒與我故，<ref type="note" target="#KX2a0001_hist_055-note44" n="〔三〕"/>數嘗窘辱<lb/>我．我欲殺之，為其功多，故不忍．」留侯曰：「今急先封雍齒以示羣臣，羣臣見雍齒封，則<lb/>人人自堅矣．」於是上乃置酒，封雍齒為什方侯，<ref type="note" target="#KX2a0001_hist_055-note45" n="〔四〕"/>而急趣丞相、御史定功行封．羣臣罷<lb/>酒，皆喜曰：「雍齒尚為侯，我屬無患矣．」<lb/></p>
<p xml:id='SHIJI_ZHSJ_055-2043a-32'>劉敬說高帝曰：「都關中．」上疑之．左右大臣皆山東人，多勸上都雒陽：「雒陽東有成<lb/>皋，西有殽黽，倍河，向伊雒，其固亦足恃．」留侯曰：「雒陽雖有此固，其中小，不過數百<lb/>里，田地薄，四面受敵，此非用武之國也．夫關中左殽函，<ref type="note" target="#KX2a0001_hist_055-note46" n="〔一〕"/>右隴蜀，<ref type="note" target="#KX2a0001_hist_055-note47" n="〔二〕"/>沃野千里，南有<lb/>巴蜀之饒，北有胡苑之利，<ref type="note" target="#KX2a0001_hist_055-note48" n="〔三〕"/>阻三面而守，獨以一面東制諸侯．諸侯安定，河渭漕輓天下，<lb/>西給京師；諸侯有變，順流而下，足以委輸．此所謂金城千里，天府之國也，<ref type="note" target="#KX2a0001_hist_055-note49" n="〔四〕"/>劉敬說是<lb/>也．」於是高帝即日駕，西都關中．<ref type="note" target="#KX2a0001_hist_055-note50" n="〔五〕"/><lb/></p>
<p xml:id='SHIJI_ZHSJ_055-2044a-34'>留侯從入關．留侯性多病，即道引不食穀，<ref type="note" target="#KX2a0001_hist_055-note51" n="〔一〕"/>杜門不出歲餘．<lb/></p>
<p xml:id='SHIJI_ZHSJ_055-2044a-35'>上欲廢太子，立戚夫人子趙王如意．大臣多諫爭，未能得堅決者也．呂后恐，不知所<lb/>為．人或謂呂后曰：「留侯善畫計筴，上信用之．」呂后乃使建成侯呂澤劫留侯，曰：「君常<lb/>為上謀臣，今上欲易太子，君安得高枕而臥乎？」留侯曰：「始上數在困急之中，幸用臣筴．<lb/>今天下安定，以愛欲易太子，骨肉之閒，雖臣等百餘人何益．」呂澤彊要曰：「為我畫計．」<lb/>留侯曰：「此難以口舌爭也．顧上有不能致者，天下有四人．<ref type="note" target="#KX2a0001_hist_055-note52" n="〔一〕"/>四人者年老矣，皆以為上慢<lb/>侮人，故逃匿山中，義不為漢臣．然上高此四人．今公誠能無愛金玉璧帛，令太子為書，卑<lb/>辭安車，因使辯士固請，宜來．來，以為客，時時從入朝，令上見之，則必異而問之．問之，<lb/>上知此四人賢，則一助也．」於是呂后令呂澤使人奉太子書，卑辭厚禮，迎此四人．四人<lb/>至，客建成侯所．<lb/></p>
<p xml:id='SHIJI_ZHSJ_055-2045a-37'>漢十一年，黥布反，上病，欲使太子將，往擊之．四人相謂曰：「凡來者，將以存太子．<lb/>太子將兵，事危矣．」乃說建成侯曰：「太子將兵，有功則位不益太子；無功還，則從此受禍<lb/>矣．且太子所與俱諸將，皆嘗與上定天下梟將也，今使太子將之，此無異使羊將狼也，皆不<lb/>肯為盡力，其無功必矣．臣聞『母愛者子抱』，<ref type="note" target="#KX2a0001_hist_055-note53" n="〔一〕"/>今戚夫人日夜待御，趙王如意常抱居前，<lb/>上曰『終不使不肖子居愛子之上』，明乎其代太子位必矣．君何不急請呂后承閒為上泣言：<lb/>『黥布，天下猛將也，善用兵，今諸將皆陛下故等夷，<ref type="note" target="#KX2a0001_hist_055-note54" n="〔二〕"/>乃令太子將此屬，無異使羊將狼，莫<lb/>肯為用，且使布聞之，則鼓行而西耳．<ref type="note" target="#KX2a0001_hist_055-note55" n="〔三〕"/>上雖病，彊載輜車，臥而護之，諸將不敢不盡力．<lb/>上雖苦，為妻子自彊．』」於是呂澤立夜見呂后，呂后承閒為上泣涕而言，如四人意．上曰：<lb/>「吾惟豎子固不足遣，而公自行耳．」於是上自將兵而東，羣臣居守，皆送至灞上．留侯<lb/>病，自彊起，至曲郵，<ref type="note" target="#KX2a0001_hist_055-note56" n="〔四〕"/>見上曰：「臣宜從，病甚．楚人剽疾，願上無與楚人爭鋒．」因說上<lb/>曰：「令太子為將軍，監關中兵．」上曰：「子房雖病，彊臥而傅太子．」是時叔孫通為太傅，<lb/>留侯行少傅事．<lb/></p>
<p xml:id='SHIJI_ZHSJ_055-2046a-39'>漢十二年，上從擊破布軍歸，疾益甚，愈欲易太子．留侯諫，不聽，因疾不視事．叔孫<lb/>太傅稱說引古今，以死爭太子．上詳許之，猶欲易之．及燕，置酒，太子侍．四人從太子，<lb/>年皆八十有餘，鬚眉晧白，衣冠甚偉．上怪之，問曰：「彼何為者？」四人前對，各言名姓，<lb/>曰東園公，角里先生，綺里季，夏黃公．上乃大驚，曰：「吾求公數歲，公辟逃我，今公何自<lb/>從吾兒游乎？」四人皆曰：「陛下輕士善罵，臣等義不受辱，故恐而亡匿．竊聞太子為人仁<lb/>孝，恭敬愛士，天下莫不延頸欲為太子死者，故臣等來耳．」上曰：「煩公幸卒調護太子．」<ref type="note" target="#KX2a0001_hist_055-note57" n="〔一〕"/><lb/></p>
<p xml:id='SHIJI_ZHSJ_055-2047a-41'>四人為壽已畢，趨去．上目送之，召戚夫人指示四人者曰：「我欲易之，彼四人輔之，羽<lb/>翼已成，難動矣．呂后真而主矣．」戚夫人泣，上曰：「為我楚舞，吾為若楚歌．」歌曰：「鴻<lb/>鵠高飛，一舉千里．羽翮已就，橫絕四海．橫絕四海，當可柰何！雖有矰繳，<ref type="note" target="#KX2a0001_hist_055-note58" n="〔一〕"/>尚安所<lb/>施！」歌數闋，<ref type="note" target="#KX2a0001_hist_055-note59" n="〔二〕"/>戚夫人噓唏流涕，上起去，罷酒．竟不易太子者，留侯本招此四人之力<lb/>也．<lb/></p>
<p xml:id='SHIJI_ZHSJ_055-2047a-42'>留侯從上擊代，出奇計馬邑下，<ref type="note" target="#KX2a0001_hist_055-note60" n="〔一〕"/>及立蕭何相國，<ref type="note" target="#KX2a0001_hist_055-note61" n="〔二〕"/>所與上從容言天下事甚衆，非天<lb/>下所以存亡，故不著．留侯乃稱曰：「家世相韓，及韓滅，不愛萬金之資，為韓報讎彊秦，天<lb/>下振動．今以三寸舌<ref type="note" target="#KX2a0001_hist_055-note62" n="〔三〕"/>為帝者師，封萬戶，位列侯，此布衣之極，於良足矣．願[⿱𠫓廾]人閒事，<lb/>欲從赤松子<ref type="note" target="#KX2a0001_hist_055-note63" n="〔四〕"/>游耳．」乃學辟<ref type="note" target="#KX2a0001_hist_055-note64" n="〔五〕"/>穀，道引輕身．<ref type="note" target="#KX2a0001_hist_055-note65" n="〔六〕"/>會高帝崩，呂后德留侯，乃彊食之，曰：<lb/>「人生一世閒，如白駒過隙，何至自苦如此乎！」留侯不得已，彊聽而食．<lb/></p>
<p xml:id='SHIJI_ZHSJ_055-2048a-44'>後八年卒，謚為文成侯．子不疑代侯．<ref type="note" target="#KX2a0001_hist_055-note66" n="〔一〕"/><lb/></p>
<p xml:id='SHIJI_ZHSJ_055-2048a-45'>子房始所見下邳圯上老父與太公書者，後十三年從高帝過濟北，果見穀城山下黃石，<lb/>取而葆祠之．<ref type="note" target="#KX2a0001_hist_055-note67" n="〔一〕"/>留侯死，并葬黃石（冢）．<ref type="note" target="#KX2a0001_hist_055-note68" n="〔二〕"/>每上冢伏臘，祠黃石．<lb/></p>
<p xml:id='SHIJI_ZHSJ_055-2049a-47'>留侯不疑，孝文帝五年坐不敬，國除．<lb/></p>
<p xml:id='SHIJI_ZHSJ_055-2049a-48'>太史公曰：學者多言無鬼神，然言有物．<ref type="note" target="#KX2a0001_hist_055-note69" n="〔一〕"/>至如留侯所見老父予書，亦可怪矣．<ref type="note" target="#KX2a0001_hist_055-note70" n="〔二〕"/>高<lb/>祖離困者數矣，而留侯常有功力焉，豈可謂非天乎？上曰：「夫運籌筴帷帳之中，決勝千里<lb/>外，吾不如子房．」余以為其人計魁梧奇偉，<ref type="note" target="#KX2a0001_hist_055-note71" n="〔三〕"/>至見其圖，狀貌如婦人好女．蓋孔子曰：<lb/>「以貌取人，失之子羽．」<ref type="note" target="#KX2a0001_hist_055-note72" n="〔四〕"/>留侯亦云．<lb/><ref type="note" target="#KX2a0001_hist_055-note73" n="贊"/></p>
</div>
<div type="notes">
<note xml:id="KX2a0001_hist_055-note0"></note>
<note xml:id="KX2a0001_hist_055-note1">〔一〕索隱韋昭云「留，今屬彭城」．按：良求封留，以始見高祖於留故也．正義括地志云：「故留城在徐州沛縣<lb/>東南五十五里．今城內有張良廟也．」<lb/></note>
<note xml:id="KX2a0001_hist_055-note2">〔二〕索隱漢書云字子房．按：王符､皇甫謐並以良為韓之公族，姬姓也．秦索賊急，乃改姓名．而韓先有張去疾<lb/>乃張譴，恐非良之先代．<lb/></note>
<note xml:id="KX2a0001_hist_055-note3">〔三〕索隱良既歷代相韓，故知其先韓人．顧氏按：後漢書云「張良出於城父」，城父縣屬潁川也．正義括地志<lb/>云：「城父在汝州郟城縣東三十里，韓（里）【地】也．」<lb/></note>
<note xml:id="KX2a0001_hist_055-note4">〔四〕集解應劭曰：「大父，祖父．開地，名．」<lb/></note>
<note xml:id="KX2a0001_hist_055-note5">〔五〕集解韓系家及系本作桓惠王．<lb/></note>
<note xml:id="KX2a0001_hist_055-note6">〔六〕索隱謂大父及父相韓五王，故云五代．<lb/></note>
<note xml:id="KX2a0001_hist_055-note7">〔一〕正義今陳州也．<lb/></note>
<note xml:id="KX2a0001_hist_055-note8">〔二〕集解如淳曰：「秦郡縣無倉海．或曰東夷君長．」索隱姚察以武帝時東夷穢君降，為倉海郡，或因以名，蓋<lb/>得其近也．正義漢書武帝紀云「【元朔】元年，東夷穢君南閭等降，為倉海郡，今貊穢國」，得之．太史公修史<lb/>時已降為郡，自書之．括地志云：「穢貊在高麗南，新羅北，東至大海西．」<lb/></note>
<note xml:id="KX2a0001_hist_055-note9">〔三〕集解服虔曰：「狙，伺候也．」應劭曰：「狙，七預反，伺也．」徐廣曰：「伺候也，音千恕反．」索隱按：應劭云<lb/>「狙，伺也．」一曰狙，伏伺也，音七豫反．謂狙之伺物，必伏而候之，故今云「狙候」是也．<lb/></note>
<note xml:id="KX2a0001_hist_055-note10">〔四〕索隱服虔云「地在陽武南」．按：今浚儀西北四十里有博浪城．正義晉地理記云「鄭陽武縣有博浪沙」．<lb/>按：今當官道也．<lb/></note>
<note xml:id="KX2a0001_hist_055-note11">〔五〕索隱按：漢官儀天子屬車三十六乘．屬車即副車，而奉車郎御而從後．<lb/></note>
<note xml:id="KX2a0001_hist_055-note12">〔一〕索隱嘗訓經也．閒，閑字也．從容，閒暇也．從容謂從任其容止，不矜莊也．<lb/></note>
<note xml:id="KX2a0001_hist_055-note13">〔二〕索隱邳，被眉反．按：地理志下邳縣屬東海．又云邳在薛，後徙此．有上邳，故此曰下邳也．<lb/></note>
<note xml:id="KX2a0001_hist_055-note14">〔三〕集解徐廣曰：「圯，橋也，東楚謂之圯．音怡．」索隱李奇云「下邳人謂橋為圯，音怡」．文穎曰「沂水上橋<lb/>也」．應劭云「沂水之上也」．姚察見史記本有作土旁者，乃引今會稽東湖大橋名為靈圯．圯亦音夷，理或然也．<lb/></note>
<note xml:id="KX2a0001_hist_055-note15">〔四〕索隱崔浩云「直猶故也」，亦恐不然．直言正也，謂至良所正墮其履也．<lb/></note>
<note xml:id="KX2a0001_hist_055-note16">〔五〕集解徐廣曰：「一云『良怒，欲罵之』．」索隱毆音烏后反．<lb/></note>
<note xml:id="KX2a0001_hist_055-note17">〔六〕索隱業猶本先也．謂良心先已為取履，故遂跪而履之．<lb/></note>
<note xml:id="KX2a0001_hist_055-note18">〔七〕集解徐廣曰：「一曰『為其老，強忍，下取履，因進之．父以足受，笑而去．良殊大驚．父去里所，復還』．」<lb/></note>
<note xml:id="KX2a0001_hist_055-note19">〔八〕集解徐廣曰：「編，一作『篇』．」<lb/></note>
<note xml:id="KX2a0001_hist_055-note20">〔九〕正義括地志云：「穀城山一名黃山，在濟州東阿縣東．濟州，故濟北郡．孔文祥云『黃石公【狀】，鬚眉皆白，<lb/>（狀）杖丹黎，履赤舄』．」<lb/></note>
<note xml:id="KX2a0001_hist_055-note21">〔一０〕正義七錄云：「太公兵法一袠三卷．太公，姜子牙，周文王師，封齊侯也．」<lb/></note>
<note xml:id="KX2a0001_hist_055-note22">〔一〕集解漢書音義曰：「官名．」<lb/></note>
<note xml:id="KX2a0001_hist_055-note23">〔二〕索隱殆訓近也．<lb/></note>
<note xml:id="KX2a0001_hist_055-note24">〔一〕集解徐廣曰：「即司徒耳，但語音訛轉，故字亦隨改．」<lb/></note>
<note xml:id="KX2a0001_hist_055-note25">〔一〕集解徐廣曰：「嶢音堯．」<lb/></note>
<note xml:id="KX2a0001_hist_055-note26">〔二〕集解徐廣曰：「五，一作『百』．」<lb/></note>
<note xml:id="KX2a0001_hist_055-note27">〔三〕索隱音其試二音．<lb/></note>
<note xml:id="KX2a0001_hist_055-note28">〔四〕索隱謂卒將離心而懈怠．<lb/></note>
<note xml:id="KX2a0001_hist_055-note29">〔一〕集解徐廣曰：「一本『噲諫曰：「沛公欲有天下邪？將欲為富家翁邪？」沛公曰：「吾欲有天下．」噲曰：「今臣從<lb/>入秦宮，所觀宮室帷帳珠玉重寶鍾鼓之飾，奇物不可勝極，入其後宮，美人婦女以千數，此皆秦所以亡天下也．<lb/>願沛公急還霸上，無留宮中．」沛公不聽』．」<lb/></note>
<note xml:id="KX2a0001_hist_055-note30">〔二〕集解晉灼曰：「資，藉也．欲沛公反秦奢泰，服儉素以為藉也．」<lb/></note>
<note xml:id="KX2a0001_hist_055-note31">〔三〕索隱按：此語見孔子家語．<lb/></note>
<note xml:id="KX2a0001_hist_055-note32">〔一〕集解徐廣曰：「呂靜曰鯫，魚也，音此垢反．」索隱呂靜云「鯫，魚也，謂小魚也，音此垢反」．臣瓚按：楚漢<lb/>春秋鯫生本姓（解）【鯫】．<lb/></note>
<note xml:id="KX2a0001_hist_055-note33">〔一〕集解如淳曰：「本但與巴蜀，故請漢中地．」<lb/></note>
<note xml:id="KX2a0001_hist_055-note34">〔二〕正義括地志云：「襃谷在梁州襃城縣北五十里南中山．昔秦欲伐蜀，路無由入，乃刻石為牛五頭，置金於後，偽<lb/>言此牛能屎金，以遺蜀．蜀侯貪，信之，乃令五丁共引牛，塹山堙谷，致之成都．秦遂尋道伐之，因號曰石牛道．<lb/>蜀賦以石門在漢中之西，襃中之北是．」又云：「斜水源出襃城縣西北衙嶺山，與襃水同源而流派．漢書溝洫志<lb/>示襃水通沔，斜水通渭，皆以行船．」<lb/></note>
<note xml:id="KX2a0001_hist_055-note35">〔一〕集解張晏曰：「求借所食之箸用指畫也．或曰前世湯武箸明之事，以籌度今時之不若也．」<lb/></note>
<note xml:id="KX2a0001_hist_055-note36">〔二〕索隱按：崔浩云「表者，標榜其里門也」．商容，紂時賢人也．韓詩外傳曰「商容執羽籥馮於馬徒，欲以化紂而<lb/>不能，遂去，伏於太行山．武王欲以為三公，固辭不受」．餘解在商紀．<lb/></note>
<note xml:id="KX2a0001_hist_055-note37">〔三〕集解徐廣曰：「釋，一作『式』．拘，一作『囚』．」<lb/></note>
<note xml:id="KX2a0001_hist_055-note38">〔四〕集解如淳曰：「革者，革車也；軒者，赤黻乘軒也．偃武備而治禮樂也．」索隱蘇林云：「革者，兵車也；軒<lb/>者，朱軒皮軒也．謂廢兵車而用乘車也．」說文云：「軒，曲周屏車．」<lb/></note>
<note xml:id="KX2a0001_hist_055-note39">〔五〕索隱按：晉灼云「在弘農閺鄉南谷中」．應劭．十三州記「弘農有桃丘聚，古桃林也」．山海經云「夸父之山，<lb/>北有桃林，廣三百里」也．<lb/></note>
<note xml:id="KX2a0001_hist_055-note40">〔六〕集解漢書音義曰：「唯當使楚無彊，彊則六國弱從之．」索隱按：荀悅漢紀說此事云「獨可使楚無彊，若彊，<lb/>則六國屈橈而從之」．又韋昭云「今無彊楚者，言六國立必復屈橈從楚」．是二說意同也．<lb/></note>
<note xml:id="KX2a0001_hist_055-note41">〔七〕索隱高祖罵酈生為豎儒，謂此儒生豎子耳．幾音祈．幾者，殆近也．而公，高祖自謂也．漢書作「乃公」，乃亦<lb/>汝也．<lb/></note>
<note xml:id="KX2a0001_hist_055-note42">〔一〕集解如淳曰：「復音複．上下有道，故謂之復道．」韋昭曰：「閣道．」<lb/></note>
<note xml:id="KX2a0001_hist_055-note43">〔二〕集解徐廣曰：「多作『生平』．」<lb/></note>
<note xml:id="KX2a0001_hist_055-note44">〔三〕集解漢書音義曰：「未起時有故怨．」<lb/></note>
<note xml:id="KX2a0001_hist_055-note45">〔四〕索隱地理志縣名，屬廣漢．什音十．正義括地志云：「雍齒城在益州什邡縣南四十步．漢什邡縣，漢初封<lb/>雍齒為侯國．」<lb/></note>
<note xml:id="KX2a0001_hist_055-note46">〔一〕正義殽，二殽山也，在洛州永寧縣西北二十八里．函谷關在陝州桃林縣西南十二里．<lb/></note>
<note xml:id="KX2a0001_hist_055-note47">〔二〕正義隴山南連蜀之岷山，故云右隴蜀也．<lb/></note>
<note xml:id="KX2a0001_hist_055-note48">〔三〕索隱崔浩云：「苑馬牧外接胡地，馬生於胡，故云胡苑之利．」正義博物志云「北有胡苑之塞」．按：上郡、<lb/>北地之北與胡接，可以牧養禽獸，又多致胡馬，故謂胡苑之利也．<lb/></note>
<note xml:id="KX2a0001_hist_055-note49">〔四〕索隱按：此言「謂」者，皆是依憑古語．言秦有四塞之國，如金城也．故淮南子云「雖有金城，非粟不守」．又<lb/>蘇秦說秦惠王云「秦地勢形便，所謂天府」．是所憑也．<lb/></note>
<note xml:id="KX2a0001_hist_055-note50">〔五〕索隱按：周禮「二曰詢國遷」，乃為大事．高祖即日西遷者，蓋謂其日即定計耳，非即日遂行也．<lb/></note>
<note xml:id="KX2a0001_hist_055-note51">〔一〕集解漢書音義曰：「服辟穀之藥，而靜居行氣．」<lb/></note>
<note xml:id="KX2a0001_hist_055-note52">〔一〕索隱四人，四晧也，謂東園公、綺里季、夏黃公、角里先生．按：陳留志云「園公姓庾，字宣明，居園中，因以為<lb/>號．夏黃公姓崔名廣，字少通，齊人，隱居夏里修道，故號曰夏黃公．角里先生，河內軹人，太伯之後，姓周名術，<lb/>字元道，京師號曰霸上先生，一曰角里先生」．又孔安國祕記作「祿里」．此皆王劭據崔氏、周氏系譜及陶元亮四<lb/>八目而為此說．<lb/></note>
<note xml:id="KX2a0001_hist_055-note53">〔一〕索隱此語出韓子．<lb/></note>
<note xml:id="KX2a0001_hist_055-note54">〔二〕集解徐廣曰：「夷猶儕也．」索隱如淳云：「等夷，言等輩．」<lb/></note>
<note xml:id="KX2a0001_hist_055-note55">〔三〕集解晉灼曰：「鼓行而西，言無所畏也．」<lb/></note>
<note xml:id="KX2a0001_hist_055-note56">〔四〕集解司馬彪曰：「長安縣東有曲郵聚．」索隱郵音尤．按：司馬彪漢書郡國志長安有曲郵聚．今在新豐<lb/>西，俗謂之郵頭．漢書舊儀云「五里一郵，郵人居閒，相去二里半」．按：郵乃今之候也．<lb/></note>
<note xml:id="KX2a0001_hist_055-note57">〔一〕集解如淳曰：「調護猶營護也．」<lb/></note>
<note xml:id="KX2a0001_hist_055-note58">〔一〕集解韋昭曰：「繳，弋射也．其矢曰矰．」索隱馬融注周禮云：「矰者，繳繫短矢謂之矰．」一說云矰，一弦，<lb/>可以仰高射，故云矰也．<lb/></note>
<note xml:id="KX2a0001_hist_055-note59">〔二〕索隱音曲穴反，謂曲終也．說文曰：「闋，事〔已閉門〕也．」<lb/></note>
<note xml:id="KX2a0001_hist_055-note60">〔一〕集解徐廣曰：「一云『出奇計下馬邑』．」<lb/></note>
<note xml:id="KX2a0001_hist_055-note61">〔二〕集解漢書音義曰：「何時未為相國，良勸高祖立之．」<lb/></note>
<note xml:id="KX2a0001_hist_055-note62">〔三〕索隱春秋緯云：「舌在口，長三寸，象斗玉衡．」<lb/></note>
<note xml:id="KX2a0001_hist_055-note63">〔四〕索隱列仙傳：「神農時雨師也，能入火自燒，崑崙山上隨風雨上下也．」<lb/></note>
<note xml:id="KX2a0001_hist_055-note64">〔五〕索隱賓亦反．<lb/></note>
<note xml:id="KX2a0001_hist_055-note65">〔六〕集解徐廣曰：「一云『乃學道引，欲輕舉』也．」<lb/></note>
<note xml:id="KX2a0001_hist_055-note66">〔一〕集解徐廣曰：「文成侯立十六年卒，子不疑代立．十年，坐與門大夫吉謀殺故楚內史，當死，贖為城旦，國除．」<lb/></note>
<note xml:id="KX2a0001_hist_055-note67">〔一〕集解徐廣曰：「史記珍寶字皆作『葆』．」<lb/></note>
<note xml:id="KX2a0001_hist_055-note68">〔二〕正義括地志云：「漢張良墓在徐州沛縣東六十五里，與留城相近也．」<lb/></note>
<note xml:id="KX2a0001_hist_055-note69">〔一〕索隱按：物謂精怪及藥物也．<lb/></note>
<note xml:id="KX2a0001_hist_055-note70">〔二〕索隱按：詩緯云「風后，黃帝師，又化為老子，以書授張良」．亦異說．<lb/></note>
<note xml:id="KX2a0001_hist_055-note71">〔三〕集解應劭曰：「魁梧，丘虛壯大之意．」索隱蘇林云「梧音忤」．蕭該云「今讀為吾，非也」．小顏云「言其可<lb/>驚悟」．<lb/></note>
<note xml:id="KX2a0001_hist_055-note72">〔四〕索隱子羽，澹臺滅明字也．仲尼弟子傳云「狀貌甚惡」．又韓子云「子羽有君子之容，而行不稱其貌」，與史記<lb/>文相反．<lb/></note>
<note xml:id="KX2a0001_hist_055-note73">【索隱述贊】留侯倜儻，志懷憤惋．五代相韓，一朝歸漢．進履宜假，運籌神算．橫陽既立，申徒作扞．<lb/>灞上扶危，固陵靜亂．人稱三傑，辯推八難．赤松願游，白駒難絆．嗟彼雄略，曾非魁岸．<lb/><lb/></note>
</div>
</div>