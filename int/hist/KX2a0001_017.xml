<div xmlns='http://www.tei-c.org/ns/1.0'  xml:id='KX2a0001_hist_017'>
<div><head>史記卷十七<lb/></head>
<p xml:id='SHIJI_ZHSJ_017-0801a-2'>漢興以來諸侯王年表第五<lb/><ref type="note" target="#KX2a0001_hist_017-note0" n="序"/></p>
<p xml:id='SHIJI_ZHSJ_017-0801a-3'>太史公曰：殷以前尚矣．周封五等：公，侯，伯，子，男．然封伯禽、康叔於魯、衞，地各<lb/>四百里，親親之義，襃有德也；太公於齊，兼五侯地，尊勤勞也．武王、成、康所封數百，而<lb/>同姓五十五，<ref type="note" target="#KX2a0001_hist_017-note2" n="〔一〕"/>地上不過百里，下三十里，以輔衞王室．管、蔡、康叔、曹、鄭，或過或損．<lb/>厲、幽之後，王室缺，侯伯彊國興焉，天子微，弗能正．非德不純，形勢弱也．<ref type="note" target="#KX2a0001_hist_017-note3" n="〔二〕"/><lb/></p>
<p xml:id='SHIJI_ZHSJ_017-0801a-4'>漢興，序二等．<ref type="note" target="#KX2a0001_hist_017-note4" n="〔一〕"/>高祖末年，非劉氏而王者，若無功上所不置<ref type="note" target="#KX2a0001_hist_017-note5" n="〔二〕"/>而侯者，天下共誅之．<lb/>高祖子弟同姓為王者九國，<ref type="note" target="#KX2a0001_hist_017-note6" n="〔三〕"/>雖獨長沙異姓，而功臣侯者百有餘人．自鴈門、太原以東至<lb/>遼陽，<ref type="note" target="#KX2a0001_hist_017-note7" n="〔四〕"/>為燕代國；常山以南，大行左轉，度河、濟，阿、甄以東薄海，為齊、趙國；自陳以<lb/>西，南至九疑，東帶江、淮、穀、泗，<ref type="note" target="#KX2a0001_hist_017-note8" n="〔五〕"/>薄會稽，為梁、楚、淮南、長沙國：皆外接於胡、越．而<lb/>內地北距山以東盡諸侯地，大者或五六郡，連城數十，置百官宮觀，僭於天子．漢獨有三<lb/>河、東郡、潁川、南陽，自江陵以西至蜀，北自雲中至隴西，與內史<ref type="note" target="#KX2a0001_hist_017-note9" n="〔六〕"/>凡十五郡，而公主列侯<lb/>頗食邑其中．何者？天下初定，骨肉同姓少，故廣彊庶孼，以鎮撫四海，用承衞天子也．<lb/></p>
<p xml:id='SHIJI_ZHSJ_017-0802a-6'>漢定百年之閒，親屬益疎，諸侯或驕奢，忕邪臣<ref type="note" target="#KX2a0001_hist_017-note10" n="〔一〕"/>計謀為淫亂，大者叛逆，小者不軌于<lb/>法，以危其命，殞身亡國．天子觀於上古，然後加惠，使諸侯得推恩分子弟<ref type="note" target="#KX2a0001_hist_017-note11" n="〔二〕"/>國邑，故齊分<lb/>為七，<ref type="note" target="#KX2a0001_hist_017-note12" n="〔三〕"/>趙分為六，<ref type="note" target="#KX2a0001_hist_017-note13" n="〔四〕"/>梁分為五，<ref type="note" target="#KX2a0001_hist_017-note14" n="〔五〕"/>淮南分三，<ref type="note" target="#KX2a0001_hist_017-note15" n="〔六〕"/>及天子支庶子為王，王子支庶為侯，百<lb/>有餘焉．吳楚時，前後諸侯或以適削地，<ref type="note" target="#KX2a0001_hist_017-note16" n="〔七〕"/>是以燕、代無北邊郡，吳、淮南、長沙無南邊<lb/>郡，<ref type="note" target="#KX2a0001_hist_017-note17" n="〔八〕"/>齊、趙、梁、楚支郡名山陂海咸納於漢．諸侯稍微，大國不過十餘城，小侯不過數十<lb/>里，上足以奉貢職，下足以供養祭祀，以蕃輔京師．而漢郡八九十，形錯諸侯閒，犬牙相<lb/>臨，<ref type="note" target="#KX2a0001_hist_017-note18" n="〔九〕"/>秉其塞地利，彊本幹，弱枝葉之勢，尊卑明而萬事各得其所矣．<lb/></p>
<p xml:id='SHIJI_ZHSJ_017-0803a-8'>臣遷謹記高祖以來至太初諸侯，譜其下益損之時，令時世得覽．形勢雖彊，要之以仁<lb/>義為本．<lb/></p>
<p xml:id='SHIJI_ZHSJ_017-0875a-10'>孝宣地節元年，梁來朝．二年，河閒來朝．三年，濟北分平原、太山二郡．<lb/><ref type="note" target="#KX2a0001_hist_017-note19" n="贊"/></p>
</div>
<div type="notes">
<note xml:id="KX2a0001_hist_017-note0">索隱應劭云：「雖名為王，其實如古之諸侯．」<lb/></note>
<note xml:id="KX2a0001_hist_017-note2">〔一〕索隱案：漢書封國八百，同姓五十餘．顧氏據左傳魏子謂成鱄云「武王克商，光有天下，兄弟之國十有五人，<lb/>姬姓之國四十人」是也．<lb/></note>
<note xml:id="KX2a0001_hist_017-note3">〔二〕索隱純，善也，亦云純一．言周王非德不純一，形勢弱也．<lb/></note>
<note xml:id="KX2a0001_hist_017-note4">〔一〕集解韋昭曰：「漢封功臣，大者王，小者侯也．」<lb/></note>
<note xml:id="KX2a0001_hist_017-note5">〔二〕集解徐廣曰：「一云『非有功上所置』．」<lb/></note>
<note xml:id="KX2a0001_hist_017-note6">〔三〕集解徐廣曰：徐廣曰：「齊、楚、荊、淮南、燕、趙、梁、代、淮陽．」索隱徐氏九國不數吳，蓋以荊絕乃封吳故也．仍以<lb/>淮陽為九．今案：下文所列有十國者，以長沙異姓，故言九國也．<lb/></note>
<note xml:id="KX2a0001_hist_017-note7">〔四〕集解韋昭曰：「遼東遼陽縣．」<lb/></note>
<note xml:id="KX2a0001_hist_017-note8">〔五〕集解徐廣曰：「穀水在沛．」<lb/></note>
<note xml:id="KX2a0001_hist_017-note9">〔六〕正義京兆也．<lb/></note>
<note xml:id="KX2a0001_hist_017-note10">〔一〕索隱忕音誓．忕訓習．言習於邪臣之謀計，故爾雅云「忕猶狃」也．狃亦訓習．<lb/></note>
<note xml:id="KX2a0001_hist_017-note11">〔二〕索隱案：武帝用主父偃言而下推恩之令也．<lb/></note>
<note xml:id="KX2a0001_hist_017-note12">〔三〕集解徐廣曰：「城陽、濟北、濟南、菑川、膠西、膠東，是分為七．」<lb/></note>
<note xml:id="KX2a0001_hist_017-note13">〔四〕集解徐廣曰：「河閒、廣川、中山、常山、清河．」<lb/></note>
<note xml:id="KX2a0001_hist_017-note14">〔五〕集解徐廣曰：「濟陰、濟川、濟東、山陽也．」<lb/></note>
<note xml:id="KX2a0001_hist_017-note15">〔六〕集解徐廣曰：「廬江、衡山．」<lb/></note>
<note xml:id="KX2a0001_hist_017-note16">〔七〕索隱適音宅．或作「過」．<lb/></note>
<note xml:id="KX2a0001_hist_017-note17">〔八〕集解如淳曰：「長沙之南更置郡，燕代以北更置緣邊郡，其所有饒利兵馬器械，三國皆失之也．」正義景帝<lb/>時，漢境北至燕、代，燕、代之北未列為郡．吳、長沙之國，南至嶺南；嶺南、越未平，亦無南邊郡．<lb/></note>
<note xml:id="KX2a0001_hist_017-note18">〔九〕索隱錯音七各反．錯謂交錯．相銜如犬牙，故云犬牙相制，言犬牙參差也．<lb/>徐廣曰：孝武太始二年，廣陵、中山、真定王來朝．孝宣本始元年，趙來朝．二年，廣川東朝．四年，清河來朝．<lb/></note>
<note xml:id="KX2a0001_hist_017-note19">【索隱述贊】漢有天下，爰覽興亡．始誓河岳，言峻寵章．淮陰就楚，彭越封梁．荊燕懿戚，齊趙棣棠．<lb/>犬牙相制，麟趾有光．降及文景，代有英王．魯恭、梁孝，濟北、城陽．仁賢足紀，忠烈斯彰．<lb/><lb/></note>
</div>
</div>