<div xmlns='http://www.tei-c.org/ns/1.0'  xml:id='KX2a0001_hist_004'>
<div><head>史記卷四<lb/></head>
<p xml:id='SHIJI_ZHSJ_004-0111a-2'>周本紀第四<lb/></p>
<p xml:id='SHIJI_ZHSJ_004-0111a-3'>周后稷，名[⿱𠫓廾]．<ref type="note" target="#KX2a0001_hist_004-note1" n="〔一〕"/>其母有邰氏女，曰姜原．<ref type="note" target="#KX2a0001_hist_004-note2" n="〔二〕"/>姜原為帝嚳元妃．<ref type="note" target="#KX2a0001_hist_004-note3" n="〔三〕"/>姜原出野，見巨人<lb/>跡，心忻然說，欲踐之，踐之而身動如孕者．居期而生子，以為不祥，[⿱𠫓廾]之隘巷，<ref type="note" target="#KX2a0001_hist_004-note4" n="〔四〕"/>馬牛過<lb/>者皆辟不踐；徙置之林中，適會山林多人，遷之；而[⿱𠫓廾]渠中冰上，飛鳥以其翼覆薦之．姜<lb/>原以為神，遂收養長之．初欲[⿱𠫓廾]之，因名曰[⿱𠫓廾]．<ref type="note" target="#KX2a0001_hist_004-note5" n="〔五〕"/><lb/></p>
<p xml:id='SHIJI_ZHSJ_004-0112a-5'>[⿱𠫓廾]為兒時，屹如巨人之志．其游戲，好種樹麻､菽，麻､菽美．及為成人，遂好耕農，相<lb/>地之宜，宜穀者稼穡焉，<ref type="note" target="#KX2a0001_hist_004-note6" n="〔一〕"/>民皆法則之．帝堯聞之，舉[⿱𠫓廾]為農師，天下得其利，有功．帝舜<lb/>曰：「[⿱𠫓廾]，黎民始飢，<ref type="note" target="#KX2a0001_hist_004-note7" n="〔二〕"/>爾后稷播時百穀．」封[⿱𠫓廾]於邰，<ref type="note" target="#KX2a0001_hist_004-note8" n="〔三〕"/>號曰后稷，別姓姬氏．<ref type="note" target="#KX2a0001_hist_004-note9" n="〔四〕"/>后稷之<lb/>興，在陶唐､虞､夏之際，皆有令德．<lb/></p>
<p xml:id='SHIJI_ZHSJ_004-0112a-6'>后稷卒，<ref type="note" target="#KX2a0001_hist_004-note10" n="〔一〕"/>子不窋立．<ref type="note" target="#KX2a0001_hist_004-note11" n="〔二〕"/>不窋末年，夏后氏政衰，去稷不務，<ref type="note" target="#KX2a0001_hist_004-note12" n="〔三〕"/>不窋以失其官而犇戎<lb/>狄之閒．不窋卒，子鞠立．鞠卒，子公劉立．公劉雖在戎狄之閒，復脩后稷之業，務耕種，<lb/>行地宜，自漆､沮度渭，取材用，<ref type="note" target="#KX2a0001_hist_004-note13" n="〔四〕"/>行者有資，居者有畜積，民賴其慶．百姓懷之，多徙而保<lb/>歸焉．周道之興自此始，故詩人歌樂思其德．<ref type="note" target="#KX2a0001_hist_004-note14" n="〔五〕"/>公劉卒，子慶節立，國於豳．<ref type="note" target="#KX2a0001_hist_004-note15" n="〔六〕"/><lb/></p>
<p xml:id='SHIJI_ZHSJ_004-0113a-8'>慶節卒，子皇僕立．皇僕卒，子差弗立．差弗卒，子毀隃立．<ref type="note" target="#KX2a0001_hist_004-note16" n="〔一〕"/>毀隃卒，子公非立．<ref type="note" target="#KX2a0001_hist_004-note17" n="〔二〕"/><lb/>公非卒，子高圉立．<ref type="note" target="#KX2a0001_hist_004-note18" n="〔三〕"/>高圉卒，子亞圉立．<ref type="note" target="#KX2a0001_hist_004-note19" n="〔四〕"/>亞圉卒，子公叔祖類立．<ref type="note" target="#KX2a0001_hist_004-note20" n="〔五〕"/>公叔祖類卒，子古<lb/>公亶父立．古公亶父復脩后稷､公劉之業，積德行義，國人皆戴之．薰育戎狄攻之，欲得財<lb/>物，予之．已復攻，欲得地與民．民皆怒，欲戰．古公曰：「有民立君，將以利之．今戎狄所<lb/>為攻戰，以吾地與民．民之在我，與其在彼，何異．民欲以我故戰，殺人父子而君之，予不<lb/>忍為．」乃與私屬遂去豳，度漆､沮，<ref type="note" target="#KX2a0001_hist_004-note21" n="〔六〕"/>踰梁山，<ref type="note" target="#KX2a0001_hist_004-note22" n="〔七〕"/>止於岐下．<ref type="note" target="#KX2a0001_hist_004-note23" n="〔八〕"/>豳人舉國扶老攜弱，盡復<lb/>歸古公於岐下．及他旁國聞古公仁，亦多歸之．於是古公乃貶戎狄之俗，而營築城郭室屋，<lb/>而邑別居之．<ref type="note" target="#KX2a0001_hist_004-note24" n="〔九〕"/>作五官有司．<ref type="note" target="#KX2a0001_hist_004-note25" n="〔一０〕"/>民皆歌樂之，頌其德．<ref type="note" target="#KX2a0001_hist_004-note26" n="〔一一〕"/><lb/></p>
<p xml:id='SHIJI_ZHSJ_004-0115a-11'>古公有長子曰太伯，次曰虞仲．太姜生少子季歷，<ref type="note" target="#KX2a0001_hist_004-note27" n="〔一〕"/>季歷娶太任，<ref type="note" target="#KX2a0001_hist_004-note28" n="〔二〕"/>皆賢婦人，<ref type="note" target="#KX2a0001_hist_004-note29" n="〔三〕"/>生<lb/>昌，有聖瑞．<ref type="note" target="#KX2a0001_hist_004-note30" n="〔四〕"/>古公曰：「我世當有興者，其在昌乎？」長子太伯､虞仲知古公欲立季歷以傳<lb/>昌，乃二人亡如荊蠻，<ref type="note" target="#KX2a0001_hist_004-note31" n="〔五〕"/>文身斷髮，<ref type="note" target="#KX2a0001_hist_004-note32" n="〔六〕"/>以讓季歷．<lb/></p>
<p xml:id='SHIJI_ZHSJ_004-0116a-13'>古公卒，季歷立，是為公季．公季脩古公遺道，篤於行義，諸侯順之．<lb/></p>
<p xml:id='SHIJI_ZHSJ_004-0116a-14'>公季卒，<ref type="note" target="#KX2a0001_hist_004-note33" n="〔一〕"/>子昌立，是為西伯．西伯曰文王，<ref type="note" target="#KX2a0001_hist_004-note34" n="〔二〕"/>遵后稷､公劉之業，則古公､公季之<lb/>法，篤仁，敬老，慈少．禮下賢者，日中不暇食以待士，士以此多歸之．伯夷､叔齊在孤<lb/>竹，<ref type="note" target="#KX2a0001_hist_004-note35" n="〔三〕"/>聞西伯善養老，盍往歸之．太顛､閎夭､散宜生､鬻子､辛甲大夫之徒皆往歸之．<ref type="note" target="#KX2a0001_hist_004-note36" n="〔四〕"/><lb/></p>
<p xml:id='SHIJI_ZHSJ_004-0116a-15'>崇侯虎譖西伯於殷紂曰：「西伯積善累德，諸侯皆嚮之，將不利於帝．」帝紂乃囚西伯於<lb/>羑里．閎夭之徒患之．乃求有莘氏美女，<ref type="note" target="#KX2a0001_hist_004-note37" n="〔一〕"/>驪戎之文馬，<ref type="note" target="#KX2a0001_hist_004-note38" n="〔二〕"/>有熊九駟，<ref type="note" target="#KX2a0001_hist_004-note39" n="〔三〕"/>他奇怪物，因殷<lb/>嬖臣費仲而獻之紂．紂大說，曰：「此一物足以釋西伯，<ref type="note" target="#KX2a0001_hist_004-note40" n="〔四〕"/>況其多乎！」乃赦西伯，賜之弓<lb/>矢斧[⿰金戊]，使西伯得征伐．曰：「譖西伯者，崇侯虎也．」西伯乃獻洛西之地，以請紂去炮格之<lb/>刑．紂許之．<lb/></p>
<p xml:id='SHIJI_ZHSJ_004-0117a-17'>西伯陰行善，諸侯皆來決平．於是虞､芮之人<ref type="note" target="#KX2a0001_hist_004-note41" n="〔一〕"/>有獄不能決，乃如周．入界，耕者皆<lb/>讓畔，民俗皆讓長．虞､芮之人未見西伯，皆慙，相謂曰：「吾所爭，周人所恥，何往為，祇取<lb/>辱耳．」遂還，俱讓而去．諸侯聞之，曰「西伯蓋受命之君」．<lb/></p>
<p xml:id='SHIJI_ZHSJ_004-0118a-19'>明年，伐犬戎．<ref type="note" target="#KX2a0001_hist_004-note42" n="〔一〕"/>明年，伐密須．<ref type="note" target="#KX2a0001_hist_004-note43" n="〔二〕"/>明年，敗耆國．<ref type="note" target="#KX2a0001_hist_004-note44" n="〔三〕"/>殷之祖伊聞之，懼，以告帝紂．<lb/>紂曰：「不有天命乎？是何能為！」明年，伐邘．<ref type="note" target="#KX2a0001_hist_004-note45" n="〔四〕"/>明年，伐崇侯虎．<ref type="note" target="#KX2a0001_hist_004-note46" n="〔五〕"/>而作豐邑，<ref type="note" target="#KX2a0001_hist_004-note47" n="〔六〕"/>自岐<lb/>下而徙都豐．明年，西伯崩，<ref type="note" target="#KX2a0001_hist_004-note48" n="〔七〕"/>太子發立，是為武王．<lb/></p>
<p xml:id='SHIJI_ZHSJ_004-0119a-21'>西伯蓋即位五十年．其囚羑里，蓋益易之八卦為六十四卦．<ref type="note" target="#KX2a0001_hist_004-note49" n="〔一〕"/>詩人道西伯，蓋受命之<lb/>年稱王而斷虞芮之訟．<ref type="note" target="#KX2a0001_hist_004-note50" n="〔二〕"/>後十年而崩，<ref type="note" target="#KX2a0001_hist_004-note51" n="〔三〕"/>謚為文王．<ref type="note" target="#KX2a0001_hist_004-note52" n="〔四〕"/>改法度，制正朔矣．追尊古公為<lb/>太王，公季為王季：<ref type="note" target="#KX2a0001_hist_004-note53" n="〔五〕"/>蓋王瑞自太王興．<ref type="note" target="#KX2a0001_hist_004-note54" n="〔六〕"/><lb/></p>
<p xml:id='SHIJI_ZHSJ_004-0120a-23'>武王即位，<ref type="note" target="#KX2a0001_hist_004-note55" n="〔一〕"/>太公望為師，周公旦為輔，召公､畢公之徒左右王，師脩文王緒業．<lb/></p>
<p xml:id='SHIJI_ZHSJ_004-0120a-24'>九年，武王上祭于畢．<ref type="note" target="#KX2a0001_hist_004-note56" n="〔一〕"/>東觀兵，至于盟津．<ref type="note" target="#KX2a0001_hist_004-note57" n="〔二〕"/>為文王木主，載以車，中軍．武王自稱<lb/>太子發，言奉文王以伐，不敢自專．乃告司馬､司徒､司空､諸節：<ref type="note" target="#KX2a0001_hist_004-note58" n="〔三〕"/>「齊栗，信哉！予無知，<lb/>以先祖有德臣，小子受先功，<ref type="note" target="#KX2a0001_hist_004-note59" n="〔四〕"/>畢立賞罰，以定其功．」遂興師．師尚父號曰：<ref type="note" target="#KX2a0001_hist_004-note60" n="〔五〕"/>「總爾衆<lb/>庶，與爾舟楫，後至者斬．」武王渡河，中流，白魚躍入王舟中，<ref type="note" target="#KX2a0001_hist_004-note61" n="〔六〕"/>武王俯取以祭．既渡，<lb/>有火自上復于下，至于王屋，流為烏，其色赤，其聲魄云．<ref type="note" target="#KX2a0001_hist_004-note62" n="〔七〕"/>是時，諸侯不期而會盟津者八<lb/>百諸侯．諸侯皆曰：「紂可伐矣．」武王曰：「女未知天命，未可也．」乃還師歸．<lb/></p>
<p xml:id='SHIJI_ZHSJ_004-0121a-26'>居二年，聞紂昏亂暴虐滋甚，殺王子比干，囚箕子．太師疵､少師彊抱其樂器而犇周．<lb/>於是武王徧告諸侯曰：「殷有重罪，不可以不畢伐．」<ref type="note" target="#KX2a0001_hist_004-note63" n="〔一〕"/>乃遵文王，遂率戎車三百乘，虎賁三<lb/>千人，<ref type="note" target="#KX2a0001_hist_004-note64" n="〔二〕"/>甲士四萬五千人，以東伐紂．十一年十二月戊午，師畢渡盟津，<ref type="note" target="#KX2a0001_hist_004-note65" n="〔三〕"/>諸侯咸會．曰：<lb/>「孳孳無怠！」武王乃作太誓，告于衆庶：「今殷王紂乃用其婦人之言，自絕于天，毀壞其三<lb/>正，<ref type="note" target="#KX2a0001_hist_004-note66" n="〔四〕"/>離逷其王父母弟，<ref type="note" target="#KX2a0001_hist_004-note67" n="〔五〕"/>乃斷[⿱𠫓廾]其先祖之樂，乃為淫聲，用變亂正聲，怡說婦人．<ref type="note" target="#KX2a0001_hist_004-note68" n="〔六〕"/>故<lb/>今予發維共行天罰．勉哉夫子，<ref type="note" target="#KX2a0001_hist_004-note69" n="〔七〕"/>不可再，不可三！」<lb/></p>
<p xml:id='SHIJI_ZHSJ_004-0122a-28'>二月<ref type="note" target="#KX2a0001_hist_004-note70" n="〔一〕"/>甲子昧爽，<ref type="note" target="#KX2a0001_hist_004-note71" n="〔二〕"/>武王朝至于商郊牧野，乃誓．<ref type="note" target="#KX2a0001_hist_004-note72" n="〔三〕"/>武王左杖黃鉞，右秉白旄，<ref type="note" target="#KX2a0001_hist_004-note73" n="〔四〕"/><lb/>以麾．曰：「遠矣西土之人！」<ref type="note" target="#KX2a0001_hist_004-note74" n="〔五〕"/>武王曰：「嗟！我有國冢君，<ref type="note" target="#KX2a0001_hist_004-note75" n="〔六〕"/>司徒、司馬、司空，亞旅、師<lb/>氏，<ref type="note" target="#KX2a0001_hist_004-note76" n="〔七〕"/>千夫長、百夫長，<ref type="note" target="#KX2a0001_hist_004-note77" n="〔八〕"/>及庸、蜀、羌、髳、微、纑、彭、濮人，<ref type="note" target="#KX2a0001_hist_004-note78" n="〔九〕"/>稱爾戈，<ref type="note" target="#KX2a0001_hist_004-note79" n="〔一０〕"/>比爾干，立爾<lb/>矛，予其誓．」王曰：「古人有言『牝雞無晨．牝雞之晨，惟家之索』．<ref type="note" target="#KX2a0001_hist_004-note80" n="〔一一〕"/>今殷王紂維婦人言<lb/>是用，自[⿱𠫓廾]其先祖肆祀不答，<ref type="note" target="#KX2a0001_hist_004-note81" n="〔一二〕"/>昬[⿱𠫓廾]其家國，遺其王父母弟不用，乃維四方之多罪逋逃是<lb/>崇是長，是信是使，<ref type="note" target="#KX2a0001_hist_004-note82" n="〔一三〕"/>俾暴虐于百姓，以姦軌于商國．今予發維共行天之罰．今日之事，<lb/>不過六步七步，乃止齊焉，<ref type="note" target="#KX2a0001_hist_004-note83" n="〔一四〕"/>夫子勉哉！不過於四伐五伐六伐七伐，乃止齊焉，<ref type="note" target="#KX2a0001_hist_004-note84" n="〔一五〕"/>勉哉夫<lb/>子！尚桓桓，<ref type="note" target="#KX2a0001_hist_004-note85" n="〔一六〕"/>如虎如羆，如豺如離，<ref type="note" target="#KX2a0001_hist_004-note86" n="〔一七〕"/>于商郊，不禦克犇，以役西土，<ref type="note" target="#KX2a0001_hist_004-note87" n="〔一八〕"/>勉哉夫子！爾<lb/>所不勉，其于爾身有戮．」<ref type="note" target="#KX2a0001_hist_004-note88" n="〔一九〕"/>誓已，諸侯兵會者車四千乘，陳師牧野．<lb/></p>
<p xml:id='SHIJI_ZHSJ_004-0124a-31'>帝紂聞武王來，亦發兵七十萬人距武王．武王使師尚父與百夫致師，<ref type="note" target="#KX2a0001_hist_004-note89" n="〔一〕"/>以大卒馳帝<lb/>紂師．<ref type="note" target="#KX2a0001_hist_004-note90" n="〔二〕"/>紂師雖衆，皆無戰之心，心欲武王亟入．紂師皆倒兵以戰，以開武王．武王馳之，<lb/>紂兵皆崩畔紂．紂走，反入登于鹿臺之上，蒙衣其殊玉，<ref type="note" target="#KX2a0001_hist_004-note91" n="〔三〕"/>自燔于火而死．武王持大白旗<lb/>以麾諸侯，諸侯畢拜武王，武王乃揖諸侯，<ref type="note" target="#KX2a0001_hist_004-note92" n="〔四〕"/>諸侯畢從．武王至商國，<ref type="note" target="#KX2a0001_hist_004-note93" n="〔五〕"/>商國百姓咸待於<lb/>郊．於是武王使羣臣告語商百姓曰：「上天降休！」商人皆再拜稽首，武王亦答拜．<ref type="note" target="#KX2a0001_hist_004-note94" n="〔六〕"/>遂<lb/>入，至紂死所．武王自射之，三發而后下車，以輕劍擊之，<ref type="note" target="#KX2a0001_hist_004-note95" n="〔七〕"/>以黃鉞斬紂頭，縣大白之旗．<lb/>已而至紂之嬖妾二女，二女皆經自殺．武王又射三發，擊以劍，斬以玄鉞，<ref type="note" target="#KX2a0001_hist_004-note96" n="〔八〕"/>縣其頭小白<lb/>之旗．武王已乃出復軍．<lb/></p>
<p xml:id='SHIJI_ZHSJ_004-0125a-33'>其明日，除道，脩社及商紂宮．及期，百夫荷罕旗以先驅．<ref type="note" target="#KX2a0001_hist_004-note97" n="〔一〕"/>武王弟叔振鐸奉陳常車，<lb/>周公旦把大鉞，畢公把小鉞，以夾武王．散宜生、太顛、閎夭皆執劍以衛武王．既入，立于社<lb/>南大卒之左，【左】右畢從．毛叔鄭奉明水，<ref type="note" target="#KX2a0001_hist_004-note98" n="〔二〕"/>衛康叔封布茲，<ref type="note" target="#KX2a0001_hist_004-note99" n="〔三〕"/>召公奭贊采，<ref type="note" target="#KX2a0001_hist_004-note100" n="〔四〕"/>師尚父<lb/>牽牲．尹佚筴祝曰：<ref type="note" target="#KX2a0001_hist_004-note101" n="〔五〕"/>「殷之末孫季紂，<ref type="note" target="#KX2a0001_hist_004-note102" n="〔六〕"/>殄廢先王明德，侮蔑神祇不祀，昏暴商邑百姓，<lb/>其章顯聞于天皇上帝．」於是武王再拜稽首，曰：「膺更大命，革殷，受天明命．」武王又再拜<lb/>稽首，乃出．<lb/></p>
<p xml:id='SHIJI_ZHSJ_004-0126a-35'>封商紂子祿父殷之餘民．武王為殷初定未集，乃使其弟管叔鮮、蔡叔度相祿父治<lb/>殷．<ref type="note" target="#KX2a0001_hist_004-note103" n="〔一〕"/>已而命召公釋箕子之囚．<ref type="note" target="#KX2a0001_hist_004-note104" n="〔二〕"/>命畢公釋百姓之囚，表商容之閭．命南宮括散鹿臺之<lb/>財，發鉅橋之粟，以振貧弱萌隸．命南宮括、史佚展九鼎保玉．<ref type="note" target="#KX2a0001_hist_004-note105" n="〔三〕"/>命閎夭封比干之墓．<ref type="note" target="#KX2a0001_hist_004-note106" n="〔四〕"/><lb/>命宗祝享祠于軍．乃罷兵西歸．行狩，記政事，作武成．<ref type="note" target="#KX2a0001_hist_004-note107" n="〔五〕"/>封諸侯，班賜宗彝，作分殷之器<lb/>物．<ref type="note" target="#KX2a0001_hist_004-note108" n="〔六〕"/>武王追思先聖王，乃襃封神農之後於焦，<ref type="note" target="#KX2a0001_hist_004-note109" n="〔七〕"/>黃帝之後於祝，<ref type="note" target="#KX2a0001_hist_004-note110" n="〔八〕"/>帝堯之後於薊，<ref type="note" target="#KX2a0001_hist_004-note111" n="〔九〕"/><lb/>帝舜之後於陳，<ref type="note" target="#KX2a0001_hist_004-note112" n="〔一０〕"/>大禹之後於嵵．<ref type="note" target="#KX2a0001_hist_004-note113" n="〔一一〕"/>於是封功臣謀士，而師尚父為首封．封尚父於營丘，<lb/>曰齊．<ref type="note" target="#KX2a0001_hist_004-note114" n="〔一二〕"/>封弟周公旦於曲阜，曰魯．<ref type="note" target="#KX2a0001_hist_004-note115" n="〔一三〕"/>封召公奭於燕．<ref type="note" target="#KX2a0001_hist_004-note116" n="〔一四〕"/>封弟叔鮮於管，<ref type="note" target="#KX2a0001_hist_004-note117" n="〔一五〕"/>弟叔度於<lb/>蔡．<ref type="note" target="#KX2a0001_hist_004-note118" n="〔一六〕"/>餘各以次受封．<lb/></p>
<p xml:id='SHIJI_ZHSJ_004-0128a-38'>武王徵九牧之君，登豳之阜，以望商邑．<ref type="note" target="#KX2a0001_hist_004-note119" n="〔一〕"/>武王至于周，自夜不寐．<ref type="note" target="#KX2a0001_hist_004-note120" n="〔二〕"/>周公旦即王所，<lb/>曰：「曷為不寐？」王曰：「告女：維天不饗殷，自發未生於今六十年，麋鹿在牧，<ref type="note" target="#KX2a0001_hist_004-note121" n="〔三〕"/>蜚鴻滿<lb/>野．<ref type="note" target="#KX2a0001_hist_004-note122" n="〔四〕"/>天不享殷，乃今有成．<ref type="note" target="#KX2a0001_hist_004-note123" n="〔五〕"/>維天建殷，其登名民三百六十夫，不顯亦不賓滅，<ref type="note" target="#KX2a0001_hist_004-note124" n="〔六〕"/>以至<lb/>今．我未定天保，何暇寐！」王曰：「定天保，依天室，悉求夫惡，貶從殷王受．<ref type="note" target="#KX2a0001_hist_004-note125" n="〔七〕"/>日夜勞<lb/>來<ref type="note" target="#KX2a0001_hist_004-note126" n="〔八〕"/>定我西土，<ref type="note" target="#KX2a0001_hist_004-note127" n="〔九〕"/>我維顯服，及德方明．<ref type="note" target="#KX2a0001_hist_004-note128" n="〔一０〕"/>自洛汭延于伊汭，居易毋固，其有夏之居．<ref type="note" target="#KX2a0001_hist_004-note129" n="〔一一〕"/><lb/>我南望三塗，北望嶽鄙，顧詹有河，<ref type="note" target="#KX2a0001_hist_004-note130" n="〔一二〕"/>粵詹雒、伊，毋遠天室．」<ref type="note" target="#KX2a0001_hist_004-note131" n="〔一三〕"/>營周居于雒邑而後<lb/>去．<ref type="note" target="#KX2a0001_hist_004-note132" n="〔一四〕"/>縱馬於華山之陽，<ref type="note" target="#KX2a0001_hist_004-note133" n="〔一五〕"/>放牛於桃林之虛；<ref type="note" target="#KX2a0001_hist_004-note134" n="〔一六〕"/>偃干戈，振兵釋旅：<ref type="note" target="#KX2a0001_hist_004-note135" n="〔一七〕"/>示天下不復用也．<lb/></p>
<p xml:id='SHIJI_ZHSJ_004-0131a-42'>武王已克殷，後二年，問箕子殷所以亡．箕子不忍言殷惡，以存<ref type="note" target="#KX2a0001_hist_004-note136" n="〔一〕"/>亡國宜告．<ref type="note" target="#KX2a0001_hist_004-note137" n="〔二〕"/>武王<lb/>亦醜，故問以天道．<lb/></p>
<p xml:id='SHIJI_ZHSJ_004-0131a-43'>武王病．天下未集，羣公懼，穆卜，<ref type="note" target="#KX2a0001_hist_004-note138" n="〔一〕"/>周公乃祓齋，<ref type="note" target="#KX2a0001_hist_004-note139" n="〔二〕"/>自為質，<ref type="note" target="#KX2a0001_hist_004-note140" n="〔三〕"/>欲代武王，武王有<lb/>瘳．後而崩，<ref type="note" target="#KX2a0001_hist_004-note141" n="〔四〕"/>太子誦代立，是為成王．<lb/></p>
<p xml:id='SHIJI_ZHSJ_004-0132a-45'>成王少，周初定天下，周公恐諸侯畔周，公乃攝行政當國．管叔､蔡叔羣弟疑周公，與<lb/>武庚作亂，畔周．周公奉成王命，伐誅武庚､管叔，放蔡叔．以微子開代殷後，國於宋．<ref type="note" target="#KX2a0001_hist_004-note142" n="〔一〕"/><lb/>頗收殷餘民，以封武王少弟封為衞康叔．<ref type="note" target="#KX2a0001_hist_004-note143" n="〔二〕"/>晉唐叔得嘉穀，<ref type="note" target="#KX2a0001_hist_004-note144" n="〔三〕"/>獻之成王，成王以歸周公<lb/>于兵所．<ref type="note" target="#KX2a0001_hist_004-note145" n="〔四〕"/>周公受禾東土，魯天子之命．<ref type="note" target="#KX2a0001_hist_004-note146" n="〔五〕"/>初，管､蔡畔周，周公討之，三年而畢定，故初作<lb/>大誥，次作微子之命，<ref type="note" target="#KX2a0001_hist_004-note147" n="〔六〕"/>次歸禾，次嘉禾，次康誥､酒誥､梓材，<ref type="note" target="#KX2a0001_hist_004-note148" n="〔七〕"/>其事在周公之篇．周公<lb/>行政七年，成王長，周公反政成王，北面就羣臣之位．<lb/></p>
<p xml:id='SHIJI_ZHSJ_004-0133a-47'>成王在豐，使召公復營洛邑，如武王之意．周公復卜申視，卒營築，居九鼎焉．曰：「此<lb/>天下之中，四方入貢道里均．」作召誥､洛誥．成王既遷殷遺民，周公以王命告，作多士､無<lb/>佚．召公為保，周公為師，東伐淮夷，殘奄，<ref type="note" target="#KX2a0001_hist_004-note149" n="〔一〕"/>遷其君薄姑．<ref type="note" target="#KX2a0001_hist_004-note150" n="〔二〕"/>成王自奄歸，在宗周，<ref type="note" target="#KX2a0001_hist_004-note151" n="〔三〕"/>作<lb/>多方．<ref type="note" target="#KX2a0001_hist_004-note152" n="〔四〕"/>既絀殷命，襲淮夷，歸在豐，作周官．<ref type="note" target="#KX2a0001_hist_004-note153" n="〔五〕"/>興正禮樂，度制於是改，而民和睦，頌聲<lb/>興．<ref type="note" target="#KX2a0001_hist_004-note154" n="〔六〕"/>成王既伐東夷，息慎來賀，王賜榮伯作賄息慎之命．<ref type="note" target="#KX2a0001_hist_004-note155" n="〔七〕"/><lb/></p>
<p xml:id='SHIJI_ZHSJ_004-0134a-49'>成王將崩，懼太子釗之不任，<ref type="note" target="#KX2a0001_hist_004-note156" n="〔一〕"/>乃命召公､畢公率諸侯以相太子而立之．成王既崩，<lb/>二公率諸侯，以太子釗見於先王廟，申告以文王､武王之所以為王業之不易，務在節儉，毋<lb/>多欲，以篤信臨之，作顧命．<ref type="note" target="#KX2a0001_hist_004-note157" n="〔二〕"/>太子釗遂立，是為康王．康王即位，徧告諸侯，宣告以文武<lb/>之業以申之，作康誥．故成康之際，天下安寧，刑錯四十餘年不用．<ref type="note" target="#KX2a0001_hist_004-note158" n="〔三〕"/>康王命作策畢公分<lb/>居里，成周郊，<ref type="note" target="#KX2a0001_hist_004-note159" n="〔四〕"/>作畢命．<lb/></p>
<p xml:id='SHIJI_ZHSJ_004-0134a-50'>康王卒，子昭王瑕立．昭王之時，王道微缺．昭王南巡狩不返，卒於江上．其卒不赴<lb/>告，諱之也．<ref type="note" target="#KX2a0001_hist_004-note160" n="〔一〕"/>立昭王子滿，是為穆王．穆王即位，春秋已五十矣．王道衰微，穆王閔文武<lb/>之道缺，乃命伯臩<ref type="note" target="#KX2a0001_hist_004-note161" n="〔二〕"/>申誡<ref type="note" target="#KX2a0001_hist_004-note162" n="〔三〕"/>太僕<ref type="note" target="#KX2a0001_hist_004-note163" n="〔四〕"/>國之政，作臩命．<ref type="note" target="#KX2a0001_hist_004-note164" n="〔五〕"/>復寧．<lb/></p>
<p xml:id='SHIJI_ZHSJ_004-0135a-52'>穆王將征犬戎，<ref type="note" target="#KX2a0001_hist_004-note165" n="〔一〕"/>祭公謀父諫曰：<ref type="note" target="#KX2a0001_hist_004-note166" n="〔二〕"/>「不可．先王燿德不觀兵．夫兵戢而時動，動則<lb/>威，觀則玩，玩則無震．<ref type="note" target="#KX2a0001_hist_004-note167" n="〔三〕"/>是故周文公之頌曰：<ref type="note" target="#KX2a0001_hist_004-note168" n="〔四〕"/>『載戢干戈，載櫜弓矢，<ref type="note" target="#KX2a0001_hist_004-note169" n="〔五〕"/>我求懿德，肆<lb/>于時夏，允王保之．』<ref type="note" target="#KX2a0001_hist_004-note170" n="〔六〕"/>先王之於民也，茂正其德而厚其性，阜其財求而利其器用，明利害<lb/>之鄉，<ref type="note" target="#KX2a0001_hist_004-note171" n="〔七〕"/>以文脩之，使之務利而辟害，懷德而畏威，故能保世以滋大．昔我先王世后稷<ref type="note" target="#KX2a0001_hist_004-note172" n="〔八〕"/><lb/>以服事虞､夏．及夏之衰也，<ref type="note" target="#KX2a0001_hist_004-note173" n="〔九〕"/>[⿱𠫓廾]稷不務，<ref type="note" target="#KX2a0001_hist_004-note174" n="〔一０〕"/>我先王不窋用失其官，而自竄於戎狄之閒．<lb/>不敢怠業，時序其德，遵脩其緒，<ref type="note" target="#KX2a0001_hist_004-note175" n="〔一一〕"/>脩其訓典，朝夕恪勤，守以敦篤，奉以忠信．奕世載德，<lb/>不忝前人．<ref type="note" target="#KX2a0001_hist_004-note176" n="〔一二〕"/>至于文王､武王，昭前之光明而加之以慈和，事神保民，無不欣喜．商王帝辛<lb/>大惡于民，庶民不忍，訢載武王，以致戎于商牧．<ref type="note" target="#KX2a0001_hist_004-note177" n="〔一三〕"/>是故先王非務武也，勸恤民隱而除其害<lb/>也．夫先王之制，邦內甸服，邦外侯服，侯衞賓服，<ref type="note" target="#KX2a0001_hist_004-note178" n="〔一四〕"/>夷蠻要服，戎翟荒服．甸服者祭，<ref type="note" target="#KX2a0001_hist_004-note179" n="〔一五〕"/><lb/>侯服者祀，<ref type="note" target="#KX2a0001_hist_004-note180" n="〔一六〕"/>賓服者享，<ref type="note" target="#KX2a0001_hist_004-note181" n="〔一七〕"/>要服者貢，<ref type="note" target="#KX2a0001_hist_004-note182" n="〔一八〕"/>荒服者王．<ref type="note" target="#KX2a0001_hist_004-note183" n="〔一九〕"/>日祭，月祀，時享，歲貢，終王．先<lb/>王之順祀也，<ref type="note" target="#KX2a0001_hist_004-note184" n="〔二０〕"/>有不祭則脩意，<ref type="note" target="#KX2a0001_hist_004-note185" n="〔二一〕"/>有不祀則脩言，<ref type="note" target="#KX2a0001_hist_004-note186" n="〔二二〕"/>有不享則脩文，<ref type="note" target="#KX2a0001_hist_004-note187" n="〔二三〕"/>有不貢則脩<lb/>名，<ref type="note" target="#KX2a0001_hist_004-note188" n="〔二四〕"/>有不王則脩德，<ref type="note" target="#KX2a0001_hist_004-note189" n="〔二五〕"/>序成而有不至則脩刑．<ref type="note" target="#KX2a0001_hist_004-note190" n="〔二六〕"/>於是有刑不祭，伐不祀，征不享，讓不<lb/>貢，告不王．於是有刑罰之辟，有攻伐之兵，有征討之備，有威讓之命，有文告之辭．布令<lb/>陳辭而有不至，則增脩於德，無勤民於遠．是以近無不聽，遠無不服．今自大畢､伯士之終<lb/>也，<ref type="note" target="#KX2a0001_hist_004-note191" n="〔二七〕"/>犬戎氏以其職來王，<ref type="note" target="#KX2a0001_hist_004-note192" n="〔二八〕"/>天子曰<ref type="note" target="#KX2a0001_hist_004-note193" n="〔二九〕"/>『予必以不享征之，且觀之兵』，無乃廢先王之訓，<lb/>而王幾頓乎？<ref type="note" target="#KX2a0001_hist_004-note194" n="〔三０〕"/>吾聞犬戎樹敦，<ref type="note" target="#KX2a0001_hist_004-note195" n="〔三一〕"/>率舊德而守終純固，其有以禦我矣．」王遂征之，得四<lb/>白狼四白鹿以歸．自是荒服者不至．<lb/></p>
<p xml:id='SHIJI_ZHSJ_004-0138a-56'>諸侯有不睦者，甫侯言於王，作脩刑辟．<ref type="note" target="#KX2a0001_hist_004-note196" n="〔一〕"/>王曰：「吁，來！有國有土，告汝祥刑．<ref type="note" target="#KX2a0001_hist_004-note197" n="〔二〕"/>在<lb/>今爾安百姓，何擇非其人，<ref type="note" target="#KX2a0001_hist_004-note198" n="〔三〕"/>何敬非其刑，何居非其宜與？<ref type="note" target="#KX2a0001_hist_004-note199" n="〔四〕"/>兩造具備，<ref type="note" target="#KX2a0001_hist_004-note200" n="〔五〕"/>師聽五辭．<ref type="note" target="#KX2a0001_hist_004-note201" n="〔六〕"/><lb/>五辭簡信，正於五刑．<ref type="note" target="#KX2a0001_hist_004-note202" n="〔七〕"/>五刑不簡，正於五罰．<ref type="note" target="#KX2a0001_hist_004-note203" n="〔八〕"/>五罰不服，正於五過．<ref type="note" target="#KX2a0001_hist_004-note204" n="〔九〕"/>五過之疵，官獄<lb/>內獄，閱實其罪，<ref type="note" target="#KX2a0001_hist_004-note205" n="〔一０〕"/>惟鈞其過．<ref type="note" target="#KX2a0001_hist_004-note206" n="〔一一〕"/>五刑之疑有赦，五罰之疑有赦，其審克之．<ref type="note" target="#KX2a0001_hist_004-note207" n="〔一二〕"/>簡信有衆，<lb/>惟訊有稽．<ref type="note" target="#KX2a0001_hist_004-note208" n="〔一三〕"/>無簡不疑，共嚴天威．<ref type="note" target="#KX2a0001_hist_004-note209" n="〔一四〕"/>黥辟疑赦，其罰百率，<ref type="note" target="#KX2a0001_hist_004-note210" n="〔一五〕"/>閱實其罪．劓辟疑赦，其<lb/>罰倍灑，<ref type="note" target="#KX2a0001_hist_004-note211" n="〔一六〕"/>閱實其罪．臏辟疑赦，其罰倍差，<ref type="note" target="#KX2a0001_hist_004-note212" n="〔一七〕"/>閱實其罪．宮辟疑赦，其罰五<ref type="note" target="#KX2a0001_hist_004-note213" n="〔一八〕"/>百率，閱<lb/>實其罪．大辟疑赦，其罰千率，閱實其罪．墨罰之屬千，劓罰之屬千，臏罰之屬五百，宮罰<lb/>之屬三百，大辟之罰其屬二百：五刑之屬三千．」命曰甫刑．<lb/></p>
<p xml:id='SHIJI_ZHSJ_004-0140a-59'>穆王立五十五年，崩，子共王繄扈立．<ref type="note" target="#KX2a0001_hist_004-note214" n="〔一〕"/>共王游於涇上，密康公從，<ref type="note" target="#KX2a0001_hist_004-note215" n="〔二〕"/>有三女犇之．<lb/>其母曰：「必致之王．<ref type="note" target="#KX2a0001_hist_004-note216" n="〔三〕"/>夫獸三為羣，人三為衆，女三為粲．王田不取羣，<ref type="note" target="#KX2a0001_hist_004-note217" n="〔四〕"/>公行不下<lb/>衆，<ref type="note" target="#KX2a0001_hist_004-note218" n="〔五〕"/>王御不參一族．<ref type="note" target="#KX2a0001_hist_004-note219" n="〔六〕"/>夫粲，美之物也．衆以美物歸女，而何德以堪之？王猶不堪，況<lb/>爾之小醜乎！小醜備物，終必亡．」康公不獻，一年，共王滅密．共王崩，子懿王󷍤立．<ref type="note" target="#KX2a0001_hist_004-note220" n="〔七〕"/>懿<lb/>王之時，王室遂衰，詩人作刺．<ref type="note" target="#KX2a0001_hist_004-note221" n="〔八〕"/><lb/></p>
<p xml:id='SHIJI_ZHSJ_004-0141a-61'>懿王崩，共王弟辟方立，是為孝王．孝王崩，諸侯復立懿王太子燮，是為夷王．<ref type="note" target="#KX2a0001_hist_004-note222" n="〔一〕"/><lb/></p>
<p xml:id='SHIJI_ZHSJ_004-0141a-62'>夷王崩，子厲王胡立．厲王即位三十年，好利，近榮夷公．大夫芮良夫<ref type="note" target="#KX2a0001_hist_004-note223" n="〔一〕"/>諫厲王曰：<lb/>「王室其將卑乎？夫榮公好專利而不知大難．夫利，百物之所生也，天地之所載也，而有專<lb/>之，其害多矣．天地百物皆將取焉，何可專也？所怒甚多，不備大難．以是教王，王其能<lb/>久乎？夫王人者，將導利而布之上下者也．使神人百物無不得極，<ref type="note" target="#KX2a0001_hist_004-note224" n="〔二〕"/>猶日怵惕懼怨之來<lb/>也．故頌曰『思文后稷，克配彼天，立我蒸民，莫匪爾極』．大雅曰『陳錫載周』．<ref type="note" target="#KX2a0001_hist_004-note225" n="〔三〕"/>是不布利<lb/>而懼難乎，故能載周以至于今．今王學專利，其可乎？匹夫專利，猶謂之盜，王而行之，其<lb/>歸鮮矣．榮公若用，周必敗也．」厲王不聽，卒以榮公為卿士，用事．<lb/></p>
<p xml:id='SHIJI_ZHSJ_004-0142a-64'>王行暴虐侈傲，國人謗王．召公諫曰：<ref type="note" target="#KX2a0001_hist_004-note226" n="〔一〕"/>「民不堪命矣．」王怒，得衞巫，<ref type="note" target="#KX2a0001_hist_004-note227" n="〔二〕"/>使監謗<lb/>者，<ref type="note" target="#KX2a0001_hist_004-note228" n="〔三〕"/>以告則殺之．其謗鮮矣，諸侯不朝．三十四年，王益嚴，國人莫敢言，道路以目．<ref type="note" target="#KX2a0001_hist_004-note229" n="〔四〕"/><lb/>厲王喜，告召公曰：「吾能弭謗矣，乃不敢言．」召公曰：「是鄣之也．防民之口，甚於防水．水<lb/>壅而潰，傷人必多，民亦如之．是故為水者決之使導，為民者宣之使言．故天子聽政，使公<lb/>卿至於列士獻詩，<ref type="note" target="#KX2a0001_hist_004-note230" n="〔五〕"/>瞽獻曲，<ref type="note" target="#KX2a0001_hist_004-note231" n="〔六〕"/>史獻書，<ref type="note" target="#KX2a0001_hist_004-note232" n="〔七〕"/>師箴，<ref type="note" target="#KX2a0001_hist_004-note233" n="〔八〕"/>瞍賦，<ref type="note" target="#KX2a0001_hist_004-note234" n="〔九〕"/>矇誦，<ref type="note" target="#KX2a0001_hist_004-note235" n="〔一０〕"/>百工諫，庶人傳<lb/>語，<ref type="note" target="#KX2a0001_hist_004-note236" n="〔一一〕"/>近臣盡規，<ref type="note" target="#KX2a0001_hist_004-note237" n="〔一二〕"/>親戚補察，<ref type="note" target="#KX2a0001_hist_004-note238" n="〔一三〕"/>瞽史教誨，<ref type="note" target="#KX2a0001_hist_004-note239" n="〔一四〕"/>耆艾脩之，<ref type="note" target="#KX2a0001_hist_004-note240" n="〔一五〕"/>而后王斟酌焉，是以事行<lb/>而不悖．民之有口也，猶土之有山川也，財用於是乎出：猶其有原隰衍沃也，<ref type="note" target="#KX2a0001_hist_004-note241" n="〔一六〕"/>衣食於是<lb/>乎生．口之宣言也，善敗於是乎興．行善而備敗，所以產財用衣食者也．夫民慮之於心而<lb/>宣之於口，成而行之．若壅其口，其與能幾何？」王不聽．於是國莫敢出言，三年，乃相與<lb/>畔，襲厲王．厲王出奔於彘．<ref type="note" target="#KX2a0001_hist_004-note242" n="〔一七〕"/><lb/></p>
<p xml:id='SHIJI_ZHSJ_004-0143a-66'>厲王太子靜匿召公之家，國人聞之，乃圍之．召公曰：「昔吾驟諫王，王不從，以及此難<lb/>也．今殺王太子，王其以我為讎而懟怒乎？夫事君者，險而不讎懟，<ref type="note" target="#KX2a0001_hist_004-note243" n="〔一〕"/>怨而不怒，況事王<lb/>乎！」乃以其子代王太子，太子竟得脫．<lb/></p>
<p xml:id='SHIJI_ZHSJ_004-0144a-68'>召公､周公二相行政，號曰「共和」．<ref type="note" target="#KX2a0001_hist_004-note244" n="〔一〕"/>共和十四年，厲王死于彘．太子靜長於召公家，<lb/>二相乃共立之為王，是為宣王．宣王即位，二相輔之，脩政，法文､武､成､康之遺風，諸侯復<lb/>宗周．十二年，魯武公來朝．<lb/></p>
<p xml:id='SHIJI_ZHSJ_004-0144a-69'>宣王不脩籍於千畝，<ref type="note" target="#KX2a0001_hist_004-note245" n="〔一〕"/>虢文公諫曰<ref type="note" target="#KX2a0001_hist_004-note246" n="〔二〕"/>不可，<ref type="note" target="#KX2a0001_hist_004-note247" n="〔三〕"/>王弗聽．三十九年，戰于千畝，<ref type="note" target="#KX2a0001_hist_004-note248" n="〔四〕"/><lb/>王師敗績于姜氏之戎．<ref type="note" target="#KX2a0001_hist_004-note249" n="〔五〕"/><lb/></p>
<p xml:id='SHIJI_ZHSJ_004-0145a-71'>宣王既亡南國之師，乃料民於太原．<ref type="note" target="#KX2a0001_hist_004-note250" n="〔一〕"/>仲山甫諫曰：<ref type="note" target="#KX2a0001_hist_004-note251" n="〔二〕"/>「民不可料也．」宣王不聽，卒<lb/>料民．<lb/></p>
<p xml:id='SHIJI_ZHSJ_004-0145a-72'>四十六年，宣王崩，<ref type="note" target="#KX2a0001_hist_004-note252" n="〔一〕"/>子幽王宮湦立．<ref type="note" target="#KX2a0001_hist_004-note253" n="〔二〕"/>幽王二年，西周三川皆震．<ref type="note" target="#KX2a0001_hist_004-note254" n="〔三〕"/>伯陽甫曰：「周<lb/>將亡矣．<ref type="note" target="#KX2a0001_hist_004-note255" n="〔四〕"/>夫天地之氣，不失其序；若過其序，民亂之也．<ref type="note" target="#KX2a0001_hist_004-note256" n="〔五〕"/>陽伏而不能出，陰迫而不能<lb/>蒸，<ref type="note" target="#KX2a0001_hist_004-note257" n="〔六〕"/>於是有地震．今三川實震，是陽失其所而填陰也．<ref type="note" target="#KX2a0001_hist_004-note258" n="〔七〕"/>陽失而在陰，<ref type="note" target="#KX2a0001_hist_004-note259" n="〔八〕"/>原必塞；原<lb/>塞，國必亡．夫水土演而民用也．<ref type="note" target="#KX2a0001_hist_004-note260" n="〔九〕"/>土無所演，民乏財用，不亡何待！昔伊､洛竭而夏<lb/>亡，<ref type="note" target="#KX2a0001_hist_004-note261" n="〔一０〕"/>河竭而商亡．<ref type="note" target="#KX2a0001_hist_004-note262" n="〔一一〕"/>今周德若二代之季矣，其川原又塞，塞必竭．夫國必依山川，山<lb/>崩川竭，亡國之徵也．川竭必山崩．<ref type="note" target="#KX2a0001_hist_004-note263" n="〔一二〕"/>若國亡不過十年，數之紀也．<ref type="note" target="#KX2a0001_hist_004-note264" n="〔一三〕"/>天之所[⿱𠫓廾]，不過其<lb/>紀．」是歲也，三川竭，岐山崩．<lb/></p>
<p xml:id='SHIJI_ZHSJ_004-0147a-75'>三年，幽王嬖愛襃姒．<ref type="note" target="#KX2a0001_hist_004-note265" n="〔一〕"/>襃姒生子伯服，幽王欲廢太子．太子母申侯女，而為后．後<lb/>幽王得襃姒，愛之，欲廢申后，并去太子宜臼，以襃姒為后，以伯服為太子．周太史伯陽讀史<lb/>記曰：<ref type="note" target="#KX2a0001_hist_004-note266" n="〔二〕"/>「周亡矣．」昔自夏后氏之衰也，有二神龍止於夏帝庭而言曰：「余，襃之二君．」<ref type="note" target="#KX2a0001_hist_004-note267" n="〔三〕"/><lb/>夏帝卜殺之與去之與止之，莫吉．卜請其漦而藏之，乃吉．<ref type="note" target="#KX2a0001_hist_004-note268" n="〔四〕"/>於是布幣而策告之，<ref type="note" target="#KX2a0001_hist_004-note269" n="〔五〕"/>龍亡<lb/>而漦在，櫝而去之．<ref type="note" target="#KX2a0001_hist_004-note270" n="〔六〕"/>夏亡，傳此器殷．殷亡，又傳此器周．比三代，莫敢發之，至厲王<lb/>之末，<ref type="note" target="#KX2a0001_hist_004-note271" n="〔七〕"/>發而觀之．漦流于庭，不可除．厲王使婦人裸而譟之．<ref type="note" target="#KX2a0001_hist_004-note272" n="〔八〕"/>漦化為玄黿，以入王後<lb/>宮．<ref type="note" target="#KX2a0001_hist_004-note273" n="〔九〕"/>後宮之童妾既齔而遭之，<ref type="note" target="#KX2a0001_hist_004-note274" n="〔一０〕"/>既笄而孕，<ref type="note" target="#KX2a0001_hist_004-note275" n="〔一一〕"/>無夫而生子，懼而[⿱𠫓廾]之．宣王之時童女<lb/>謠曰：「檿弧箕服，實亡周國．」<ref type="note" target="#KX2a0001_hist_004-note276" n="〔一二〕"/>於是宣王聞之，有夫婦賣是器者，宣王使執而戮之．逃於<lb/>道，而見鄉者後宮童妾所[⿱𠫓廾]妖子<ref type="note" target="#KX2a0001_hist_004-note277" n="〔一三〕"/>出於路者，<ref type="note" target="#KX2a0001_hist_004-note278" n="〔一四〕"/>聞其夜啼，哀而收之，夫婦遂亡，犇於襃．<lb/>襃人有罪，請入童妾所[⿱𠫓廾]女子者於王<ref type="note" target="#KX2a0001_hist_004-note279" n="〔一五〕"/>以贖罪．[⿱𠫓廾]女子出於襃，是為襃姒．當幽王三年，<lb/>王之後宮見而愛之，生子伯服，竟廢申后及太子，以襃姒為后，伯服為太子．<ref type="note" target="#KX2a0001_hist_004-note280" n="〔一六〕"/>太史伯陽<lb/>曰：「禍成矣，無可奈何！」<lb/></p>
<p xml:id='SHIJI_ZHSJ_004-0148a-77'>襃姒不好笑，幽王欲其笑萬方，故不笑．幽王為[⿰⺨姜][⿰⺨姜]<ref type="note" target="#KX2a0001_hist_004-note281" n="〔一〕"/>大鼓，有寇至則舉[⿰⺨姜]火．諸侯<lb/>悉至，至而無寇，襃姒乃大笑．幽王說之，為數舉[⿰⺨姜]火．其後不信，諸侯益亦不至．<lb/></p>
<p xml:id='SHIJI_ZHSJ_004-0149a-79'>幽王以虢石父為卿，用事，國人皆怨．石父為人佞巧<ref type="note" target="#KX2a0001_hist_004-note282" n="〔一〕"/>善諛好利，王用之．又廢申<lb/>后，去太子也．申侯怒，與繒､<ref type="note" target="#KX2a0001_hist_004-note283" n="〔二〕"/>西夷犬戎攻幽王．幽王舉[⿰⺨姜]火徵兵，兵莫至．遂殺幽王<lb/>驪山下，<ref type="note" target="#KX2a0001_hist_004-note284" n="〔三〕"/>虜襃姒，盡取周賂而去．<ref type="note" target="#KX2a0001_hist_004-note285" n="〔四〕"/>於是諸侯乃即申侯而共立故幽王太子宜臼，是為平<lb/>王，以奉周祀．<lb/></p>
<p xml:id='SHIJI_ZHSJ_004-0149a-80'>平王立，東遷于雒邑，<ref type="note" target="#KX2a0001_hist_004-note286" n="〔一〕"/>辟戎寇．平王之時，周室衰微，諸侯彊并弱，齊､楚､秦､晉始<lb/>大，政由方伯．<ref type="note" target="#KX2a0001_hist_004-note287" n="〔二〕"/><lb/></p>
<p xml:id='SHIJI_ZHSJ_004-0150a-82'>四十九年，魯隱公即位．<lb/></p>
<p xml:id='SHIJI_ZHSJ_004-0150a-83'>五十一年，平王崩，太子洩父<ref type="note" target="#KX2a0001_hist_004-note288" n="〔一〕"/>蚤死，立其子林，是為桓王．桓王，平王孫也．<lb/></p>
<p xml:id='SHIJI_ZHSJ_004-0150a-84'>桓王三年，鄭莊公朝，桓王不禮．<ref type="note" target="#KX2a0001_hist_004-note289" n="〔一〕"/>五年，鄭怨，與魯易許田．許田，天子之用事太山<lb/>田也．<ref type="note" target="#KX2a0001_hist_004-note290" n="〔二〕"/>八年，魯殺隱公，<ref type="note" target="#KX2a0001_hist_004-note291" n="〔三〕"/>立桓公．十三年，伐鄭，<ref type="note" target="#KX2a0001_hist_004-note292" n="〔四〕"/>鄭射傷桓王，桓王去歸．<ref type="note" target="#KX2a0001_hist_004-note293" n="〔五〕"/><lb/></p>
<p xml:id='SHIJI_ZHSJ_004-0151a-86'>二十三年，桓王崩，子莊王佗立．莊王四年，周公黑肩欲殺莊王而立王子克．<ref type="note" target="#KX2a0001_hist_004-note294" n="〔一〕"/>辛伯<lb/>告王，<ref type="note" target="#KX2a0001_hist_004-note295" n="〔二〕"/>王殺周公．<ref type="note" target="#KX2a0001_hist_004-note296" n="〔三〕"/>王子克犇燕．<ref type="note" target="#KX2a0001_hist_004-note297" n="〔四〕"/><lb/></p>
<p xml:id='SHIJI_ZHSJ_004-0151a-87'>十五年，莊王崩，子釐王<ref type="note" target="#KX2a0001_hist_004-note298" n="〔一〕"/>胡齊立．釐王三年，齊桓公始霸．<lb/></p>
<p xml:id='SHIJI_ZHSJ_004-0151a-88'>五年，釐王崩，子惠王閬立．<ref type="note" target="#KX2a0001_hist_004-note299" n="〔一〕"/>惠王二年．初，莊王嬖姬姚，<ref type="note" target="#KX2a0001_hist_004-note300" n="〔二〕"/>生子穨，<ref type="note" target="#KX2a0001_hist_004-note301" n="〔三〕"/>穨有寵．及<lb/>惠王即位，奪其大臣園以為囿，<ref type="note" target="#KX2a0001_hist_004-note302" n="〔四〕"/>故大夫邊伯等五人作亂，<ref type="note" target="#KX2a0001_hist_004-note303" n="〔五〕"/>謀召燕､衞師，<ref type="note" target="#KX2a0001_hist_004-note304" n="〔六〕"/>伐惠王．<lb/>惠王犇溫，<ref type="note" target="#KX2a0001_hist_004-note305" n="〔七〕"/>已居鄭之櫟．<ref type="note" target="#KX2a0001_hist_004-note306" n="〔八〕"/>立釐王弟穨為王．樂及徧舞，<ref type="note" target="#KX2a0001_hist_004-note307" n="〔九〕"/>鄭､虢君怒．四年，鄭與虢<lb/>君伐殺王穨，<ref type="note" target="#KX2a0001_hist_004-note308" n="〔一０〕"/>復入惠王．惠王十年，賜齊桓公為伯．<lb/></p>
<p xml:id='SHIJI_ZHSJ_004-0152a-90'>二十五年，惠王崩，子襄王鄭立．襄王母蚤死，後母曰惠后．<ref type="note" target="#KX2a0001_hist_004-note309" n="〔一〕"/>惠后生叔帶，<ref type="note" target="#KX2a0001_hist_004-note310" n="〔二〕"/>有寵於<lb/>惠王，襄王畏之．三年，叔帶與戎､翟謀伐襄王，襄王欲誅叔帶，叔帶犇齊．齊桓公使管仲平<lb/>戎于周，使隰朋平戎于晉．<ref type="note" target="#KX2a0001_hist_004-note311" n="〔三〕"/>王以上卿禮管仲．管仲辭曰：「臣賤有司也，有天子之二守國､<lb/>高在．<ref type="note" target="#KX2a0001_hist_004-note312" n="〔四〕"/>若節春秋來承王命，何以禮焉．<ref type="note" target="#KX2a0001_hist_004-note313" n="〔五〕"/>陪臣敢辭．」<ref type="note" target="#KX2a0001_hist_004-note314" n="〔六〕"/>王曰：「舅氏，余嘉乃勳，<ref type="note" target="#KX2a0001_hist_004-note315" n="〔七〕"/><lb/>毋逆朕命．」管仲卒受下卿之禮而還．<ref type="note" target="#KX2a0001_hist_004-note316" n="〔八〕"/>九年，齊桓公卒．十二年，叔帶復歸于周．<ref type="note" target="#KX2a0001_hist_004-note317" n="〔九〕"/><lb/></p>
<p xml:id='SHIJI_ZHSJ_004-0153a-92'>十三年，鄭伐滑，<ref type="note" target="#KX2a0001_hist_004-note318" n="〔一〕"/>王使游孫､伯服請滑，<ref type="note" target="#KX2a0001_hist_004-note319" n="〔二〕"/>鄭人囚之．鄭文公怨惠王之入不與厲公<lb/>爵，<ref type="note" target="#KX2a0001_hist_004-note320" n="〔三〕"/>又怨襄王之與衞滑，<ref type="note" target="#KX2a0001_hist_004-note321" n="〔四〕"/>故囚伯服．王怒，將以翟伐鄭．富辰諫曰：<ref type="note" target="#KX2a0001_hist_004-note322" n="〔五〕"/>「凡我周之東<lb/>徙，晉､鄭焉依．子穨之亂，又鄭之由定，今以小怨[⿱𠫓廾]之！」王不聽．十五年，王降翟師以伐<lb/>鄭．王德翟人，將以其女為后．富辰諫曰：「平､桓､莊､惠皆受鄭勞，王[⿱𠫓廾]親親翟，不可從．」<lb/>王不聽．十六年，王絀翟后，翟人來誅，殺譚伯．<ref type="note" target="#KX2a0001_hist_004-note323" n="〔六〕"/>富辰曰：「吾數諫不從．如是不出，王以<lb/>我為懟乎？」乃以其屬死之．<lb/></p>
<p xml:id='SHIJI_ZHSJ_004-0154a-94'>伯､毛伯，唐固據傳文讀「譚」為「原」，然春秋有譚，何妨此時亦仕王朝，預獲被殺？國語既云「殺譚伯」，故太史公<lb/></p>
<p xml:id='SHIJI_ZHSJ_004-0154a-95'>初，惠后欲立王子帶，故以黨開翟人，翟人遂入周．襄王出犇鄭，<ref type="note" target="#KX2a0001_hist_004-note324" n="〔一〕"/>鄭居王于氾．<ref type="note" target="#KX2a0001_hist_004-note325" n="〔二〕"/><lb/>子帶立為王，取襄王所絀翟后與居溫．<ref type="note" target="#KX2a0001_hist_004-note326" n="〔三〕"/>十七年，襄王告急于晉，晉文公納王而誅叔帶．<lb/>襄王乃賜晉文公珪鬯弓矢，為伯，以河內地與晉．<ref type="note" target="#KX2a0001_hist_004-note327" n="〔四〕"/>二十年，晉文公召襄王，襄王會之河<lb/>陽､踐土，<ref type="note" target="#KX2a0001_hist_004-note328" n="〔五〕"/>諸侯畢朝，書諱曰「天王狩于河陽」．<ref type="note" target="#KX2a0001_hist_004-note329" n="〔六〕"/><lb/></p>
<p xml:id='SHIJI_ZHSJ_004-0155a-97'>二十四年，晉文公卒．<lb/></p>
<p xml:id='SHIJI_ZHSJ_004-0155a-98'>三十一年，秦穆公卒．<lb/></p>
<p xml:id='SHIJI_ZHSJ_004-0155a-99'>三十二年，襄王崩，子頃王壬臣立．頃王六年，崩，子匡王班立．匡王六年，崩，弟瑜<lb/>立，是為定王．<lb/></p>
<p xml:id='SHIJI_ZHSJ_004-0155a-100'>定王元年，楚莊王伐陸渾之戎，<ref type="note" target="#KX2a0001_hist_004-note330" n="〔一〕"/>次洛，使人問九鼎．王使王孫滿應設以辭，<ref type="note" target="#KX2a0001_hist_004-note331" n="〔二〕"/>楚兵<lb/>乃去．十年，楚莊王圍鄭，鄭伯降，已而復之．十六年，楚莊王卒．<lb/></p>
<p xml:id='SHIJI_ZHSJ_004-0156a-102'>二十一年，定王崩，子簡王夷立．簡王十三年，晉殺其君厲公，迎子周於周，立為悼公．<lb/></p>
<p xml:id='SHIJI_ZHSJ_004-0156a-103'>十四年，簡王崩，子靈王泄心立．靈王二十四年，齊崔杼弒其君莊公．<lb/></p>
<p xml:id='SHIJI_ZHSJ_004-0156a-104'>二十七年，靈王崩，<ref type="note" target="#KX2a0001_hist_004-note332" n="〔一〕"/>子景王貴立．<ref type="note" target="#KX2a0001_hist_004-note333" n="〔二〕"/>景王十八年，后太子聖而蚤卒．二十年，景王<lb/>愛子朝，<ref type="note" target="#KX2a0001_hist_004-note334" n="〔三〕"/>欲立之，<ref type="note" target="#KX2a0001_hist_004-note335" n="〔四〕"/>會崩，<ref type="note" target="#KX2a0001_hist_004-note336" n="〔五〕"/>子丐之黨與爭立，國人立長子猛為王，子朝攻殺猛．猛為<lb/>悼王．晉人攻子朝而立丐，是為敬王．<ref type="note" target="#KX2a0001_hist_004-note337" n="〔六〕"/><lb/></p>
<p xml:id='SHIJI_ZHSJ_004-0157a-106'>敬王元年，晉人入敬王，子朝自立，敬王不得入，居澤．<ref type="note" target="#KX2a0001_hist_004-note338" n="〔一〕"/>四年，晉率諸侯入敬王于周，<lb/>子朝為臣，<ref type="note" target="#KX2a0001_hist_004-note339" n="〔二〕"/>諸侯城周．十六年，子朝之徒復作亂，敬王犇于晉．十七年，晉定公遂入敬<lb/>王于周．<lb/></p>
<p xml:id='SHIJI_ZHSJ_004-0157a-107'>三十九年，齊田常殺其君簡公．<lb/></p>
<p xml:id='SHIJI_ZHSJ_004-0157a-108'>四十一年，楚滅陳．孔子卒．<lb/></p>
<p xml:id='SHIJI_ZHSJ_004-0157a-109'>四十二年，敬王崩，<ref type="note" target="#KX2a0001_hist_004-note340" n="〔一〕"/>子元王仁立．<ref type="note" target="#KX2a0001_hist_004-note341" n="〔二〕"/>元王八年，崩，子定王介立．<ref type="note" target="#KX2a0001_hist_004-note342" n="〔三〕"/><lb/></p>
<p xml:id='SHIJI_ZHSJ_004-0158a-111'>定王十六年，三晉滅智伯，分有其地．<lb/></p>
<p xml:id='SHIJI_ZHSJ_004-0158a-112'>二十八年，定王崩，<ref type="note" target="#KX2a0001_hist_004-note343" n="〔一〕"/>長子去疾立，是為哀王．哀王立三月，弟叔襲殺哀王而自立，是<lb/>為思王．思王立五月，少弟嵬攻殺思王而自立，是為考王．此三王皆定王之子．<lb/></p>
<p xml:id='SHIJI_ZHSJ_004-0158a-113'>考王十五年，崩，<ref type="note" target="#KX2a0001_hist_004-note344" n="〔一〕"/>子威烈王午立．<lb/></p>
<p xml:id='SHIJI_ZHSJ_004-0158a-114'>考王封其弟于河南，<ref type="note" target="#KX2a0001_hist_004-note345" n="〔一〕"/>是為桓公，以續周公之官職．桓公卒，子威公代立．威公卒，<lb/>子惠公代立，乃封其少子於鞏<ref type="note" target="#KX2a0001_hist_004-note346" n="〔二〕"/>以奉王，號東周惠公．<ref type="note" target="#KX2a0001_hist_004-note347" n="〔三〕"/><lb/></p>
<p xml:id='SHIJI_ZHSJ_004-0158a-115'>威烈王二十三年，九鼎震．命韓､魏､趙為諸侯．<lb/></p>
<p xml:id='SHIJI_ZHSJ_004-0159a-117'>二十四年，崩，<ref type="note" target="#KX2a0001_hist_004-note348" n="〔一〕"/>子安王驕立．是歲盜殺楚聲王．<lb/></p>
<p xml:id='SHIJI_ZHSJ_004-0159a-118'>安王立二十六年，崩，<ref type="note" target="#KX2a0001_hist_004-note349" n="〔一〕"/>子烈王喜立．烈王二年，周太史儋<ref type="note" target="#KX2a0001_hist_004-note350" n="〔二〕"/>見秦獻公曰：<ref type="note" target="#KX2a0001_hist_004-note351" n="〔三〕"/>「始周<lb/>與秦國合而別，別五百載復合，<ref type="note" target="#KX2a0001_hist_004-note352" n="〔四〕"/>合十七歲而霸王者出焉．」<ref type="note" target="#KX2a0001_hist_004-note353" n="〔五〕"/><lb/></p>
<p xml:id='SHIJI_ZHSJ_004-0160a-120'>十年，烈王崩，弟扁立，<ref type="note" target="#KX2a0001_hist_004-note354" n="〔一〕"/>是為顯王．顯王五年，賀秦獻公，獻公稱伯．九年，致文武<lb/>胙於秦孝公．<ref type="note" target="#KX2a0001_hist_004-note355" n="〔二〕"/>二十五年，秦會諸侯於周．二十六年，周致伯於秦孝公．三十三年，賀秦<lb/>惠王．三十五年，致文武胙於秦惠王．四十四年，秦惠王稱王．<ref type="note" target="#KX2a0001_hist_004-note356" n="〔三〕"/>其後諸侯皆為王．<ref type="note" target="#KX2a0001_hist_004-note357" n="〔四〕"/><lb/></p>
<p xml:id='SHIJI_ZHSJ_004-0160a-121'>四十八年，顯王崩，子慎靚王定立．慎靚王立六年，崩，子赧王延立．<ref type="note" target="#KX2a0001_hist_004-note358" n="〔一〕"/>王赧時東西周<lb/>分治．<ref type="note" target="#KX2a0001_hist_004-note359" n="〔二〕"/>王赧徙都西周．<ref type="note" target="#KX2a0001_hist_004-note360" n="〔三〕"/><lb/></p>
<p xml:id='SHIJI_ZHSJ_004-0161a-123'>西周武公<ref type="note" target="#KX2a0001_hist_004-note361" n="〔一〕"/>之共太子死，有五庶子，毋適立．司馬翦<ref type="note" target="#KX2a0001_hist_004-note362" n="〔二〕"/>謂楚王曰：「不如以地資公子<lb/>咎，為請太子．」左成曰：<ref type="note" target="#KX2a0001_hist_004-note363" n="〔三〕"/>「不可．周不聽，是公之知困而交疏於周也．<ref type="note" target="#KX2a0001_hist_004-note364" n="〔四〕"/>不如請周君孰<lb/>欲立，以微告翦，翦請令楚（(賀)）【資】之以地．」果立公子咎為太子．<ref type="note" target="#KX2a0001_hist_004-note365" n="〔五〕"/><lb/></p>
<p xml:id='SHIJI_ZHSJ_004-0161a-124'>八年，秦攻宜陽，<ref type="note" target="#KX2a0001_hist_004-note366" n="〔一〕"/>楚救之．而楚以周為秦故，將伐之．<ref type="note" target="#KX2a0001_hist_004-note367" n="〔二〕"/>蘇代為周說楚王曰：「何以<lb/>周為秦之禍也？<ref type="note" target="#KX2a0001_hist_004-note368" n="〔三〕"/>言周之為秦甚於楚者，欲令周入秦也，故謂『周秦』也．<ref type="note" target="#KX2a0001_hist_004-note369" n="〔四〕"/>周知其不可<lb/>解，必入於秦，此為秦取周之精者也．<ref type="note" target="#KX2a0001_hist_004-note370" n="〔五〕"/>為王計者，周於秦因善之，不於秦亦言善之，以疏<lb/>之於秦．<ref type="note" target="#KX2a0001_hist_004-note371" n="〔六〕"/>周絕於秦，必入於郢矣．」<ref type="note" target="#KX2a0001_hist_004-note372" n="〔七〕"/><lb/></p>
<p xml:id='SHIJI_ZHSJ_004-0162a-126'>秦借道兩周之閒，<ref type="note" target="#KX2a0001_hist_004-note373" n="〔一〕"/>將以伐韓，周恐借之畏於韓，不借畏於秦．史厭<ref type="note" target="#KX2a0001_hist_004-note374" n="〔二〕"/>謂周君曰：<ref type="note" target="#KX2a0001_hist_004-note375" n="〔三〕"/><lb/>「何不令人謂韓<ref type="note" target="#KX2a0001_hist_004-note376" n="〔四〕"/>公叔曰『秦之敢絕周而伐韓者，信東周也．公何不與周地，發質使之<lb/>楚』？<ref type="note" target="#KX2a0001_hist_004-note377" n="〔五〕"/>秦必疑楚不信周，是韓不伐也．又謂秦曰『韓彊與周地，將以疑周於秦也，周不敢<lb/>不受』．秦必無辭而令周不受，<ref type="note" target="#KX2a0001_hist_004-note378" n="〔六〕"/>是受地於韓而聽於秦．」<ref type="note" target="#KX2a0001_hist_004-note379" n="〔七〕"/><lb/></p>
<p xml:id='SHIJI_ZHSJ_004-0163a-128'>秦召西周君，西周君惡往，故令人謂韓王<ref type="note" target="#KX2a0001_hist_004-note380" n="〔一〕"/>曰：「秦召西周君，將以使攻王之南陽也，<lb/>王何不出兵於南陽？周君將以為辭於秦．<ref type="note" target="#KX2a0001_hist_004-note381" n="〔二〕"/>周君不入秦，秦必不敢踰河而攻南陽矣．」<ref type="note" target="#KX2a0001_hist_004-note382" n="〔三〕"/><lb/></p>
<p xml:id='SHIJI_ZHSJ_004-0163a-129'>東周與西周戰，韓救西周．或為東周說韓王曰：<ref type="note" target="#KX2a0001_hist_004-note383" n="〔一〕"/>「西周故天子之國，多名器重寶．<lb/>王案兵毋出，可以德東周，<ref type="note" target="#KX2a0001_hist_004-note384" n="〔二〕"/>而西周之寶必可以盡矣．」<ref type="note" target="#KX2a0001_hist_004-note385" n="〔三〕"/><lb/></p>
<p xml:id='SHIJI_ZHSJ_004-0163a-130'>王赧謂成君．楚圍雍氏，<ref type="note" target="#KX2a0001_hist_004-note386" n="〔一〕"/>韓徵甲與粟於東周，東周君恐，召蘇代而告之．代曰：「君<lb/>何患於是．臣能使韓毋徵甲與粟於周，又能為君得高都．」<ref type="note" target="#KX2a0001_hist_004-note387" n="〔二〕"/>周君曰：「子苟能，請以國<lb/>聽子．」代見韓相國曰：<ref type="note" target="#KX2a0001_hist_004-note388" n="〔三〕"/>「楚圍雍氏，期三月也，今五月不能拔，是楚病也．<ref type="note" target="#KX2a0001_hist_004-note389" n="〔四〕"/>今相國乃徵<lb/>甲與粟於周，是告楚病也．」韓相國曰：「善．使者已行矣．」<ref type="note" target="#KX2a0001_hist_004-note390" n="〔五〕"/>代曰：「何不與周高都？」韓<lb/>相國大怒曰：「吾毋徵甲與粟於周亦已多矣，<ref type="note" target="#KX2a0001_hist_004-note391" n="〔六〕"/>何故與周高都也？」代曰：「與周高都，是周<lb/>折而入於韓也，秦聞之必大怒忿周，即不通周使，是以獘高都得完周也．曷為不與？」相國<lb/>曰：「善．」果與周高都．<ref type="note" target="#KX2a0001_hist_004-note392" n="〔七〕"/><lb/></p>
<p xml:id='SHIJI_ZHSJ_004-0164a-132'>三十四年，蘇厲謂周君曰：「秦破韓、魏，扑師武，<ref type="note" target="#KX2a0001_hist_004-note393" n="〔一〕"/>北取趙藺、離石者，<ref type="note" target="#KX2a0001_hist_004-note394" n="〔二〕"/>皆白起也．<lb/>是善用兵，又有天命．今又將兵出塞攻梁，<ref type="note" target="#KX2a0001_hist_004-note395" n="〔三〕"/>梁破則周危矣．君何不令人說白起乎？曰<lb/>『楚有養由基者，善射者也．去柳葉百步而射之，百發而百中之．左右觀者數千人，皆曰善<lb/>射．有一夫立其旁，曰「善，可教射矣」．養由基怒，釋弓搤劍，曰「客安能教我射乎」？客<lb/>曰「非吾能教子支左詘右也．<ref type="note" target="#KX2a0001_hist_004-note396" n="〔四〕"/>夫去柳葉百步而射之，百發而百中之，不以善息，<ref type="note" target="#KX2a0001_hist_004-note397" n="〔五〕"/>少焉<lb/>氣衰力倦，弓撥矢鉤，一發不中者，百發盡息」．<ref type="note" target="#KX2a0001_hist_004-note398" n="〔六〕"/>今破韓、魏，扑師武，北取趙藺、離石者，<lb/>公之功多矣．今又將兵出塞，過兩周，倍韓，攻梁，一舉不得，前功盡[⿱𠫓廾]．公不如稱病而無<lb/>出』．」<ref type="note" target="#KX2a0001_hist_004-note399" n="〔七〕"/><lb/></p>
<p xml:id='SHIJI_ZHSJ_004-0166a-135'>四十二年，秦破華陽約．<ref type="note" target="#KX2a0001_hist_004-note400" n="〔一〕"/>馬犯謂周君曰：「請令梁城周．」<ref type="note" target="#KX2a0001_hist_004-note401" n="〔二〕"/>乃謂梁王曰：「周王病若<lb/>死，則犯必死矣．<ref type="note" target="#KX2a0001_hist_004-note402" n="〔三〕"/>犯請以九鼎自入於王，王受九鼎而圖犯．」<ref type="note" target="#KX2a0001_hist_004-note403" n="〔四〕"/>梁王曰：「善．」遂與之卒，<lb/>言戍周．<ref type="note" target="#KX2a0001_hist_004-note404" n="〔五〕"/>因謂秦王曰：「梁非戍周也，將伐周也．王試出兵境以觀之．」<ref type="note" target="#KX2a0001_hist_004-note405" n="〔六〕"/>秦果出兵．<lb/>又謂梁王曰：<ref type="note" target="#KX2a0001_hist_004-note406" n="〔七〕"/>「周王病甚矣，犯請後可而復之．<ref type="note" target="#KX2a0001_hist_004-note407" n="〔八〕"/>今王使卒之周，諸侯皆生心，後舉事且<lb/>不信．不若令卒為周城，以匿事端．」<ref type="note" target="#KX2a0001_hist_004-note408" n="〔九〕"/>梁王曰：「善．」遂使城周．<ref type="note" target="#KX2a0001_hist_004-note409" n="〔一０〕"/><lb/></p>
<p xml:id='SHIJI_ZHSJ_004-0167a-137'>四十五年，周君之秦客謂周（(最)）【】曰：<ref type="note" target="#KX2a0001_hist_004-note410" n="〔一〕"/>「公不若譽秦王之孝，因以應為太后養<lb/>地，<ref type="note" target="#KX2a0001_hist_004-note411" n="〔二〕"/>秦王必喜，是公有秦交．交善，周君必以為公功．交惡，勸周君入秦者必有罪矣．」<ref type="note" target="#KX2a0001_hist_004-note412" n="〔三〕"/><lb/>秦攻周，而周謂秦王曰：「為王計者不攻周．攻周，實不足以利，聲畏天下．天下以聲<lb/>畏秦，必東合於齊．兵獘於周．合天下於齊，則秦不王矣．天下欲獘秦，勸王攻周．秦與天<lb/>下獘，則令不行矣．」<ref type="note" target="#KX2a0001_hist_004-note413" n="〔四〕"/><lb/></p>
<p xml:id='SHIJI_ZHSJ_004-0168a-139'>五十八年，三晉距秦．周令其相國之秦，以秦之輕也，還其行．<ref type="note" target="#KX2a0001_hist_004-note414" n="〔一〕"/>客謂相國曰：「秦之輕<lb/>重未可知也．<ref type="note" target="#KX2a0001_hist_004-note415" n="〔二〕"/>秦欲知三國之情．公不如急見秦王曰『請為王聽東方之變』，秦王必重公．<lb/>重公，是秦重周，周以取秦也；齊重，則固有周聚<ref type="note" target="#KX2a0001_hist_004-note416" n="〔三〕"/>以收齊：是周常不失重國之交也．」<ref type="note" target="#KX2a0001_hist_004-note417" n="〔四〕"/><lb/>秦信周，發兵攻三晉．<ref type="note" target="#KX2a0001_hist_004-note418" n="〔五〕"/><lb/></p>
<p xml:id='SHIJI_ZHSJ_004-0168a-140'>五十九年，秦取韓陽城負黍，<ref type="note" target="#KX2a0001_hist_004-note419" n="〔一〕"/>西周恐，倍秦，與諸侯約從，<ref type="note" target="#KX2a0001_hist_004-note420" n="〔二〕"/>將天下銳師出伊闕攻<lb/>秦，<ref type="note" target="#KX2a0001_hist_004-note421" n="〔三〕"/>令秦無得通陽城．秦昭王怒，使將軍摎<ref type="note" target="#KX2a0001_hist_004-note422" n="〔四〕"/>攻西周．西周君犇秦，<ref type="note" target="#KX2a0001_hist_004-note423" n="〔五〕"/>頓首受罪，盡<lb/>獻其邑三十六，口三萬．<ref type="note" target="#KX2a0001_hist_004-note424" n="〔六〕"/>秦受其獻，歸其君於周．<lb/></p>
<p xml:id='SHIJI_ZHSJ_004-0169a-142'>周君、王赧卒，<ref type="note" target="#KX2a0001_hist_004-note425" n="〔一〕"/>周民遂東亡．秦取九鼎寶器，而遷西周公於󷕮狐．<ref type="note" target="#KX2a0001_hist_004-note426" n="〔二〕"/>後七歲，秦莊<lb/>襄王滅東（(西)）周．<ref type="note" target="#KX2a0001_hist_004-note427" n="〔三〕"/>東西周皆入于秦，周既不祀．<ref type="note" target="#KX2a0001_hist_004-note428" n="〔四〕"/><lb/></p>
<p xml:id='SHIJI_ZHSJ_004-0170a-144'>太史公曰：學者皆稱周伐紂，居洛邑，綜其實不然．武王營之，成王使召公卜居，居九<lb/>鼎焉，而周復都豐、鎬．至犬戎敗幽王，周乃東徙于洛邑．所謂「周公葬（(我)）【於】畢」，畢在鎬<lb/>東南杜中．<ref type="note" target="#KX2a0001_hist_004-note429" n="〔一〕"/>秦滅周．漢興九十有餘載，天子將封泰山，東巡狩至河南，求周苗裔，封其後<lb/>嘉三十里地，號曰周子南君，<ref type="note" target="#KX2a0001_hist_004-note430" n="〔二〕"/>比列侯，以奉其先祭祀．<ref type="note" target="#KX2a0001_hist_004-note431" n="〔三〕"/><lb/><ref type="note" target="#KX2a0001_hist_004-note432" n="贊"/></p>
</div>
<div type="notes">
<note xml:id="KX2a0001_hist_004-note0"></note>
<note xml:id="KX2a0001_hist_004-note1">〔一〕正義因太王所居周原，因號曰周．地理志云右扶風美陽縣岐山在西北中水鄉，周太王所邑．括地志云：「故周<lb/>城一名美陽城，在雍州武功縣西北二十五里，即太王城也．」<lb/></note>
<note xml:id="KX2a0001_hist_004-note2">〔二〕集解韓詩章句曰：「姜，姓．原，字．」或曰姜原，謚號也．正義邰，天來反，亦作「斄」，同．說文云：「邰，炎<lb/>帝之後，姜姓，封邰，周[⿱𠫓廾]外家．」<lb/></note>
<note xml:id="KX2a0001_hist_004-note3">〔三〕索隱譙周以為「[⿱𠫓廾]，帝嚳之冑，其父亦不著」，與此紀異也．<lb/></note>
<note xml:id="KX2a0001_hist_004-note4">〔四〕索隱已下皆詩大雅生民篇所云「誕寘之隘巷，牛羊腓字之；誕寘之平林，會伐平林；誕寘之寒冰，鳥覆翼之」，<lb/>是其事也．<lb/></note>
<note xml:id="KX2a0001_hist_004-note5">〔五〕正義古史考云「[⿱𠫓廾]，帝嚳之冑，其父亦不著」，與此文稍異也．<lb/></note>
<note xml:id="KX2a0001_hist_004-note6">〔一〕正義種曰稼，斂曰穡．<lb/></note>
<note xml:id="KX2a0001_hist_004-note7">〔二〕集解徐廣曰：「今文尚書云『祖飢』，故此作『始飢』．祖，始也．」<lb/></note>
<note xml:id="KX2a0001_hist_004-note8">〔三〕集解徐廣曰：「今斄鄉在扶風．」索隱即詩生民曰「有邰家室」是也．邰即斄，古今字異耳．正義括地<lb/>志云「故斄城一名武功城，在雍州武功縣西南二十二里，古邰國，后稷所封也．有后稷及姜嫄祠．」毛萇云：<lb/>「邰，姜嫄國也，后稷所生．堯見天因邰而生后稷，故因封於邰也．」<lb/></note>
<note xml:id="KX2a0001_hist_004-note9">〔四〕集解禮緯曰：「祖以履大跡而生．」<lb/></note>
<note xml:id="KX2a0001_hist_004-note10">〔一〕集解山海經大荒經曰：「黑水青水之閒有廣都之野，后稷葬焉．」皇甫謐曰：「冢去中國三萬里也．」<lb/></note>
<note xml:id="KX2a0001_hist_004-note11">〔二〕索隱帝王世紀云「后稷納姞氏，生不窋」，而譙周按國語云「世后稷，以服事虞､夏」，言世稷官，是失其代數也．<lb/>若以不窋親[⿱𠫓廾]之子，至文王千餘歲唯十四代，實亦不合事情．正義括地志云：「不窋故城在慶州弘化縣南<lb/>三里．即不窋在戎狄所居之城也．」毛詩疏云：「虞及夏､殷共有千二百歲．每世在位皆八十年，乃可充其數耳．<lb/>命之短長，古今一也，而使十五世君在位皆八十許載，子必將老始生，不近人情之甚．以理而推，實難據信也．」<lb/></note>
<note xml:id="KX2a0001_hist_004-note12">〔三〕集解韋昭曰：「夏太康失國，廢稷之官，不復務農．」索隱國語云「[⿱𠫓廾]稷不務」．此云「去稷」者，是太史公<lb/>恐「[⿱𠫓廾]」是后稷之名，故變文云「去」也．言夏政衰，不窋去稷官，不復務農者也．<lb/></note>
<note xml:id="KX2a0001_hist_004-note13">〔四〕正義公劉從漆縣漆水南渡渭水，至南山取材木為用也．括地志云：「豳州新平縣即漢漆縣也．漆水出岐州普<lb/>潤縣東南岐山漆溪，東入渭．」<lb/></note>
<note xml:id="KX2a0001_hist_004-note14">〔五〕索隱即詩大雅篇「篤公劉」是也．<lb/></note>
<note xml:id="KX2a0001_hist_004-note15">〔六〕集解徐廣曰：「新平漆縣之東北有豳亭．」索隱豳即邠也，古今字異耳．正義括地志云：「豳州新平縣<lb/>即漢漆縣，詩豳國，公劉所邑之地也．」<lb/></note>
<note xml:id="KX2a0001_hist_004-note16">〔一〕集解音踰．世本作「榆」．索隱系本作「偽榆」．<lb/></note>
<note xml:id="KX2a0001_hist_004-note17">〔二〕索隱系本云：「公非辟方．」皇甫謐云：「公非字辟方也．」<lb/></note>
<note xml:id="KX2a0001_hist_004-note18">〔三〕集解宋衷曰：「高圉能率稷者也，周人報之．」索隱系本云：「高圉侯侔．」<lb/></note>
<note xml:id="KX2a0001_hist_004-note19">〔四〕集解世本云：「亞圉雲都．」皇甫謐云：「雲都，亞圉字．」索隱漢書古今表曰：「雲都，亞圉弟．」按：如此<lb/>說，則辟方侯侔亦皆二人之名，實未能詳．<lb/></note>
<note xml:id="KX2a0001_hist_004-note20">〔五〕索隱系本云：「太公組紺諸盩．」三代世表稱叔類，凡四名．皇甫謐云「公祖一名組紺諸盩，字叔類，號曰太公」<lb/>也．<lb/></note>
<note xml:id="KX2a0001_hist_004-note21">〔六〕集解徐廣曰：「水在杜陽岐山．杜陽縣在扶風．」<lb/></note>
<note xml:id="KX2a0001_hist_004-note22">〔七〕正義括地志云：「梁山在雍州好畤縣西北十八里．」鄭玄云：「岐山在梁山西南．」然則梁山橫長，其東當夏陽，<lb/>西北臨河，其西當岐山東北，自豳適周，當踰之矣．<lb/></note>
<note xml:id="KX2a0001_hist_004-note23">〔八〕集解徐廣曰：「山在扶風美陽西北，其南有周原．」駰案：皇甫謐云「邑於周地，故始改國曰周」．<lb/></note>
<note xml:id="KX2a0001_hist_004-note24">〔九〕集解徐廣曰：「分別而為邑落也．」<lb/></note>
<note xml:id="KX2a0001_hist_004-note25">〔一０〕集解禮記曰：「天子之五官曰司徒､司馬､司空､司士､司寇，典司五衆．」鄭玄曰：「此殷時制．」<lb/></note>
<note xml:id="KX2a0001_hist_004-note26">〔一一〕索隱即詩頌云「后稷之孫，實維太王，居岐之陽，實始翦商」是也．<lb/></note>
<note xml:id="KX2a0001_hist_004-note27">〔一〕正義國語注云：「齊､許､申､呂四國，皆姜姓也，四岳之後，太姜之家．太姜，太王之妃，王季之母．」<lb/></note>
<note xml:id="KX2a0001_hist_004-note28">〔二〕集解列女傳曰：「太姜，有邰氏之女．太任，摯任氏之中女．」正義國語注云：「摯､疇二國，任姓．奚仲，<lb/>仲虺之後，太任之家．太任，王季之妃，文王母也．」<lb/></note>
<note xml:id="KX2a0001_hist_004-note29">〔三〕正義列女傳云：「太姜，太王娶以為妃，生太伯､仲雍､王季．太姜有色而貞順，率導諸子，至於成童，靡有過<lb/>失．太王謀事必於太姜，遷徙必與．太任，王季娶以為妃．太任之性，端壹誠莊，維德之行．及其有身，目不視<lb/>惡色，耳不聽淫聲，口不出傲言，能以胎教子，而生文王．」此皆有賢行也．<lb/></note>
<note xml:id="KX2a0001_hist_004-note30">〔四〕正義尚書帝命驗云：「季秋之月甲子，赤爵銜丹書入于酆，止于昌戶．其書云：『敬勝怠者吉，怠勝敬者滅，義勝<lb/>欲者從，欲勝義者凶．凡事不強則枉，不敬則不正．枉者廢滅，敬者萬世．以仁得之，以仁守之，其量百世．以<lb/>不仁得之，以仁守之，其量十世．以不仁得之，不仁守之，不及其世』．」此蓋聖瑞．<lb/></note>
<note xml:id="KX2a0001_hist_004-note31">〔五〕正義太伯奔吳，所居城在蘇州北五十里常州無錫縣界梅里村，其城及冢見存．而云「亡荊蠻」者，楚滅越，其地<lb/>屬楚，秦滅楚，其地屬秦，秦諱「楚」，改曰「荊」，故通號吳越之地為荊．及北人書史加云「蠻」，勢之然也．<lb/></note>
<note xml:id="KX2a0001_hist_004-note32">〔六〕集解應劭曰：「常在水中，故斷其髮，文其身，以象龍子，故不見傷害．」<lb/></note>
<note xml:id="KX2a0001_hist_004-note33">〔一〕集解皇甫謐曰：「葬鄠縣之南山．」<lb/></note>
<note xml:id="KX2a0001_hist_004-note34">〔二〕正義帝王世紀云：「文王龍顏虎肩，身長十尺，胸有四乳．」雒書靈準聽云：「蒼帝姬昌，日角鳥鼻，高長八尺二<lb/>寸，聖智慈理也．」<lb/></note>
<note xml:id="KX2a0001_hist_004-note35">〔三〕集解應邵曰：「在遼西令支．」正義括地志云：「孤竹故城在平州盧龍縣南十二里，殷時諸侯孤竹國也，姓墨<lb/>胎氏．」<lb/></note>
<note xml:id="KX2a0001_hist_004-note36">〔四〕集解劉向別錄曰：「鬻子名熊，封於楚．辛甲，故殷之臣，事紂．蓋七十五諫而不聽，去至周，召公與語，賢之，<lb/>告文王，文王親自迎之，以為公卿，封長子．」長子今上黨所治縣是也．<lb/></note>
<note xml:id="KX2a0001_hist_004-note37">〔一〕正義括地志云：「古󺜄國城在同州河西縣南二十里．世本云莘國，姒姓，夏禹之後，即散宜生等求有莘美女獻<lb/>紂者．」<lb/></note>
<note xml:id="KX2a0001_hist_004-note38">〔二〕正義括地志云：「驪戎故城在雍州新豐縣東南十六里，殷､周時驪戎國城也．」按：駿馬赤鬣縞身，目如黃金，文<lb/>王以獻紂也．<lb/></note>
<note xml:id="KX2a0001_hist_004-note39">〔三〕正義括地志云：「鄭州新鄭縣，本有熊氏之墟也．」按：九駟，三十六匹馬也．<lb/></note>
<note xml:id="KX2a0001_hist_004-note40">〔四〕索隱一物，謂󺜄氏之美女也．以殷紂淫昏好色，故知然．<lb/></note>
<note xml:id="KX2a0001_hist_004-note41">〔一〕集解地理志虞在河東大陽縣，芮在馮翊臨晉縣．正義括地志云：「故虞城在陝州河北縣東北五十里虞山之<lb/>上，古虞國也．故芮城在芮城縣西二十里，古芮國也．晉太康地記云虞西百四十里有芮城．」括地志又云：「閒<lb/>原在河北縣西六十五里．詩云『虞芮質厥成』．毛萇云『虞芮之君相與爭田，久而不平，乃相謂曰：「西伯仁人，<lb/>盍往質焉．」乃相與朝周．入其境，則耕者讓畔，行者讓路．入其邑，男女異路，班白不提挈．入其朝，士讓為大<lb/>夫，大夫讓為卿．二國君相謂曰：「我等小人，不可履君子之庭．」乃相讓所爭地以為閒原』．至今尚在．」注引地<lb/>理志芮在臨晉者，恐疏．然閒原在河東，復與虞､芮相接，臨晉在河西同州，非臨晉芮鄉明矣．<lb/></note>
<note xml:id="KX2a0001_hist_004-note42">〔一〕集解山海經曰：「有人，人面獸身，名曰犬戎．」正義又云：「黃帝生苗龍，苗龍生融吾，融吾生并明，并明生<lb/>白犬．白犬有二，是為犬戎．」說文云「赤狄本犬種」，故字從犬．又後漢書云「犬戎，槃瓠之後也」，今長沙武林之<lb/>郡太半是也．又毛詩疏云「犬戎昆夷」是也．<lb/></note>
<note xml:id="KX2a0001_hist_004-note43">〔二〕集解應劭曰：「密須氏，姞姓之國．」瓚曰：「安定陰密縣是．」正義括地志云：「陰密故城在涇州鶉觚縣西；<lb/>其東接縣城，即古密國．」杜預云姞姓國，在安定陰密縣也．<lb/></note>
<note xml:id="KX2a0001_hist_004-note44">〔三〕集解徐廣曰：「一作『󺜶』．」正義即黎國也．鄒誕生云本或作「黎」．孔安國云黎在上黨東北．括地志云：<lb/>「故黎城，黎侯國也，在潞州黎城縣東北十八里．尚書云『西伯既戡黎』是也．」<lb/></note>
<note xml:id="KX2a0001_hist_004-note45">〔四〕集解徐廣曰：「邘城在野王縣西北，音于．」正義括地志云：「故邘城在懷州河內縣西北二十七里，古邘國城<lb/>也．左傳云：『邘､晉､應､韓，武王之穆也』．」<lb/></note>
<note xml:id="KX2a0001_hist_004-note46">〔五〕正義皇甫謐云夏鯀封．虞､夏､商､周皆有崇國，崇國蓋在豐鎬之閒．詩云「既伐于崇，作邑于豐」，是國之地也．<lb/></note>
<note xml:id="KX2a0001_hist_004-note47">〔六〕集解徐廣曰：「豐在京兆鄠縣東，有靈臺．鎬在上林昆明北，有鎬池，去豐二十五里．皆在長安南數十里．」<lb/>正義括地志云：「周豐宮，周文王宮也，在雍州鄠縣東三十五里．鎬在雍州西南三十二里．」<lb/></note>
<note xml:id="KX2a0001_hist_004-note48">〔七〕集解徐廣曰：「文王九十七乃崩．」正義括地志云：「周文王墓在雍州萬年縣西南二十八里原上也．」<lb/></note>
<note xml:id="KX2a0001_hist_004-note49">〔一〕正義乾鑿度云：「垂黃策者羲，益卦演德者文，成命者孔也．」易正義云伏羲制卦，文王卦辭，周公爻辭，孔十翼<lb/>也．按：太史公言「蓋」者，乃疑辭也．文王著演易之功，作周紀方贊其美，不敢專定，重易故稱「蓋」也．<lb/></note>
<note xml:id="KX2a0001_hist_004-note50">〔二〕正義二國相讓後，諸侯歸西伯者四十餘國，咸尊西伯為王．蓋此年受命之年稱王也．帝王世紀云：「文王即位<lb/>四十二年，歲在鶉火，文王更為受命之元年，始稱王矣．」又毛詩【疏】云：「文王九十七而終，終時受命九年，則<lb/>受命之元年年八十九也．」<lb/></note>
<note xml:id="KX2a0001_hist_004-note51">〔三〕正義十當為「九」，其說在後．<lb/></note>
<note xml:id="KX2a0001_hist_004-note52">〔四〕正義謚法：「經緯天地曰文．」<lb/></note>
<note xml:id="KX2a0001_hist_004-note53">〔五〕正義易緯云「文王受命，改正朔，布王號於天下」．鄭玄信而用之，言文王稱王，已改正朔布王號矣．按：天無<lb/>二日，土無二王，豈殷紂尚存而周稱王哉？若文王自稱王改正朔，則是功業成矣，武王何復得云大勳未集，欲卒<lb/>父業也？禮記大傳云「牧之野武王成大事而退，追王太王亶父､王季歷､文王昌」．據此文乃是追王為王，何得<lb/>文王自稱王改正朔也？<lb/></note>
<note xml:id="KX2a0001_hist_004-note54">〔六〕正義古公在邠，被戎狄攻戰奪民．太王曰「民之在我，與彼何異，殺人父子而君之，予不忍為」．遂遠去邠，止<lb/>於岐下．邠人舉國盡歸古公．他國聞古公仁，亦多歸之．乃貶戎狄之俗，為室屋邑落，而分別居之．季歷又生<lb/>昌，有聖瑞．蓋是王瑞自太王時而興起也．然自「西伯蓋即位五十年」以下至「太王興」，在西伯崩後重述其事，<lb/>為經傳不同，不可全[⿱𠫓廾]，乃略而書之，引次其下，事必可疑，故數言「蓋」也．<lb/></note>
<note xml:id="KX2a0001_hist_004-note55">〔一〕正義謚法：「克定禍亂曰武．」春秋元命包云：「武王駢齒，是謂剛強也．」<lb/></note>
<note xml:id="KX2a0001_hist_004-note56">〔一〕集解馬融曰：「畢，文王墓地名也．」索隱按：文云「上祭于畢」，則畢，天星之名．畢星主兵，故師出而祭畢<lb/>星也．正義上音時掌反．尚書武成篇云：「我文考文王，誕膺天命，以撫方夏，惟九年，大統未集．」太誓篇<lb/>序云：「惟十有一年，武王伐殷．」太誓篇云：「惟十有三年春，大會于孟津．」大戴禮云：「文王十五而生武王．」<lb/>則武王少文王十四歲矣．禮記文王世子云：「文王九十七而終，武王九十三而終．」按：文王崩時武王已八十三<lb/>矣，八十四即位，至九十三崩，武王即位適滿十年．言十三年伐紂者，續文王受命年，欲明其卒父業故也．金縢<lb/>篇云：「惟克商二年，王有疾，不豫．」按：文王受命九年而崩，十一年武王服闋，觀兵孟津，十三年克紂，十五年有<lb/>疾，周公請命，王有瘳，後四年而崩，則武王年九十三矣．而太史公云九年王觀兵，十一年伐紂，則以為武王即位<lb/>年數，與尚書違，甚疏矣．<lb/></note>
<note xml:id="KX2a0001_hist_004-note57">〔二〕集解徐廣曰：「譙周云史記武王十一年東觀兵，十三年克紂．」<lb/></note>
<note xml:id="KX2a0001_hist_004-note58">〔三〕集解馬融曰：「諸受符節有司也．」<lb/></note>
<note xml:id="KX2a0001_hist_004-note59">〔四〕集解徐廣曰：「一云『予小子受先公功』．」<lb/></note>
<note xml:id="KX2a0001_hist_004-note60">〔五〕集解鄭玄曰：「號令之軍法重者．」<lb/></note>
<note xml:id="KX2a0001_hist_004-note61">〔六〕集解馬融曰：「魚者，介鱗之物，兵象也．白者，殷家之正色，言殷之兵衆與周之象也．」索隱此已下至火<lb/>復王屋為烏，皆見周書及今文泰誓．<lb/></note>
<note xml:id="KX2a0001_hist_004-note62">〔七〕集解馬融曰：「王屋，王所居屋．流，行也．魄然，安定意也．」鄭玄曰：「書說云烏有孝名．武王卒父大業，故<lb/>烏瑞臻．赤者，周之正色也．」索隱按：今文泰誓「流為鵰」．鵰，鷙鳥也．馬融云「明武王能伐紂」，鄭玄云<lb/>「烏是孝鳥，言武王能終父業」，亦各隨文而解也．<lb/></note>
<note xml:id="KX2a0001_hist_004-note63">〔一〕集解徐廣曰：「一作『滅』．」<lb/></note>
<note xml:id="KX2a0001_hist_004-note64">〔二〕集解孔安國曰：「虎賁，勇士稱也．若虎賁獸，言其猛也．」<lb/></note>
<note xml:id="KX2a0001_hist_004-note65">〔三〕正義畢，盡也．盡從河南渡河北．<lb/></note>
<note xml:id="KX2a0001_hist_004-note66">〔四〕集解馬融曰：「動逆天地人也．」正義按：三正，三統也．周以建子為天統，殷以建丑為地統，夏以建寅為人<lb/>統也．<lb/></note>
<note xml:id="KX2a0001_hist_004-note67">〔五〕集解鄭玄曰：「王父母弟，祖父母之族．必言『母弟』，舉親者言之也．」<lb/></note>
<note xml:id="KX2a0001_hist_004-note68">〔六〕集解徐廣曰：「怡，一作『辭』．」<lb/></note>
<note xml:id="KX2a0001_hist_004-note69">〔七〕集解鄭玄曰：「夫子，丈夫之稱．」<lb/></note>
<note xml:id="KX2a0001_hist_004-note70">〔一〕集解徐廣曰：「一作『正』．此建丑之月，殷之正月，周之二月也．」<lb/></note>
<note xml:id="KX2a0001_hist_004-note71">〔二〕集解孔安國曰：「昧，冥也；爽，明：蚤旦也．」<lb/></note>
<note xml:id="KX2a0001_hist_004-note72">〔三〕集解孔安國曰：「癸亥夜陳，甲子朝誓之．」正義括地志云：「衞州城，故老云周武王伐紂至於商郊牧野，乃<lb/>築此城．酈元注水經云自朝歌南至清水，土地平衍，據皋跨澤，悉牧野也．」括地志又云：「紂都朝歌在衞州東北<lb/>七十三里朝歌故城是也．本妹邑，殷王武丁始都之．帝王世紀云帝乙復濟河北，徙朝歌，其子紂仍都焉．」<lb/></note>
<note xml:id="KX2a0001_hist_004-note73">〔四〕集解孔安國曰：「鉞，以黃金飾斧．左手杖鉞，示無事於誅；右手把旄，示有事於教令．」<lb/></note>
<note xml:id="KX2a0001_hist_004-note74">〔五〕集解孔安國曰：「勞苦之．」<lb/></note>
<note xml:id="KX2a0001_hist_004-note75">〔六〕集解馬融曰：「冢，大也．」<lb/></note>
<note xml:id="KX2a0001_hist_004-note76">〔七〕集解孔安國曰：「亞，次．旅，衆大夫也，其位次卿．師氏，大夫官，以兵守門．」<lb/></note>
<note xml:id="KX2a0001_hist_004-note77">〔八〕集解孔安國曰：「師率，卒率．」<lb/></note>
<note xml:id="KX2a0001_hist_004-note78">〔九〕集解孔安國曰：「八國皆蠻夷戎狄．羌在西．蜀，叟．髳、微在巴蜀．纑、彭在西北．庸、濮在江漢之南．」馬<lb/>融曰：「武王所率，將來伐紂也．」正義髳音矛．括地志云：「房州竹山縣及金州，古庸國．益州及巴、利等州，<lb/>皆古蜀國．隴右岷、洮、叢等州以西，羌也．姚府以南，古髳國之地．戎府之南，古微、瀘、彭三國之地．濮在楚<lb/>西南．有髳州、微、濮州、瀘府、彭州焉．武王率西南夷諸州伐紂也．」<lb/></note>
<note xml:id="KX2a0001_hist_004-note79">〔一０〕集解孔安國曰：「稱，舉也．」<lb/></note>
<note xml:id="KX2a0001_hist_004-note80">〔一一〕集解孔安國曰：「索，盡也．喻婦人知外事，雌代雄鳴，則家盡也．」<lb/></note>
<note xml:id="KX2a0001_hist_004-note81">〔一二〕集解鄭玄曰：「肆，祭名．答，問也．」<lb/></note>
<note xml:id="KX2a0001_hist_004-note82">〔一三〕集解孔安國曰：「言紂[⿱𠫓廾]其賢臣，而尊長逃亡，罪人信用之也．」<lb/></note>
<note xml:id="KX2a0001_hist_004-note83">〔一四〕集解孔安國曰：「今日戰事，不過六步七步，乃止相齊．言當旅進一心也．」<lb/></note>
<note xml:id="KX2a0001_hist_004-note84">〔一五〕集解孔安國曰：「伐謂擊刺也．少則四五，多則六七，以為例也．」<lb/></note>
<note xml:id="KX2a0001_hist_004-note85">〔一六〕集解鄭玄曰：「威武貌．」<lb/></note>
<note xml:id="KX2a0001_hist_004-note86">〔一七〕集解徐廣曰：「此訓與『螭』同．」<lb/></note>
<note xml:id="KX2a0001_hist_004-note87">〔一八〕集解鄭玄曰：「禦，彊禦，謂彊暴也．克，殺也．不得暴殺紂師之犇走者，當以為周之役也．」<lb/></note>
<note xml:id="KX2a0001_hist_004-note88">〔一九〕集解鄭玄曰：「所言且也．」<lb/></note>
<note xml:id="KX2a0001_hist_004-note89">〔一〕集解周禮：「環人，掌致師．」鄭玄曰：「致師者，致其必戰之志也．古者將戰，先使勇力之士犯敵焉．」春秋傳<lb/>曰：「楚許伯御樂伯，攝叔為右，以致晉師．許伯曰：『吾聞致師者，御靡旌，摩壘而還．』樂伯曰：『吾聞致師者，左<lb/>射以菆，代御執轡，御下󺜷馬，掉鞅而還．』攝叔曰：『吾聞致師者，右入壘，折馘，執俘而還．』皆行其所聞而復．」<lb/></note>
<note xml:id="KX2a0001_hist_004-note90">〔二〕集解徐廣曰：「帝，一作『商』．」正義大卒，謂戎車三百五十乘，士卒二萬六千二百五十人，有虎賁三千人．<lb/></note>
<note xml:id="KX2a0001_hist_004-note91">〔三〕正義衣音於既反．周書云：「甲子夕，紂取天智玉琰五，環身以自焚．」注：「天智，玉之善者，縫環其身自厚也．<lb/>凡焚四千玉也，庶玉則銷，天智玉不銷，紂身不盡也．」<lb/></note>
<note xml:id="KX2a0001_hist_004-note92">〔四〕正義武王率諸侯伐天子，天子已死，諸侯畢賀，故武王揖諸侯，言先拊循其心也．<lb/></note>
<note xml:id="KX2a0001_hist_004-note93">〔五〕正義謂至朝歌．<lb/></note>
<note xml:id="KX2a0001_hist_004-note94">〔六〕索隱武王雖以臣伐君，頗有慙德，不應答商人之拜，太史公失辭耳．尋上文，諸侯畢拜賀武王，武王尚且報揖，<lb/>無容遂下拜商人．<lb/></note>
<note xml:id="KX2a0001_hist_004-note95">〔七〕正義周書作「輕呂擊之」．輕呂，劍名也．<lb/></note>
<note xml:id="KX2a0001_hist_004-note96">〔八〕集解司馬法曰：「夏執玄鉞．」宋均曰：「玄鉞用鐵，不磨礪．」<lb/></note>
<note xml:id="KX2a0001_hist_004-note97">〔一〕集解蔡邕獨斷曰：「前驅有九旒雲罕．」東京賦曰：「雲罕九旒．」薛綜曰：「旒，旗名．」<lb/></note>
<note xml:id="KX2a0001_hist_004-note98">〔二〕集解周禮曰：「司烜氏以鑑取明水於月．」鄭玄曰：「鑑，鏡屬也．取月之水，欲得陰陽之絜氣．陳明水以為玄<lb/>酒．」索隱明，明水也．舊本皆無「水」字，今本有「水」字者多，亦是也．若惟云「奉明」，其義未見，不知「奉<lb/>明」何物也．烜音毀．<lb/></note>
<note xml:id="KX2a0001_hist_004-note99">〔三〕集解徐廣曰：「茲者，籍席之名．諸侯病曰『負茲』．」索隱茲，一作「苙」，公明草也．言「茲」，舉成器；言<lb/>「苙」，見絜草也．<lb/></note>
<note xml:id="KX2a0001_hist_004-note100">〔四〕正義贊，佐也．采，幣也．<lb/></note>
<note xml:id="KX2a0001_hist_004-note101">〔五〕正義尹佚讀筴書祝文以祭社也．<lb/></note>
<note xml:id="KX2a0001_hist_004-note102">〔六〕正義周書作「末孫受德」．受德，紂字也．<lb/></note>
<note xml:id="KX2a0001_hist_004-note103">〔一〕正義地理志云河內，殷之舊都．周既滅殷，分其畿內為三國，詩邶、鄘、衞是．邶以封紂子武庚；鄘，管叔尹<lb/>之；衛，蔡叔尹之：以監殷民，謂之三監．帝王世紀云：「自殷都以東為衞，管叔監之；殷都以西為鄘，蔡叔監<lb/>之；殷都以北為邶，霍叔監之：是為三監．」按：二說各異，未詳也．<lb/></note>
<note xml:id="KX2a0001_hist_004-note104">〔二〕集解徐廣曰：「釋，一作『原」．」<lb/></note>
<note xml:id="KX2a0001_hist_004-note105">〔三〕集解徐廣曰：「保，一作『寶』．」<lb/></note>
<note xml:id="KX2a0001_hist_004-note106">〔四〕正義封，謂益其土及畫疆界．括地志云：「比干墓在衛州汲縣北十里二百五十步．」<lb/></note>
<note xml:id="KX2a0001_hist_004-note107">〔五〕集解孔安國曰：「武功成也．」<lb/></note>
<note xml:id="KX2a0001_hist_004-note108">〔六〕集解鄭玄曰：「宗彝，宗廟樽也．作分器，著王之命及受物．」<lb/></note>
<note xml:id="KX2a0001_hist_004-note109">〔七〕集解地理志弘農陝縣有焦城，故焦國也．<lb/></note>
<note xml:id="KX2a0001_hist_004-note110">〔八〕正義左傳云：「祝其，實夾谷．」杜預云：「夾谷即祝其也．」服虔云：「東海郡祝其縣也．」<lb/></note>
<note xml:id="KX2a0001_hist_004-note111">〔九〕集解地理志燕國有薊縣．<lb/></note>
<note xml:id="KX2a0001_hist_004-note112">〔一０〕正義括地志云：「陳州宛丘縣在陳城中，即古陳國也．帝舜後遏父為周武王陶正，武王賴其器用，封其子媯滿<lb/>於陳，都宛丘之側．」<lb/></note>
<note xml:id="KX2a0001_hist_004-note113">〔一一〕正義括地志云：「汴州雍丘縣，古嵵國．地理志云古嵵國理此城．周武王封禹後於嵵，號東樓公，二十一代為<lb/>楚所滅．」<lb/></note>
<note xml:id="KX2a0001_hist_004-note114">〔一二〕集解爾雅曰：「水出其前而左曰營丘．」郭璞曰：「今齊之營丘，淄水過其南及東．」正義水經注今臨菑城中<lb/>有丘云．青州臨淄縣古營丘之地，呂望所封齊之都也．營丘在縣北百步外城中．輿地志云秦立為縣，城臨淄水<lb/>故曰臨淄也．<lb/></note>
<note xml:id="KX2a0001_hist_004-note115">〔一三〕集解應劭曰：「曲阜在魯城中，委曲長七八里．」正義帝王世紀云：「炎帝自陳營都於魯曲阜．黃帝自窮桑<lb/>登帝位，後徙曲阜．少昊邑于窮桑，以登帝位，都曲阜．顓頊始都窮桑，徙商丘．」窮桑在魯北，或云窮桑即曲阜<lb/>也．又為大庭氏之故國，又是商奄之地．皇甫謐云：「黃帝生於壽丘，在魯城東門之北．居軒轅之丘，（於）山海<lb/>經云『此地窮桑之際，西射之南』是也．」括地志云：「兗州曲阜縣外城即周公旦子伯禽所築古魯城也．」<lb/></note>
<note xml:id="KX2a0001_hist_004-note116">〔一四〕正義封帝堯之後於薊，封召公奭於燕，觀其文稍似重也．水經注云薊城內西北隅有薊丘，因取名焉．括地志<lb/>云：「燕山在幽州漁陽縣東南六十里．徐才宗國都城記云周武王封召公奭於燕，地在燕山之野，故國取名焉．」<lb/>按：周封以五等之爵，薊、燕二國俱武王立，因燕山、薊丘為名，其地足自立國．薊微燕盛，乃并薊居之，薊名遂絕<lb/>焉．今幽州薊縣，古燕國也．<lb/></note>
<note xml:id="KX2a0001_hist_004-note117">〔一五〕正義括地志云：「鄭州管城縣外城，古管國城也，周武王弟叔鮮所封．」<lb/></note>
<note xml:id="KX2a0001_hist_004-note118">〔一六〕正義括地志云：「豫州北七十里上蔡縣，古蔡國，武王封弟叔度於蔡是也．縣東十里有蔡岡，因名也．」<lb/></note>
<note xml:id="KX2a0001_hist_004-note119">〔一〕正義括地志云：「豳州三水縣西十里有豳原，周先公劉所都之地也．豳城在此原上，因公為名．」按：蓋武王登<lb/>此城望商邑．<lb/></note>
<note xml:id="KX2a0001_hist_004-note120">〔二〕正義周，鎬京也．武王伐紂，還至鎬京，憂未定天之保安，故自夜不得寐也．<lb/></note>
<note xml:id="KX2a0001_hist_004-note121">〔三〕集解徐廣曰：「此事出周書及隨巢子，云『夷羊在牧』．牧，郊也．夷羊，怪物也．」<lb/></note>
<note xml:id="KX2a0001_hist_004-note122">〔四〕索隱按：高誘曰「蜚鴻，蠛蠓也」．言飛蟲蔽田滿野，故為災，非是鴻鴈也．隨巢子作「飛拾」，飛拾，蟲也．<lb/>正義蜚音飛，古「飛」字也．於今猶當今．於今六十年，從帝乙十年至伐紂年也．麋鹿在牧，喻讒佞小人在朝<lb/>位也．飛鴻滿野，喻忠賢君子見放[⿱𠫓廾]也．言紂父帝乙立後，殷國益衰，至伐紂六十年閒，諂佞小人在於朝位，忠<lb/>賢君子放遷於野．故詩云「鴻鴈于飛，肅肅其羽，之子于征，劬勞于野」．毛萇云「之子，侯伯卿士也．」鄭玄云<lb/>「鴻鴈知避陰陽寒暑，喻民知去無道就有道」．<lb/></note>
<note xml:id="KX2a0001_hist_004-note123">〔五〕索隱言上天不歆享殷家，故見災異，我周今乃有成王業者也．<lb/></note>
<note xml:id="KX2a0001_hist_004-note124">〔六〕集解徐廣曰：「一云『不顧亦不賓成』，一又云『不顧亦不恤』也．」索隱言天初建殷國，亦登進名賢之人三<lb/>百六十夫，既無非大賢，未能興化致理，故殷家不大光昭，亦不即擯滅，以至于今也．亦見周書及隨巢子，頗復<lb/>脫錯．而劉氏音破六為古，其字義亦無所通．徐廣云一本作「不顧亦不賓成」，蓋是學者以周書及隨巢不同，逐<lb/>音改易耳．隨巢子曰「天鬼不顧亦不賓滅」，天鬼即天神也．<lb/></note>
<note xml:id="KX2a0001_hist_004-note125">〔七〕索隱言今悉求取夫惡人不知天命不順周家者，咸貶責之，與紂同罪，故曰「貶從殷王受」．<lb/></note>
<note xml:id="KX2a0001_hist_004-note126">〔八〕集解徐廣曰：「一云『肯來』．」<lb/></note>
<note xml:id="KX2a0001_hist_004-note127">〔九〕索隱八字連作一句讀．<lb/></note>
<note xml:id="KX2a0001_hist_004-note128">〔一０〕正義服，事也．武王答周公云，定知天之安保我位，得依天之宮室，退除殷紂之惡，日夜勞民，又安定我之西<lb/>土．我維明於事，及我之德教施四方明行之，乃可至於寢寐也．自此已上至「武王至于周，自夜不寐」，周公問<lb/>之，故先書．<lb/></note>
<note xml:id="KX2a0001_hist_004-note129">〔一一〕集解徐廣曰：「夏居河南，初在陽城，後居陽翟．」索隱言自洛汭及伊汭，其地平易無險固，是有夏之舊<lb/>居．正義括地志云「自禹至太康與唐、虞皆不易都城」，然則居陽城為禹避商均時，非都之也．帝王世紀云：<lb/>「禹封夏伯，今河南陽翟是．」汲冢古文云：「太康居斟尋，羿亦居之，桀又居之．」括地志云：「故鄩城在洛州鞏<lb/>縣西南五十八里也．」<lb/></note>
<note xml:id="KX2a0001_hist_004-note130">〔一二〕集解徐廣曰：「周書度邑曰『武王問太公曰，吾將因有夏之居也，南望過于三塗，北詹望于有河』．」索隱杜<lb/>預云三塗在陸渾縣南．嶽，蓋河北太行山．鄙，都鄙，謂近嶽之邑．度邑，周書篇名．度音徒各反．正義括<lb/>地志云：「太行、恆山連延，東北接碣石，西北接嶽山．」言北望太行、恆山之邊鄙都邑也．又「晉州霍山一名太<lb/>岳，在洛西北，恆山在洛東北」．二說皆通．<lb/></note>
<note xml:id="KX2a0001_hist_004-note131">〔一三〕正義粵者，審慎之辭也．言審慎瞻雒、伊二水之陽，無遠離此為天室也．<lb/></note>
<note xml:id="KX2a0001_hist_004-note132">〔一四〕正義括地志云：「故王城一名河南城，本郟鄏，周公新築，在洛州河南縣北九里苑內東北隅．自平王以下十二<lb/>王皆都此城，至敬王乃遷都成周，至赧王又居王城也．帝王世紀云『王城西有郟鄏陌』．左傳云『成王定鼎於<lb/>郟鄏』．京相璠地名云『郟，山名．鄏，邑名』．」<lb/></note>
<note xml:id="KX2a0001_hist_004-note133">〔一五〕正義華山在華陰縣南八里．山南曰陽也．<lb/></note>
<note xml:id="KX2a0001_hist_004-note134">〔一六〕集解孔安國曰：「桃林在華山東．」正義括地志云：「桃林在陝州桃林縣西．山海經云『夸父之山，其北有林<lb/>焉，名曰桃林，廣員三百里，中多馬，湖水出焉，北流入河也』．」<lb/></note>
<note xml:id="KX2a0001_hist_004-note135">〔一七〕集解公羊傳曰：「入曰振旅．」<lb/></note>
<note xml:id="KX2a0001_hist_004-note136">〔一〕集解徐廣曰：「一作『前』．」<lb/></note>
<note xml:id="KX2a0001_hist_004-note137">〔二〕索隱六字連一句讀．正義箕子殷人，不忍言殷惡，以周國之所宜言告武王，為洪範九類，武王以類問天道．<lb/></note>
<note xml:id="KX2a0001_hist_004-note138">〔一〕集解孔安國曰：「穆，敬也．」<lb/></note>
<note xml:id="KX2a0001_hist_004-note139">〔二〕正義祓音廢，又音拂．齋音札皆反．祓謂除不祥求福也．<lb/></note>
<note xml:id="KX2a0001_hist_004-note140">〔三〕正義音至．周公祓齋，自以贄幣告三王，請代武王，武王病乃瘳也．<lb/></note>
<note xml:id="KX2a0001_hist_004-note141">〔四〕集解徐廣曰：「封禪書曰『武王克殷二年，天下未寧而崩』．」皇甫謐曰：「武王定位元年歲在乙酉，六年庚寅<lb/>崩．」駰按：皇覽曰「文王､武王､周公冢皆在京兆長安鎬聚東社中也」．正義括地志云：「武王墓在雍州萬年<lb/>縣西南二十八里畢原上也．」<lb/></note>
<note xml:id="KX2a0001_hist_004-note142">〔一〕正義今宋州也．<lb/></note>
<note xml:id="KX2a0001_hist_004-note143">〔二〕正義尚書洛誥云：「我卜瀍水東，亦惟洛食，以居邶､鄘､衞之衆．」又多士篇序云：「成周既成，遷殷頑民．」按：<lb/>是為東周，古洛陽城也．括地志云：「洛陽故城在洛州洛陽縣東北二十六里，周公所築，即成周城也．輿地志云<lb/>『以周地在王城東，故曰東周．敬王避子朝亂，自洛邑東居此．以其迫阨不受王都，故壞翟泉而廣之』．」按：武王<lb/>滅殷國為邶､鄘､衞，三監尹之．武庚作亂，周公滅之，徙三監之民於成周，頗收其餘衆，以封康叔為衞侯，即今衞<lb/>州是也．孔安國云「以三監之餘民，國康叔為衞侯．周公懲其數叛，故使賢母弟主之」也．<lb/></note>
<note xml:id="KX2a0001_hist_004-note144">〔三〕集解鄭玄曰：「二苗同為一穗．」<lb/></note>
<note xml:id="KX2a0001_hist_004-note145">〔四〕集解徐廣曰：「歸，一作『餽』．」<lb/></note>
<note xml:id="KX2a0001_hist_004-note146">〔五〕集解徐廣曰：「尚書序云『旅天子之命』．」<lb/></note>
<note xml:id="KX2a0001_hist_004-note147">〔六〕集解孔安國曰：「封命之書．」<lb/></note>
<note xml:id="KX2a0001_hist_004-note148">〔七〕集解孔安國曰：「告康叔以為政之道，亦如梓人之治材也．」<lb/></note>
<note xml:id="KX2a0001_hist_004-note149">〔一〕集解鄭玄曰：「奄國在淮夷之北．」正義奄音於險反．括地志云：「泗（水）【州】徐城縣北三十里古徐國，即<lb/>淮夷也．兗州曲阜縣奄里，即奄國之地也．」<lb/></note>
<note xml:id="KX2a0001_hist_004-note150">〔二〕集解馬融曰：「齊地．」正義括地志云：「薄姑故城在青州博昌縣東北六十里．薄姑氏，殷諸侯，封於此，周<lb/>滅之也．」<lb/></note>
<note xml:id="KX2a0001_hist_004-note151">〔三〕正義伐奄歸鎬京也．<lb/></note>
<note xml:id="KX2a0001_hist_004-note152">〔四〕集解孔安國曰：「告衆方天下諸侯．」<lb/></note>
<note xml:id="KX2a0001_hist_004-note153">〔五〕集解孔安國曰：「言周家設官分職用人之法．」古文尚書序，周官，書篇名．<lb/></note>
<note xml:id="KX2a0001_hist_004-note154">〔六〕集解何休曰：「頌聲者，太平歌頌之聲，帝王之高致也．」<lb/></note>
<note xml:id="KX2a0001_hist_004-note155">〔七〕集解孔安國曰：「賄，賜也．」馬融曰：「榮伯，周同姓，畿內諸侯，為卿大夫也．」<lb/></note>
<note xml:id="KX2a0001_hist_004-note156">〔一〕正義釗音招，又古堯反．任，而針反．<lb/></note>
<note xml:id="KX2a0001_hist_004-note157">〔二〕集解鄭玄曰：「臨終出命，故謂之顧．顧，將去之意也．」<lb/></note>
<note xml:id="KX2a0001_hist_004-note158">〔三〕集解應劭曰：「錯，置也．民不犯法，無所置刑．」<lb/></note>
<note xml:id="KX2a0001_hist_004-note159">〔四〕集解孔安國曰：「分別民之居里，異其善惡也．成定東周郊境，使有保護也．」<lb/></note>
<note xml:id="KX2a0001_hist_004-note160">〔一〕正義帝王世紀云：「昭王德衰，南征，濟于漢，船人惡之，以膠船進王，王御船至中流，膠液船解，王及祭公俱沒<lb/>于水中而崩．其右辛游靡長臂且多力，游振得王，周人諱之．」<lb/></note>
<note xml:id="KX2a0001_hist_004-note161">〔二〕集解孔安國曰：「伯冏，臣名也．」<lb/></note>
<note xml:id="KX2a0001_hist_004-note162">〔三〕集解徐廣曰：「一作『部』．」<lb/></note>
<note xml:id="KX2a0001_hist_004-note163">〔四〕集解應劭曰：「太僕，周穆王所置．蓋太御衆僕之長，中大夫也．」<lb/></note>
<note xml:id="KX2a0001_hist_004-note164">〔五〕正義尚書序云：「穆王令伯臩為太僕正．」應劭云：「太僕，周穆王所置．蓋太御衆僕之長，中大夫也．」<lb/></note>
<note xml:id="KX2a0001_hist_004-note165">〔一〕集解徐廣曰：「一作『畎』．」<lb/></note>
<note xml:id="KX2a0001_hist_004-note166">〔二〕集解韋昭曰：「祭，畿內之國，周公之後，為王卿士．謀父，字也．」正義括地志云：「故祭城在鄭州管城縣東<lb/>北十五里，鄭大夫祭仲邑也．釋例云『祭城在河南，上有敖倉，周公後所封也』．」<lb/></note>
<note xml:id="KX2a0001_hist_004-note167">〔三〕集解韋昭曰：「震，懼也．」<lb/></note>
<note xml:id="KX2a0001_hist_004-note168">〔四〕集解韋昭曰：「文公，周公旦之謚．」<lb/></note>
<note xml:id="KX2a0001_hist_004-note169">〔五〕集解唐固曰：「櫜，韜也．」<lb/></note>
<note xml:id="KX2a0001_hist_004-note170">〔六〕集解韋昭曰：「言武王常求美德，故陳其功於是夏而歌之．信哉武王能保此時夏之美．樂章大者曰夏．」<lb/></note>
<note xml:id="KX2a0001_hist_004-note171">〔七〕集解韋昭曰：「鄉，方也．」<lb/></note>
<note xml:id="KX2a0001_hist_004-note172">〔八〕集解韋昭曰：「謂[⿱𠫓廾]與不窋也．」唐固曰：「父子相繼曰世．」<lb/></note>
<note xml:id="KX2a0001_hist_004-note173">〔九〕正義謂太康也．<lb/></note>
<note xml:id="KX2a0001_hist_004-note174">〔一０〕正義言太康[⿱𠫓廾]廢稷官．<lb/></note>
<note xml:id="KX2a0001_hist_004-note175">〔一一〕集解徐廣曰：「遵，一作『選』．」<lb/></note>
<note xml:id="KX2a0001_hist_004-note176">〔一二〕正義前人謂后稷也．言不窋亦世載德，不忝后稷．及文王､武王，無不務農事．<lb/></note>
<note xml:id="KX2a0001_hist_004-note177">〔一三〕正義紂近郊地，名牧野．<lb/></note>
<note xml:id="KX2a0001_hist_004-note178">〔一四〕集解韋昭曰：「此總言之也．侯，侯圻；衞，衞圻也．」<lb/></note>
<note xml:id="KX2a0001_hist_004-note179">〔一五〕集解韋昭曰：「供日祭．」<lb/></note>
<note xml:id="KX2a0001_hist_004-note180">〔一六〕集解韋昭曰：「供月祀．」<lb/></note>
<note xml:id="KX2a0001_hist_004-note181">〔一七〕集解韋昭曰：「供時享．」<lb/></note>
<note xml:id="KX2a0001_hist_004-note182">〔一八〕集解韋昭曰：「供歲貢．」<lb/></note>
<note xml:id="KX2a0001_hist_004-note183">〔一九〕集解韋昭曰：「王，王事天子也．詩曰『莫敢不來王』．」<lb/></note>
<note xml:id="KX2a0001_hist_004-note184">〔二０〕集解徐廣曰：「外傳云『先王之訓』．」<lb/></note>
<note xml:id="KX2a0001_hist_004-note185">〔二一〕集解韋昭曰：「先脩志意以自責也．畿內近，知王意也．」<lb/></note>
<note xml:id="KX2a0001_hist_004-note186">〔二二〕集解韋昭曰：「言號令也．」<lb/></note>
<note xml:id="KX2a0001_hist_004-note187">〔二三〕集解韋昭曰：「文，典法也．」<lb/></note>
<note xml:id="KX2a0001_hist_004-note188">〔二四〕集解韋昭曰：「名謂尊卑職貢之名號也．」<lb/></note>
<note xml:id="KX2a0001_hist_004-note189">〔二五〕集解韋昭曰：「遠人不服，則脩文德以來之．」<lb/></note>
<note xml:id="KX2a0001_hist_004-note190">〔二六〕集解韋昭曰：「序成，謂上五者次序已成，有不至則有刑罰也．」<lb/></note>
<note xml:id="KX2a0001_hist_004-note191">〔二七〕集解徐廣曰：「犬戎之君．」<lb/></note>
<note xml:id="KX2a0001_hist_004-note192">〔二八〕正義賈逵云：「大畢，伯士，犬戎氏之二君也．白狼，白鹿，犬戎之職貢也．」按：大畢､伯士終後，犬戎氏常以其<lb/>職來王．<lb/></note>
<note xml:id="KX2a0001_hist_004-note193">〔二九〕正義祭公申穆王之意，故云「天子曰」．<lb/></note>
<note xml:id="KX2a0001_hist_004-note194">〔三０〕正義幾音祈．<lb/></note>
<note xml:id="KX2a0001_hist_004-note195">〔三一〕集解徐廣曰：「樹，一作『樕』．」駰按：韋昭曰「樹，立也．言犬戎立性敦篤也」．<lb/></note>
<note xml:id="KX2a0001_hist_004-note196">〔一〕集解鄭玄曰：「書說云周穆王以甫侯為相．」<lb/></note>
<note xml:id="KX2a0001_hist_004-note197">〔二〕集解孔安國曰：「告汝善用刑之道也．」<lb/></note>
<note xml:id="KX2a0001_hist_004-note198">〔三〕集解王肅曰：「訓以安百姓之道，當何所選擇乎？非當選擇賢人乎？」<lb/></note>
<note xml:id="KX2a0001_hist_004-note199">〔四〕集解孔安國曰：「當何所敬，非唯五刑乎？當何所居，非唯及世輕重所宜乎？」<lb/></note>
<note xml:id="KX2a0001_hist_004-note200">〔五〕集解徐廣曰：「造，一作『遭』．」<lb/></note>
<note xml:id="KX2a0001_hist_004-note201">〔六〕集解孔安國曰：「兩謂囚證．造，至也．兩至具備，則衆獄官聽其入五刑辭．」正義漢書刑法志云：「五聽，<lb/>一曰辭聽，二曰色聽，三曰氣聽，四曰耳聽，五曰目聽．」周禮云「辭不直則言繁，目不直則視眊，耳不直則對答<lb/>惑，色不直則貌赧，氣不直則數喘」也．<lb/></note>
<note xml:id="KX2a0001_hist_004-note202">〔七〕集解孔安國曰：「五辭簡核，信有罪驗，則正之於五刑矣．」<lb/></note>
<note xml:id="KX2a0001_hist_004-note203">〔八〕集解孔安國曰：「不簡核．謂不應五刑，當正五罰，出金贖罪也．」<lb/></note>
<note xml:id="KX2a0001_hist_004-note204">〔九〕集解孔安國曰：「不服，不應罰也．正於五過，從赦免之．」<lb/></note>
<note xml:id="KX2a0001_hist_004-note205">〔一０〕集解孔安國曰：「使與罰名相當．」索隱按：呂刑云「惟官，惟反，惟內，惟貨，惟來」，今此似闕少，或從省文．<lb/></note>
<note xml:id="KX2a0001_hist_004-note206">〔一一〕集解馬融曰：「以此五過出入人罪，與犯法者等．」<lb/></note>
<note xml:id="KX2a0001_hist_004-note207">〔一二〕集解孔安國曰：「刑疑赦從罰，罰疑赦從免，其當清察，能得其理也．」<lb/></note>
<note xml:id="KX2a0001_hist_004-note208">〔一三〕集解孔安國曰：「簡核誠信，有合衆心，惟察其貌，有所考合，重之至也．」索隱訊，依尚書音貌也．<lb/></note>
<note xml:id="KX2a0001_hist_004-note209">〔一四〕集解孔安國曰：「無簡核誠信，不聽治其獄，當嚴敬天威，無輕用刑．」<lb/></note>
<note xml:id="KX2a0001_hist_004-note210">〔一五〕集解徐廣曰：「率即鍰也，音刷．」孔安國曰：「六兩曰鍰．鍰，黃鐵也．」索隱鍰，黃鐵．鋝亦六兩，故馬融<lb/>曰「鋝，量名，與呂刑鍰同」．舊本「率」亦作「選」．<lb/></note>
<note xml:id="KX2a0001_hist_004-note211">〔一六〕集解徐廣曰：「一作『蓰』．五倍曰蓰．」孔安國曰：「倍百為二百鍰也．」索隱灑音戾．蓰音所解反．<lb/></note>
<note xml:id="KX2a0001_hist_004-note212">〔一七〕集解馬融曰：「倍二百為四百鍰也．差者，又加四百之三分一，凡五百三十三三分一也．」正義倍中之差，<lb/>二百去三分一，合三百三十三鍰二兩也．宮刑，其罰五百，臏刑既輕，其數豈加？故孔､馬之說非也．<lb/></note>
<note xml:id="KX2a0001_hist_004-note213">〔一八〕集解徐廣曰：「一作『六』．」<lb/></note>
<note xml:id="KX2a0001_hist_004-note214">〔一〕索隱系本作「伊扈」．<lb/></note>
<note xml:id="KX2a0001_hist_004-note215">〔二〕集解韋昭曰：「康公，密國之君，姬姓也．」正義括地志云：「陰密故城在涇州鶉觚縣西，東接縣城，故密國<lb/>也．」<lb/></note>
<note xml:id="KX2a0001_hist_004-note216">〔三〕集解列女傳曰：「康公母，姓隗氏．」<lb/></note>
<note xml:id="KX2a0001_hist_004-note217">〔四〕正義曹大家云：「羣，衆，粲，皆多之名也．田獵得三獸，王不盡收，以其害深也．」<lb/></note>
<note xml:id="KX2a0001_hist_004-note218">〔五〕正義曹大家云：「公，諸侯也．公之所行與衆人共議也．」<lb/></note>
<note xml:id="KX2a0001_hist_004-note219">〔六〕集解韋昭云：「御，婦官也．參，三也．一族，一父子也．故取姪娣以備三，不參一族之女也．」<lb/></note>
<note xml:id="KX2a0001_hist_004-note220">〔七〕索隱系本作「堅」．<lb/></note>
<note xml:id="KX2a0001_hist_004-note221">〔八〕索隱宋忠曰：「懿王自鎬徙都犬丘，一曰廢丘，今槐里是也．時王室衰，始作詩也．」<lb/></note>
<note xml:id="KX2a0001_hist_004-note222">〔一〕正義紀年云：「三年，致諸侯，烹齊哀公于鼎．」帝王世紀云「十六年崩」也．<lb/></note>
<note xml:id="KX2a0001_hist_004-note223">〔一〕正義芮伯也．<lb/></note>
<note xml:id="KX2a0001_hist_004-note224">〔二〕集解韋昭曰：「極，中也．」<lb/></note>
<note xml:id="KX2a0001_hist_004-note225">〔三〕集解唐固曰：「言文王布錫施利，以載成周道也．」<lb/></note>
<note xml:id="KX2a0001_hist_004-note226">〔一〕集解韋昭曰：「召康公之後穆公虎，為王卿士也．」<lb/></note>
<note xml:id="KX2a0001_hist_004-note227">〔二〕集解韋昭曰：「衞國之巫也．」<lb/></note>
<note xml:id="KX2a0001_hist_004-note228">〔三〕正義監音口銜反．監，察也．以巫人神靈，有謗毀必察也．<lb/></note>
<note xml:id="KX2a0001_hist_004-note229">〔四〕集解韋昭曰：「以目相盻而已．」<lb/></note>
<note xml:id="KX2a0001_hist_004-note230">〔五〕正義上詩風刺．<lb/></note>
<note xml:id="KX2a0001_hist_004-note231">〔六〕集解韋昭曰：「曲，樂曲．」<lb/></note>
<note xml:id="KX2a0001_hist_004-note232">〔七〕正義史，太史也．上書諫．<lb/></note>
<note xml:id="KX2a0001_hist_004-note233">〔八〕正義音針．師，樂太師也．上箴戒之文．<lb/></note>
<note xml:id="KX2a0001_hist_004-note234">〔九〕集解韋昭曰：「無眸子曰瞍．賦公卿列士所獻詩也．」<lb/></note>
<note xml:id="KX2a0001_hist_004-note235">〔一０〕集解韋昭曰：「有眸子而無見曰矇．周禮矇主弦歌，諷誦箴諫之語也．」<lb/></note>
<note xml:id="KX2a0001_hist_004-note236">〔一一〕集解韋昭曰：「庶人卑賤，見時得失，不得達，傳以語王．」正義傳音逐緣反．庶人微賤，見時得失，不得上<lb/>言，乃在街巷相傳語．<lb/></note>
<note xml:id="KX2a0001_hist_004-note237">〔一二〕集解韋昭曰：「近臣，驂僕之屬．」<lb/></note>
<note xml:id="KX2a0001_hist_004-note238">〔一三〕正義言親戚補王過失，及察是非也．<lb/></note>
<note xml:id="KX2a0001_hist_004-note239">〔一四〕集解韋昭曰：「瞽，樂太師．史，太史也．」<lb/></note>
<note xml:id="KX2a0001_hist_004-note240">〔一五〕集解韋昭曰：「耆艾，師傅也．脩理瞽史之教，以聞於王．」<lb/></note>
<note xml:id="KX2a0001_hist_004-note241">〔一六〕集解唐固曰：「下平曰衍，有溉曰沃．」<lb/></note>
<note xml:id="KX2a0001_hist_004-note242">〔一七〕集解韋昭曰：「彘，晉地，漢為縣，屬河東，今曰永安．」正義括地志云：「晉州霍邑縣本漢彘縣，後改彘曰永<lb/>安．從鄗犇晉也．」<lb/></note>
<note xml:id="KX2a0001_hist_004-note243">〔一〕集解韋昭曰：「在危險之中．」<lb/></note>
<note xml:id="KX2a0001_hist_004-note244">〔一〕索隱共音如字．若汲冢紀年則云「共伯和干王位」．共音恭．共，國；伯，爵；和，其名；干，篡也．言共伯攝<lb/>王政，故云「干王位」也．正義共音巨用反．韋昭云：「彘之亂，公卿相與和而脩政事，號曰共和也．」魯連子<lb/>云：「衞州共城縣本周共伯之國也．共伯名和，好行仁義，諸侯賢之．周厲王無道，國人作難，王犇子于彘，諸侯奉<lb/>和以行天子事，號曰『共和』元年．十四年，厲王死於彘，共伯使諸侯奉王子靖為宣王，而共伯復歸國于衞也．」<lb/>世家云：「釐侯十三年，周厲王出犇于彘，共和行政焉．二十八年，周宣王立．四十二年，釐侯卒，太子共伯餘立<lb/>為君．共伯弟和襲攻共伯於墓上，共伯入釐侯羨自殺，衞人因葬釐侯旁，謚曰共伯，而立和為衞侯，是為武公．」<lb/>按：此文共伯不得立，而和立為武公．武公之立在共伯卒後，年歲又不相當，年表亦同，明紀年及魯連子非<lb/>也．<lb/></note>
<note xml:id="KX2a0001_hist_004-note245">〔一〕正義應劭云：「古者天子耕籍田千畝，為天下先．」瓚曰：「籍，蹈籍也．」按：宣王不脩親耕之禮也．<lb/></note>
<note xml:id="KX2a0001_hist_004-note246">〔二〕集解賈逵曰：「文公，文王母弟虢仲之後，為王卿士也．」韋昭曰：「文公，虢叔之後，西虢也．宣王都鎬，在畿內<lb/>也．」正義括地志云：「虢故城在岐州陳倉縣東（西）【四】十里．」又云：「千畝原在晉州岳陽縣北九十里也．」<lb/></note>
<note xml:id="KX2a0001_hist_004-note247">〔三〕索隱國語曰：「虢文公諫曰『夫人之大事在農，上帝之粢盛於是乎出，人之繁庶於是乎生，事之共給於是乎<lb/>在』．」事具載國語．<lb/></note>
<note xml:id="KX2a0001_hist_004-note248">〔四〕索隱地名也，在西河介休縣．<lb/></note>
<note xml:id="KX2a0001_hist_004-note249">〔五〕集解韋昭曰：「西夷別種，四嶽之後也．」<lb/></note>
<note xml:id="KX2a0001_hist_004-note250">〔一〕集解韋昭曰：「敗於姜戎時所亡也．南國，江漢之閒．料，數也．」唐固曰：「南國，南陽也．」<lb/></note>
<note xml:id="KX2a0001_hist_004-note251">〔二〕正義毛萇云：「仲山甫，樊穆仲也．」括地志云：「漢樊縣城在兗州瑕丘縣西南三十五里，古樊國，仲山甫所封<lb/>也．」<lb/></note>
<note xml:id="KX2a0001_hist_004-note252">〔一〕正義周春秋云：「宣王殺杜伯而無辜，後三年，宣王會諸侯田于圃，日中，杜伯起於道左，衣朱衣冠，操朱弓矢，<lb/>射宣王，中心折脊而死．」國語云：「杜伯射王於鄗．」<lb/></note>
<note xml:id="KX2a0001_hist_004-note253">〔二〕集解徐廣曰：「一作『生』．」<lb/></note>
<note xml:id="KX2a0001_hist_004-note254">〔三〕集解徐廣曰：「涇､渭､洛也．」駰按：韋昭云「西周鎬京地震動，故三川亦動」．正義按：涇渭二水在雍州<lb/>北．洛水一名漆沮，在雍州東北，南流入渭．此時以王城為東周，鎬京為西周．<lb/></note>
<note xml:id="KX2a0001_hist_004-note255">〔四〕集解韋昭曰：「伯陽父，周大夫也．」唐固曰：「伯陽父，周柱下史老子也．」<lb/></note>
<note xml:id="KX2a0001_hist_004-note256">〔五〕集解韋昭曰：「過，失也．言民不敢斥王者也．」<lb/></note>
<note xml:id="KX2a0001_hist_004-note257">〔六〕集解韋昭曰：「蒸，升也．陽氣在下，陰氣迫之，使不能升也．」<lb/></note>
<note xml:id="KX2a0001_hist_004-note258">〔七〕集解韋昭曰：「為陰所鎮笮也．」<lb/></note>
<note xml:id="KX2a0001_hist_004-note259">〔八〕集解韋昭曰：「在陰下也．」<lb/></note>
<note xml:id="KX2a0001_hist_004-note260">〔九〕集解韋昭曰：「水土氣通為演．演猶潤也．演則生物，民得用之．」<lb/></note>
<note xml:id="KX2a0001_hist_004-note261">〔一０〕集解韋昭曰：「禹都陽城，伊､洛所近也．」<lb/></note>
<note xml:id="KX2a0001_hist_004-note262">〔一一〕集解韋昭曰：「商人都衞，河水所經也．」<lb/></note>
<note xml:id="KX2a0001_hist_004-note263">〔一二〕集解韋昭曰：「水泉不潤，枯朽而崩也．」<lb/></note>
<note xml:id="KX2a0001_hist_004-note264">〔一三〕集解韋昭曰：「數起於一，終於十，十則更，故曰紀也．」<lb/></note>
<note xml:id="KX2a0001_hist_004-note265">〔一〕索隱襃，國名，夏同姓，姓姒氏．禮婦人稱國及姓．其女是龍漦妖子，為人所收，襃人納之于王，故曰襃姒．<lb/>正義括地志云：「襃國故城在梁州襃城縣東二百步，古襃國也．」<lb/></note>
<note xml:id="KX2a0001_hist_004-note266">〔二〕正義諸國皆有史以記事，故曰史記．<lb/></note>
<note xml:id="KX2a0001_hist_004-note267">〔三〕集解虞翻曰：「龍自號襃之二先君也．」<lb/></note>
<note xml:id="KX2a0001_hist_004-note268">〔四〕集解韋昭曰：「漦，龍所吐沫．沫，龍之精氣也．」<lb/></note>
<note xml:id="KX2a0001_hist_004-note269">〔五〕集解韋昭曰：「以簡策之書告龍，而請其漦也．」<lb/></note>
<note xml:id="KX2a0001_hist_004-note270">〔六〕集解韋昭曰：「櫝，匱也．」<lb/></note>
<note xml:id="KX2a0001_hist_004-note271">〔七〕集解虞翻曰：「末年，王流彘之歲．」<lb/></note>
<note xml:id="KX2a0001_hist_004-note272">〔八〕集解韋昭曰：「譟，讙呼也．」唐固曰：「羣呼曰譟．」<lb/></note>
<note xml:id="KX2a0001_hist_004-note273">〔九〕索隱亦作「蚖」，音元．玄蚖，蜤蜴也．<lb/></note>
<note xml:id="KX2a0001_hist_004-note274">〔一０〕集解韋昭曰：「毀齒曰齔．女七歲而毀齒也．」<lb/></note>
<note xml:id="KX2a0001_hist_004-note275">〔一一〕正義笄音雞．禮記云：「女子許嫁而笄．」鄭玄云：「笄，今簪．」<lb/></note>
<note xml:id="KX2a0001_hist_004-note276">〔一二〕集解韋昭曰：「山桑曰檿．弧，弓也．箕，木名．服，矢房也．」<lb/></note>
<note xml:id="KX2a0001_hist_004-note277">〔一三〕集解徐廣曰：「妖，一作『夭』．夭，幼少也．」<lb/></note>
<note xml:id="KX2a0001_hist_004-note278">〔一四〕正義夫婦賣檿弧者，宣王欲執戮之，遂逃于路，遇此妖子，哀而收之．<lb/></note>
<note xml:id="KX2a0001_hist_004-note279">〔一五〕正義國語云：「周幽王伐有襃，襃人以襃姒女焉，與虢石甫比也．」<lb/></note>
<note xml:id="KX2a0001_hist_004-note280">〔一六〕索隱左傳所謂「攜王奸命」是也．<lb/></note>
<note xml:id="KX2a0001_hist_004-note281">〔一〕正義峯遂二音．晝日燃熢以望火煙，夜舉燧以望火光也．熢，土魯也．燧，炬火也．皆山上安之，有寇舉之．<lb/></note>
<note xml:id="KX2a0001_hist_004-note282">〔一〕集解徐廣曰：「佞，一作『諂』．」<lb/></note>
<note xml:id="KX2a0001_hist_004-note283">〔二〕索隱繒，國名，夏同姓．正義繒，自陵反．國語云「繒，姒姓，夏禹後」．括地志云：「繒縣在沂州承縣，古侯<lb/>國，禹後．」<lb/></note>
<note xml:id="KX2a0001_hist_004-note284">〔三〕索隱在新豐縣南，故驪戎國也．舊音黎．徐廣音力知反．正義括地志云：「驪山在雍州新豐縣南十六<lb/>里．土地記云驪山即藍田山．」按：驪山之陽即藍田山．<lb/></note>
<note xml:id="KX2a0001_hist_004-note285">〔四〕集解汲冢紀年曰：「自武王滅殷以至幽王，凡二百五十七年也．」正義按：汲冢書，晉咸和五年汲郡汲縣發<lb/>魏襄王冢，得古書冊七十五卷．<lb/></note>
<note xml:id="KX2a0001_hist_004-note286">〔一〕正義即王城也．平王以前號東都，至敬王以後及戰國為西周也．<lb/></note>
<note xml:id="KX2a0001_hist_004-note287">〔二〕集解周禮曰：「九命作伯．」鄭衆云：「長諸侯為方伯．」<lb/></note>
<note xml:id="KX2a0001_hist_004-note288">〔一〕正義音甫．<lb/></note>
<note xml:id="KX2a0001_hist_004-note289">〔一〕索隱在魯隱公六年．<lb/></note>
<note xml:id="KX2a0001_hist_004-note290">〔二〕索隱左傳鄭伯以璧假許田，卒易祊．祊是鄭祀太山之田，許是魯朝京師之湯沐邑，有周公廟，鄭以其近，故易<lb/>取之．此云「許田天子用事太山田」，誤．正義杜預云：「成王營王城，有遷都之志，故賜周公許田，以為魯國<lb/>朝宿之邑，後世因而立周公別廟焉．鄭桓公友，周宣王之母弟，封鄭，有助祭泰山湯沐邑在祊．鄭以天子不能復<lb/>巡狩，故欲以祊易許田，各從本國所近之宜也．恐魯以周公別廟為疑，故云已廢泰山之祀，而欲為魯祀周公，遜<lb/>辭以求也．」括地志云：「許田在許州許昌縣南四十里，有魯城，周公廟在城中．祊田在沂州費縣東南．」按：宛，<lb/>鄭大夫．<lb/></note>
<note xml:id="KX2a0001_hist_004-note291">〔三〕正義子允令公子翬殺隱公也．<lb/></note>
<note xml:id="KX2a0001_hist_004-note292">〔四〕索隱在魯桓五年．<lb/></note>
<note xml:id="KX2a0001_hist_004-note293">〔五〕索隱左傳繻葛之役，祝聃射王中肩是也．<lb/></note>
<note xml:id="KX2a0001_hist_004-note294">〔一〕集解賈逵曰：「莊王弟子儀也．」<lb/></note>
<note xml:id="KX2a0001_hist_004-note295">〔二〕集解賈逵曰：「辛伯，周大夫也．」<lb/></note>
<note xml:id="KX2a0001_hist_004-note296">〔三〕索隱左傳曰：「初，子儀有寵於桓王，桓王屬諸周公．辛伯諫曰：『並后匹嫡，兩政耦國，亂之本也．』周公不<lb/>從，故及於難．」然周公阿先王旨，自取誅夷，辛伯正君臣之義，卒安王業，二卿優劣誠可識也．<lb/></note>
<note xml:id="KX2a0001_hist_004-note297">〔四〕正義杜預云：「南燕，姞姓也．」<lb/></note>
<note xml:id="KX2a0001_hist_004-note298">〔一〕正義釐音僖．<lb/></note>
<note xml:id="KX2a0001_hist_004-note299">〔一〕索隱系本名毋涼．正義謐作「毋涼」也．<lb/></note>
<note xml:id="KX2a0001_hist_004-note300">〔二〕正義杜預云：「姚姓也．」<lb/></note>
<note xml:id="KX2a0001_hist_004-note301">〔三〕索隱莊王子，釐王弟，惠王之叔父也．<lb/></note>
<note xml:id="KX2a0001_hist_004-note302">〔四〕集解左傳曰大臣，蒍國也．<lb/></note>
<note xml:id="KX2a0001_hist_004-note303">〔五〕集解左傳曰五人者，蒍國，邊伯､詹父､子禽､祝跪也．<lb/></note>
<note xml:id="KX2a0001_hist_004-note304">〔六〕正義南燕，滑州胙城．衞，澶州衞南也．<lb/></note>
<note xml:id="KX2a0001_hist_004-note305">〔七〕正義左傳云蘇忿生十二邑，桓王奪蘇子十二邑與鄭，故蘇子同五大夫伐惠王．溫，十二邑之一也．杜預云河<lb/>內溫縣也．<lb/></note>
<note xml:id="KX2a0001_hist_004-note306">〔八〕集解服虔曰：「櫟，鄭大都．」正義杜預云：「櫟，今河南陽翟縣也．」<lb/></note>
<note xml:id="KX2a0001_hist_004-note307">〔九〕集解賈逵曰：「徧舞，皆舞六代之樂也．」<lb/></note>
<note xml:id="KX2a0001_hist_004-note308">〔一０〕正義賈逵云：「鄭厲公突､虢公林父也．」<lb/></note>
<note xml:id="KX2a0001_hist_004-note309">〔一〕集解左傳曰：「陳媯歸于京師，實惠后也．」正義按：陳國，舜後，媯姓也．<lb/></note>
<note xml:id="KX2a0001_hist_004-note310">〔二〕索隱惠王子，襄王弟，封於甘，故左傳稱甘昭公．正義惠王子，襄王弟，封之於甘．括地志云：「故甘城在<lb/>洛州河南縣西南二十五里．左傳云甘昭公，王子叔帶也．洛陽記云河南縣西南二十五里，甘水出焉，北流入<lb/>洛．山上有甘城，即甘公菜邑也．」<lb/></note>
<note xml:id="KX2a0001_hist_004-note311">〔三〕集解服虔曰：「戎伐周，晉伐戎救周，故和也．」<lb/></note>
<note xml:id="KX2a0001_hist_004-note312">〔四〕集解杜預曰：「國子，高子，天子所命為齊守臣，皆上卿也．」<lb/></note>
<note xml:id="KX2a0001_hist_004-note313">〔五〕集解賈逵曰：「節，時也．」王肅曰：「春秋聘享之節也．」<lb/></note>
<note xml:id="KX2a0001_hist_004-note314">〔六〕集解服虔曰：「陪，重也．諸侯之臣於天子，故曰陪臣．」<lb/></note>
<note xml:id="KX2a0001_hist_004-note315">〔七〕集解賈逵曰：「舅氏，言伯舅之使也．」正義武王娶太公女為后，故呼舅氏，遠言之，我善汝有平戎之功勳．<lb/></note>
<note xml:id="KX2a0001_hist_004-note316">〔八〕正義杜預云：「管仲不敢以職自高，卒受本位之禮也．」<lb/></note>
<note xml:id="KX2a0001_hist_004-note317">〔九〕集解左傳曰：「王召之．」<lb/></note>
<note xml:id="KX2a0001_hist_004-note318">〔一〕集解賈逵曰：「滑，姬姓之國．」駰按：左傳曰「滑人叛鄭而服於衞」也．正義杜預云滑國都費，河南緱氏縣，<lb/>為秦所滅，時屬鄭､晉，後屬周．事在魯釐公二十年．括地志云：「緱氏故城本費城也，在洛州緱氏縣（南）東二十<lb/>五里也．」<lb/></note>
<note xml:id="KX2a0001_hist_004-note319">〔二〕集解賈逵曰：「二子，周大夫．」<lb/></note>
<note xml:id="KX2a0001_hist_004-note320">〔三〕集解服虔曰：「惠王以后之鞶鑒與鄭厲公，而獨與虢公玉爵．」正義左傳云：「莊公二十一年，王巡虢狩，虢<lb/>公為王宮于蚌，王與之酒泉，鄭伯之享王，王以后之鞶鑒與之．虢公請器，王與之爵．鄭伯由是怨王也．」杜預<lb/>云：「后鞶帶而以鏡為飾也．爵，飲酒器也．蚌，地．酒泉，周邑．」<lb/></note>
<note xml:id="KX2a0001_hist_004-note321">〔四〕集解服虔曰：「滑，小國，近鄭，世世服從，而更違叛，鄭師伐之，聽命，後自愬於王，王以與衞．」<lb/></note>
<note xml:id="KX2a0001_hist_004-note322">〔五〕集解服虔曰：「富辰，周大夫．」<lb/></note>
<note xml:id="KX2a0001_hist_004-note323">〔六〕集解唐固曰：「譚伯，周大夫原伯､毛伯也．」索隱按：國語亦云「殺譚伯」，而左傳太叔之難，獲周公忌父､原<lb/>依之，不從左傳說也．<lb/></note>
<note xml:id="KX2a0001_hist_004-note324">〔一〕正義公羊傳云：「王者無外，此其言出，何？不能事母也．」<lb/></note>
<note xml:id="KX2a0001_hist_004-note325">〔二〕集解杜預曰︰「鄭南氾在襄城縣南．」正義氾音凡．括地志云：「故氾城在許州襄城縣一里．左傳云『天王<lb/>出居於鄭，處於氾』是．」<lb/></note>
<note xml:id="KX2a0001_hist_004-note326">〔三〕正義括地志云：「故溫城在懷州溫縣西三十里，漢､晉為縣，本周司寇蘇忿生之邑．左傳云周與鄭人蘇忿生十<lb/>二邑，溫其一也．地理志云溫縣，故國，己姓，蘇忿生所封也．」<lb/></note>
<note xml:id="KX2a0001_hist_004-note327">〔四〕正義賈逵云：「晉有功，賞之以地，楊樊､溫､原､攢茅之田也．」<lb/></note>
<note xml:id="KX2a0001_hist_004-note328">〔五〕集解賈逵曰：「河陽，晉之溫也．踐土，鄭地名，在河內．」正義括地志云：「故王宮在鄭州滎澤縣西北十五里<lb/>王宮城中．左傳云晉文公敗楚于城濮，至于衡雍，作王宮于踐土也．」按：王城則所作在踐土城內．東北隅有踐<lb/>土臺，東去衡雍三十餘里也．<lb/></note>
<note xml:id="KX2a0001_hist_004-note329">〔六〕集解左傳曰：「仲尼曰『以臣召君，不可以訓』，故書曰『狩』．」<lb/></note>
<note xml:id="KX2a0001_hist_004-note330">〔一〕集解地理志陸渾縣屬弘農郡．正義渾音魂．杜預云：「允姓之戎居陸渾，在秦､晉西北，二國誘而徙之伊<lb/>川，遂從戎號，今洛州陸渾縣，取其號也．」後漢書云陸渾戎自瓜州遷於伊川．左傳云：「初，平王之東遷也，辛有<lb/>適伊川，見被髮而祭於野者，曰『不及百年，此其戎乎？其禮先亡矣』．」按：至僖公二十二年秋，秦､晉遷陸渾之<lb/>戎於伊川，計至辛有言，適百年也．括地志云：「故麻城謂之蠻中，在汝州梁縣界．左傳『單浮餘圍蠻氏』，杜預<lb/>云『城在河南新城東南，伊洛之戎陸渾蠻氏城也．俗以為麻蠻聲相近故耳』．」按：新城，今伊闕縣是也．<lb/></note>
<note xml:id="KX2a0001_hist_004-note331">〔二〕集解賈逵曰：「王孫滿，周大夫也．」<lb/></note>
<note xml:id="KX2a0001_hist_004-note332">〔一〕集解皇覽曰：「靈王冢在河南城西南柏亭西周山上．蓋以靈王生而有髭，而神，故謚靈王．其冢，民祀之不<lb/>絕．」<lb/></note>
<note xml:id="KX2a0001_hist_004-note333">〔二〕索隱名貴．按國語景王二十一年鑄大錢及無射，單穆公及泠州鳩各設辭以諫．今此不言，亦其疏略耳．<lb/></note>
<note xml:id="KX2a0001_hist_004-note334">〔三〕集解賈逵曰：「景王之長庶子．」<lb/></note>
<note xml:id="KX2a0001_hist_004-note335">〔四〕正義左傳云：「子朝用成周之寶珪沈於河，津人得諸河上．」杜預云：「禱河求福也，珪自出水也．」按：「河神不<lb/>敢受故．<lb/></note>
<note xml:id="KX2a0001_hist_004-note336">〔五〕集解皇覽曰：「景王冢在洛陽太倉中．秦封呂不韋洛陽十萬戶，故大其城并圍景王冢也．」<lb/></note>
<note xml:id="KX2a0001_hist_004-note337">〔六〕集解賈逵曰：「敬王，猛母弟．」<lb/></note>
<note xml:id="KX2a0001_hist_004-note338">〔一〕集解賈逵曰：「澤邑，周地也．」<lb/></note>
<note xml:id="KX2a0001_hist_004-note339">〔二〕集解春秋曰：「子朝犇楚．」皇覽曰：「子朝冢在南陽西鄂縣．今西鄂晁氏自謂子朝後也．」<lb/></note>
<note xml:id="KX2a0001_hist_004-note340">〔一〕集解徐廣曰：「皇甫謐曰敬王四十四年，元己卯，崩壬戌也．」<lb/></note>
<note xml:id="KX2a0001_hist_004-note341">〔二〕集解徐廣曰：「世本云貞王介也．」<lb/></note>
<note xml:id="KX2a0001_hist_004-note342">〔三〕集解徐廣曰：「世本云元王赤也．」皇甫謐曰：「元王十一年癸未，三晉滅智伯，二十八年崩，三子爭立，立應為<lb/>貞定王．」索隱系本云元王赤，皇甫謐云貞定王．考據二文，則是元有兩名，一名仁，一名赤．如史記，則元<lb/>王為定王父，定王即貞王也；依系本，則元王是貞王子．必有一乖誤．然此「定」當為「貞」，字誤耳．豈周家有<lb/>兩定王，代數又非遠乎？皇甫謐見此，疑而不決，遂彌縫史記､系本之錯謬，因謂為貞定王，未為得也．<lb/></note>
<note xml:id="KX2a0001_hist_004-note343">〔一〕集解徐廣曰：「皇甫謐曰貞定王十年，元癸亥，崩壬申．」<lb/></note>
<note xml:id="KX2a0001_hist_004-note344">〔一〕集解徐廣曰：「皇甫謐曰考哲王元辛丑，崩乙卯．」<lb/></note>
<note xml:id="KX2a0001_hist_004-note345">〔一〕正義帝王世紀云：「考哲王封弟揭於河南，續周公之官，是為西周桓公．」按：自敬王遷都成周，號東周也．桓<lb/>公都王城，號西周桓公．<lb/></note>
<note xml:id="KX2a0001_hist_004-note346">〔二〕集解徐廣曰：「惠公之子也．」正義鞏音拱．郭緣生述征記鞏縣，周地，鞏伯邑．史記周顯王二年西周惠公<lb/>封少子班於鞏，以奉王室，為東周惠公也．子武公，為秦所滅．<lb/></note>
<note xml:id="KX2a0001_hist_004-note347">〔三〕索隱考王封其弟于河南，為桓公．卒，子威公立．卒，子惠公立．長子曰西周公．又封少子於鞏，乃襲父號曰<lb/>東周惠公．於是有東西二周也．按：系本「西周桓公名揭，居河南；東周惠公名班，居洛陽」是也．<lb/></note>
<note xml:id="KX2a0001_hist_004-note348">〔一〕集解徐廣曰：「皇甫謐曰元丙辰，崩己卯．」駰案：宋衷曰「威烈王葬洛陽城中東北隅」也．<lb/></note>
<note xml:id="KX2a0001_hist_004-note349">〔一〕集解皇甫謐曰：「安王元庚辰，崩乙巳．」<lb/></note>
<note xml:id="KX2a0001_hist_004-note350">〔二〕索隱老子列傳曰「儋即老子」耳，又曰「非也」，驗其年代是別人．正義幽王時有伯陽甫．唐固曰：「伯陽甫，<lb/>老子也．」按：幽王元年至孔子卒三百餘年，孔子卒後一百二十九年，儋見秦獻公．然老子當孔子時，唐固說非<lb/>也．<lb/></note>
<note xml:id="KX2a0001_hist_004-note351">〔三〕正義秦本紀云獻公十一年見，見後十五年，周顯王致文武胙於秦孝公，是復合時也．<lb/></note>
<note xml:id="KX2a0001_hist_004-note352">〔四〕集解應劭曰：「周孝王封伯翳之後為侯伯，與周別五百載．至昭王時，西周君臣自歸受罪，獻其邑三十六城，合<lb/>也．」韋昭曰：「周封秦為始別，謂秦仲也．五百歲，謂從秦仲至孝公彊大，顯王致伯，與之親合也．」索隱按：<lb/>周封非子為附庸，邑之秦，號曰秦嬴，是始合也．及秦襄公始列為諸侯，是別之也．自秦列為諸侯，至昭王五十<lb/>二年，西周君臣獻邑三十六城以入於秦，凡五百一十六年，是合也．云「五百」，舉其大數．<lb/></note>
<note xml:id="KX2a0001_hist_004-note353">〔五〕集解徐廣曰：「從此後十七年而秦昭王立．」駰案：韋昭曰「武王､昭王皆伯，至始皇而王天下」．索隱霸王，<lb/>謂始皇也．自周以邑入秦，至始皇初立，政由太后､嫪，至九年誅，正十七年．正義周始與秦國合者，謂<lb/>周､秦俱黃帝之後，至非子未別封，是合也．而別者，謂非子末年，周封非子為附庸，邑之秦，後二十九君，至秦孝<lb/>公二年五百載，周顯王致文武胙於秦孝公，復與之親，是復合也．合十七歲而霸王者出，謂從秦孝公三年至十九<lb/>年周顯王致胙於秦孝公，是霸也．孝公子惠王稱王，是王者出也．然五百載者，非子生秦侯已下二十八君，至<lb/>孝公二年，都合四百八十六年，兼非子邑秦之後十四年，則成五百．<lb/></note>
<note xml:id="KX2a0001_hist_004-note354">〔一〕正義扁，邊典反．<lb/></note>
<note xml:id="KX2a0001_hist_004-note355">〔二〕集解胙，膰肉也．左傳曰：「王使宰孔賜齊侯胙，曰天子有事于文武．」<lb/></note>
<note xml:id="KX2a0001_hist_004-note356">〔三〕正義秦本紀云惠王十三年，與韓､魏､趙並稱王．<lb/></note>
<note xml:id="KX2a0001_hist_004-note357">〔四〕索隱謂韓､魏､齊､趙也．<lb/></note>
<note xml:id="KX2a0001_hist_004-note358">〔一〕索隱皇甫謐云名誕．赧非謚，謚法無赧．正以微弱，竊鈇逃債，赧然慙愧，故號曰「赧」耳．又按：尚書中候以<lb/>「赧」為「然」，鄭玄云「然讀曰赧」．王劭按：古音人扇反，今音奴板反．爾雅曰面慙曰赧．<lb/></note>
<note xml:id="KX2a0001_hist_004-note359">〔二〕索隱西周，河南也．東周，鞏也．王赧微弱，西周與東分主政理，各居一都，故曰東西周．按：高誘曰西周王<lb/>城，今河南．東周成周，故洛陽之地．<lb/></note>
<note xml:id="KX2a0001_hist_004-note360">〔三〕正義敬王從王城東徙成周，十世至王赧，從成周西徙王城，西周武公居焉．<lb/></note>
<note xml:id="KX2a0001_hist_004-note361">〔一〕集解徐廣曰：「惠公之長子．」索隱按：戰國策作東周武公．<lb/></note>
<note xml:id="KX2a0001_hist_004-note362">〔二〕正義翦音子踐反，楚臣也．<lb/></note>
<note xml:id="KX2a0001_hist_004-note363">〔三〕正義楚臣也．<lb/></note>
<note xml:id="KX2a0001_hist_004-note364">〔四〕正義言以地資公子咎請為太子，周若不許，是楚於周交益疏．<lb/></note>
<note xml:id="KX2a0001_hist_004-note365">〔五〕正義楚命翦適周，諷周君欲立誰，以微言告於翦，翦令楚（賀）【資】之以地，周果立咎為太子也．此以上至「西<lb/>周武公」，是楚令周立公子咎為太子也．<lb/></note>
<note xml:id="KX2a0001_hist_004-note366">〔一〕正義括地志云：「故韓城一名宜陽城，在洛州福昌縣東十四里，即韓宜陽縣城也．」<lb/></note>
<note xml:id="KX2a0001_hist_004-note367">〔二〕索隱宜陽，韓地，秦攻而楚救之，周為韓出兵，而楚疑周為秦，因加兵伐周．<lb/></note>
<note xml:id="KX2a0001_hist_004-note368">〔三〕索隱蘇代為周說楚王，王何以道周為秦，周實不為秦也．今王責周道為秦，周懼楚，必入秦，是為禍也．<lb/></note>
<note xml:id="KX2a0001_hist_004-note369">〔四〕索隱周、秦相近，秦欲并周而外睦於周，故當時諸侯咸謂「周秦」．<lb/></note>
<note xml:id="KX2a0001_hist_004-note370">〔五〕正義解音紀買反．代言周若知楚疑親秦，其計定不可解免，周必親於秦也．是為秦取周精妙之計．<lb/></note>
<note xml:id="KX2a0001_hist_004-note371">〔六〕正義代言為王計者，周親秦，因而善之；周不親，亦言善之．楚若善周，周必疏於秦也．<lb/></note>
<note xml:id="KX2a0001_hist_004-note372">〔七〕正義郢，楚都也．楚既親周，秦必絕周親楚矣．以上至「八年」，蘇代說楚合周．<lb/></note>
<note xml:id="KX2a0001_hist_004-note373">〔一〕正義上「借」音精夕反，下音子夜反．<lb/></note>
<note xml:id="KX2a0001_hist_004-note374">〔二〕正義烏減反，又於點反．<lb/></note>
<note xml:id="KX2a0001_hist_004-note375">〔三〕索隱周君，西周武公也．時王赧微弱，不主盟會，寄居西周耳．<lb/></note>
<note xml:id="KX2a0001_hist_004-note376">〔四〕集解徐廣曰：「一作『何』．應劭（曰）氏姓注云以何姓為韓後．」<lb/></note>
<note xml:id="KX2a0001_hist_004-note377">〔五〕正義質音竹利反．使音所吏反．質使，令公子及重臣等往楚為質，使秦疑楚，又得不信周也．質平敵不相負<lb/>也．<lb/></note>
<note xml:id="KX2a0001_hist_004-note378">〔六〕正義又謂秦曰：「韓強與周地，令秦疑周親韓，則周不敢不受，秦必無巧辭而令周不敢（不）受韓地也．」<lb/></note>
<note xml:id="KX2a0001_hist_004-note379">〔七〕索隱此史厭說韓，令與周地，使質於楚，令秦疑楚不信周，得不假道伐韓，而猶聽命於秦．<lb/></note>
<note xml:id="KX2a0001_hist_004-note380">〔一〕索隱按：戰國策云或人為周君謂魏王云者也．<lb/></note>
<note xml:id="KX2a0001_hist_004-note381">〔二〕索隱高誘注戰國策曰：「以魏兵在河南為辭，周君不往朝秦也．」<lb/></note>
<note xml:id="KX2a0001_hist_004-note382">〔三〕正義南陽，今懷州也．杜預云在晉山南河北．以上至「秦召西周君」，是西周君說韓令出兵河南謀秦也．<lb/></note>
<note xml:id="KX2a0001_hist_004-note383">〔一〕正義為音于偽反．乃或人為東周說韓王，令按兵無出，則周德韓矣．<lb/></note>
<note xml:id="KX2a0001_hist_004-note384">〔二〕正義韓按兵不出伐東周，而東周甚媿韓之恩德也．<lb/></note>
<note xml:id="KX2a0001_hist_004-note385">〔三〕正義韓出兵助西周，雖不攻東周，西周媿其佐助，寶器必盡歸於韓．以上至「東周與西周戰」，是或人說韓令無<lb/>救西周也．<lb/></note>
<note xml:id="KX2a0001_hist_004-note386">〔一〕集解徐廣曰：「陽翟雍氏城也．戰國策曰『韓兵入西周，西周令成君辯說秦求救』，當是說此事而脫誤也．」<lb/>索隱如徐此說，自合當改而注結之，不合與「楚圍雍氏」連注．正義雍音於恭反．括地志云：「故雍城在<lb/>洛州陽翟縣東北二十五里，故老云黃帝臣雍父作杵臼所封也．」按：其地時屬韓也．<lb/></note>
<note xml:id="KX2a0001_hist_004-note387">〔二〕集解徐廣曰：「今河南新城縣高都城也．」索隱高誘云：「高都，韓邑，今屬上黨也．」正義括地志云；「高<lb/>都故城一名郜都城，在洛州伊闕縣北三十五里．」<lb/></note>
<note xml:id="KX2a0001_hist_004-note388">〔三〕集解漢書百官表曰：「相國，秦官．」駰謂韓亦有相國，然則諸國共放秦也．索隱相國，公仲侈也．<lb/></note>
<note xml:id="KX2a0001_hist_004-note389">〔四〕正義謂楚兵弊弱也．<lb/></note>
<note xml:id="KX2a0001_hist_004-note390">〔五〕索隱已，止也．<lb/></note>
<note xml:id="KX2a0001_hist_004-note391">〔六〕正義言幸甚也．<lb/></note>
<note xml:id="KX2a0001_hist_004-note392">〔七〕正義以上至「楚圍雍氏」，是蘇代為東周說韓，令不徵甲而得高都．<lb/></note>
<note xml:id="KX2a0001_hist_004-note393">〔一〕集解徐廣曰：「扑，一作『仆』．戰國策曰秦敗魏將犀武於伊闕．」<lb/></note>
<note xml:id="KX2a0001_hist_004-note394">〔二〕集解地理志曰西河郡有藺、離石二縣．正義藺音力刃反．括地志云：「離石縣，今石州所理縣也．」藺近離<lb/>石，皆趙二邑．<lb/></note>
<note xml:id="KX2a0001_hist_004-note395">〔三〕正義謂伊闕塞也，在洛州南十九里．伊闕山今名鍾山．酈元注水經云：「兩山相對，望之若闕，伊水歷其閒，故<lb/>謂之伊闕．」按：今謂之龍門，禹鑿以通水也．<lb/></note>
<note xml:id="KX2a0001_hist_004-note396">〔四〕索隱按：列女傳云「左手如拒，右手如附枝，右手發之，左手不知，此射之道也」．又越絕書曰「左手如附泰山，<lb/>右手如抱嬰兒」．<lb/></note>
<note xml:id="KX2a0001_hist_004-note397">〔五〕索隱言不以其善而且停息．息，止也．<lb/></note>
<note xml:id="KX2a0001_hist_004-note398">〔六〕索隱息猶[⿱𠫓廾]．言并[⿱𠫓廾]前善．<lb/></note>
<note xml:id="KX2a0001_hist_004-note399">〔七〕正義以上至「三十四年」，是蘇厲為周說白起無伐梁也．<lb/></note>
<note xml:id="KX2a0001_hist_004-note400">〔一〕集解徐廣曰；「一作『厄』．」正義司馬彪云：「華陽，亭名，在密縣．秦昭王三十三年，秦背魏約，使客卿胡傷<lb/>擊魏將芒卯華陽，破之．」六國年表云：「白起擊魏華陽，芒卯走．」括地志云：「故華陽城在鄭州管城縣南四十里<lb/>是．」按：馬犯見秦破魏華陽約，懼周危，故謂「請梁城周」也．<lb/></note>
<note xml:id="KX2a0001_hist_004-note401">〔二〕索隱華陽，地名．司馬彪曰：「華陽，亭名，在密縣．秦昭王三十三年，秦背魏約，使客卿胡傷擊魏將芒卯華陽，<lb/>破之．」是馬犯見秦破魏約，懼周危，故謂周君請梁城周，而設詭計也．<lb/></note>
<note xml:id="KX2a0001_hist_004-note402">〔三〕正義馬犯，周臣也．乃說梁王曰，秦破魏華陽之軍，去周甚近，周王憂懼國破，猶身之重病，若死，則犯必死<lb/>也．<lb/></note>
<note xml:id="KX2a0001_hist_004-note403">〔四〕索隱圖，謀也．犯謂梁王，我方入鼎於王，王當謀救援己也．<lb/></note>
<note xml:id="KX2a0001_hist_004-note404">〔五〕正義戍，守也．周雖未入九鼎於梁，而梁信馬犯矯言，遂與之卒，令守周．<lb/></note>
<note xml:id="KX2a0001_hist_004-note405">〔六〕正義梁兵非戍周也，將漸伐周而取九鼎寶器，王若不信，試出師於境，以觀梁王之變也．<lb/></note>
<note xml:id="KX2a0001_hist_004-note406">〔七〕正義馬犯說秦，得秦出兵於境，又重歸說梁王也．<lb/></note>
<note xml:id="KX2a0001_hist_004-note407">〔八〕索隱按：戰國策「甚」作「瘉」．犯請後可而復之者，言王病愈，所圖不遂，請得在後有可之時以鼎入梁也．<lb/>正義復音扶富反．復，重也．秦既破華陽軍，今又出兵境上，是周國病秦久矣．犯前請卒戍周，諸侯皆心疑梁<lb/>取周，後可更重請益卒守周乎？<lb/></note>
<note xml:id="KX2a0001_hist_004-note408">〔九〕索隱梁實圖周九鼎，且外遣卒戍周和合．秦舉兵欲侵周，梁不救周，是本無善周之事，止是欲周危而取九鼎，<lb/>故諸侯皆心不信梁矣．故不如匿事端，使卒為周城．正義既諸侯生心，不如令卒便為築城，以隱匿疑伐周<lb/>之事端，絕諸侯不信之心．梁王遂使城周，解諸侯之疑也．<lb/></note>
<note xml:id="KX2a0001_hist_004-note409">〔一０〕正義以上至「四十二年」，是馬犯說梁王為周築城也．<lb/></note>
<note xml:id="KX2a0001_hist_004-note410">〔一〕索隱（最）〔〕音詞喻反，周之公子也．<lb/></note>
<note xml:id="KX2a0001_hist_004-note411">〔二〕集解徐廣曰：「地理志云應，今潁川父城縣應鄉是也．」索隱戰國策作「原」．原，周地．太后，秦昭王母宣太<lb/>后羋氏也．正義括地志云：「故應城，殷時應國，在（城）父【城】．」按：應城此時屬周．太后，秦昭王母宣太<lb/>后羋氏．<lb/></note>
<note xml:id="KX2a0001_hist_004-note412">〔三〕正義客謂周曰，周君與秦交善，是之功也．與秦交惡，勸周君入秦者周，今必得勸周君之罪也．以上至<lb/>「四十五年」，是周客說周，令周君以應入秦，得交善而歸也．<lb/></note>
<note xml:id="KX2a0001_hist_004-note413">〔四〕正義令音力政反．秦欲攻周，周說秦曰，周，天子之國，雖有重器名寶，土地狹少，不足利秦國．王若攻之，<lb/>乃有攻天子之聲，而令天下以攻天于之聲畏秦，使諸侯歸於齊，秦兵空獘於周，則秦不王矣．是天下欲獘秦，故<lb/>勸王攻周，令秦受天下獘，而令教命不行於諸侯矣．以上至「秦攻周」，是周說秦也．<lb/></note>
<note xml:id="KX2a0001_hist_004-note414">〔一〕正義以秦輕易周相，故相國於是反歸周也．<lb/></note>
<note xml:id="KX2a0001_hist_004-note415">〔二〕正義言秦之輕相國重相國，亦未可知．<lb/></note>
<note xml:id="KX2a0001_hist_004-note416">〔三〕集解徐廣曰：「一作『』，亦古之聚字．」<lb/></note>
<note xml:id="KX2a0001_hist_004-note417">〔四〕正義按：周聚事齊而和於齊周，故得齊重．今相國又得秦重，是相國收秦，周聚收齊，周常不失大國之交也．<lb/></note>
<note xml:id="KX2a0001_hist_004-note418">〔五〕正義三晉，韓、魏、趙也．以上至「五十八年」，是客說周相國，令報三國之情，得秦重也．<lb/></note>
<note xml:id="KX2a0001_hist_004-note419">〔一〕集解徐廣曰：「陽城有負黍聚．」正義括地志云：「陽城，洛州縣也．負黍亭在陽城縣西南三十五里．故周<lb/>邑．左傳云『鄭伐周負黍』是也．」今屬韓國也．<lb/></note>
<note xml:id="KX2a0001_hist_004-note420">〔二〕集解文穎曰：「關東為從，關西為橫．」孟康曰：「南北為從，東西為橫．」瓚曰：「以利合曰從，以威勢相脅曰<lb/>橫．」正義按：諸說未允．關東地南北長，長為從，六國共居之．關西地東西廣，廣為橫，秦獨居之．<lb/></note>
<note xml:id="KX2a0001_hist_004-note421">〔三〕正義西周以秦取韓陽城、負黍，恐懼，倍秦之約，共諸侯連從，領天下銳師，從洛州南出伊闕攻秦軍，令不得通<lb/>陽城．<lb/></note>
<note xml:id="KX2a0001_hist_004-note422">〔四〕集解漢書百官表曰：「前、後、左、右將軍，皆周末官也．」正義摎音紀虬反．<lb/></note>
<note xml:id="KX2a0001_hist_004-note423">〔五〕正義謂西周武公．<lb/></note>
<note xml:id="KX2a0001_hist_004-note424">〔六〕索隱秦昭王之五十二年．<lb/></note>
<note xml:id="KX2a0001_hist_004-note425">〔一〕集解宋衷曰：「謚曰西周武公．」索隱非也．徐以西周武公是惠公之長子，此周君即西周武公也．蓋此時<lb/>武公與王赧皆卒，故連言也．正義劉伯莊云：「赧是慙恥之甚，輕微危弱，寄住東西，足為慙赧，故號之曰<lb/>赧．」帝王世紀云：「名誕．雖居天子之位號，為諸侯之所役逼，與家人無異．名負責於民，無以得歸，乃上臺避<lb/>之，故周人名其臺曰逃責臺．」<lb/></note>
<note xml:id="KX2a0001_hist_004-note426">〔二〕集解徐廣曰：「󷕮音憚．󷕮狐聚與陽人聚相近，在洛陽南百五十里梁、新城之閒．」索隱西周，蓋武公之太<lb/>子文公也．武公卒而立，為秦所遷．而東周亦不知其名號．戰國策雖有周文君，亦不知滅時定當何主．蓋周室<lb/>衰微，略無紀錄，故太史公雖考衆書以卒其事，然二國代系甚不分明．正義括地志云：「汝州外古梁城即󷕮<lb/>狐聚也．陽人故城即陽人聚也，在汝州梁縣西四十里，秦遷東周君地．梁亦古梁城也，在汝州梁縣西南十五里．<lb/>新城，今洛州伊闕縣也．」按：󷕮狐、陽人傍在三城之閒．<lb/></note>
<note xml:id="KX2a0001_hist_004-note427">〔三〕集解徐廣曰：「周比亡之時，凡七縣，河南、洛陽、穀城、平陰、偃師、鞏、緱氏．」正義括地志云：「故穀城在洛<lb/>州河南縣西北十八里苑中．河陰縣城本漢平陰縣，在洛州洛陽縣東北五十里．十三州志云在平津大河之南也．<lb/>魏文帝改曰河陰．」<lb/></note>
<note xml:id="KX2a0001_hist_004-note428">〔四〕集解皇甫謐曰：「周凡三十七王，八百六十七年．」索隱既，盡也．日食盡曰既．言周祚盡滅，無主祭祀．<lb/>正義按：王赧卒後，天下無主三十五年，七雄並爭．至秦始皇立，天下一統，十五年，海內咸歸於漢矣．<lb/></note>
<note xml:id="KX2a0001_hist_004-note429">〔一〕集解徐廣曰：「一作『社』．」<lb/></note>
<note xml:id="KX2a0001_hist_004-note430">〔二〕集解瓚曰：「汲冢古文謂衞將軍文子為子南彌牟，其後有子南勁，朝于魏，後惠成王如衞，命子南為侯．秦井六<lb/>國，衞最為後，疑嘉是衞後，故氏子南而稱君也．」正義括地志云：「周承休城一名梁雀塢，在汝州梁縣東北二<lb/>十六里．帝王世紀云『漢武帝元鼎四年，東巡河洛，思周德，乃封姬嘉三千戶，地方三十里，為周子南君，以奉周<lb/>祀．元帝初元五年，嘉孫延年進爵為承休侯』，在此城也．平帝元始四年，進為鄭公．光武建武十三年，封於觀，<lb/>為衞公．」顏師古云：「子南，其封邑之號，為周後，故總言周子南君．」按：自嘉以下皆姓姬氏，著在史傳．瓚言<lb/>子南為氏，恐非．<lb/></note>
<note xml:id="KX2a0001_hist_004-note431">〔三〕集解徐廣曰：「自周亡乙巳至元鼎四年戊辰，一百四十四年，漢之九十四年也．漢武元鼎四年封周後也．」<lb/></note>
<note xml:id="KX2a0001_hist_004-note432">【索隱述贊】后稷居邰，太王作周．丹開雀錄，火降烏流．三分既有，八百不謀．蒼兕誓衆，白魚入舟．<lb/>太師抱樂，箕子拘囚．成康之日，政簡刑措．南巡不還，西服莫附．共和之後，王室多故．檿弧興謠，<lb/>龍漦作蠹．穨帶荏禍，實傾周祚．<lb/><lb/></note>
</div>
</div>