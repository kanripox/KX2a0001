<div xmlns='http://www.tei-c.org/ns/1.0'><p xml:id='KX2a0001_hist_033'><pb ed='ZHSJ' n='33-1515a' xml:id='KX2a0001_ZHSJ_33-1515a'/><lb/>
史記卷三十三<lb/>
　　魯周公世家第三<lb/>
　　周公旦者，周武王弟也．〔一〕自文王在時，旦為子孝，〔二〕篤仁，異於羣子．及武王即位，<lb/>
旦常輔翼武王，用事居多．武王九年，東伐至盟津，周公輔行．十一年，伐紂，至牧野，〔三〕<lb/>
周公佐武王，作牧誓．破殷，入商宮．已殺紂，周公把大鉞，召公把小鉞，以夾武王，釁社，<lb/>
告紂之罪于天，及殷民．釋箕子之囚．封紂子武庚祿父，使管叔､蔡叔傅之，以續殷祀．徧<lb/>
封功臣同姓戚者．封周公旦於少昊之虛曲阜，〔四〕是為魯公．周公不就封，留佐武王．<lb/>
〔一〕　集解譙周曰：「以太王所居周地為其采邑，故謂周公．」　索隱周，地名，在岐山之陽，本太王所居，後以為周<lb/>
　　　　公之菜邑，故曰周公．即今之扶風雍東北故周城是也．謚曰周文公，見國語．<lb/>
〔二〕　索隱鄒誕本「孝」作「敬」也．<lb/>
〔三〕　正義衞州即牧野之地，東北去朝歌七十三里．<lb/>
〔四〕　正義括地志云：「兗州曲阜縣外城即魯公伯禽所築也．」<lb/>
<pb ed='ZHSJ' n='33-1516a' xml:id='KX2a0001_ZHSJ_33-1516a'/><lb/>
　　武王克殷二年，天下未集，武王有疾，不豫，羣臣懼，太公､召公乃繆卜．〔一〕周公曰：「未<lb/>
可以戚我先王．」〔二〕周公於是乃自以為質，設三壇，周公北面立，戴璧秉圭，〔三〕告于太王､<lb/>
王季､文王．〔四〕史策祝曰：〔五〕「惟爾元孫王發，勤勞阻疾．〔六〕若爾三王是有負子之責於天，<lb/>
以旦代王發之身．〔七〕旦巧能，多材多蓺，能事鬼神．〔八〕乃王發不如旦多材多蓺，不能事鬼<lb/>
神．乃命于帝庭，敷佑四方，〔九〕用能定汝子孫于下地，四方之民罔不敬畏．〔一０〕無墜天之降<lb/>
葆命，我先王亦永有所依歸．〔一一〕今我其即命於元龜，〔一二〕爾之許我，我以其璧與圭歸，以俟<lb/>
爾命．〔一三〕爾不許我，我乃屏璧與圭．」〔一四〕周公已令史策告太王､王季､文王，欲代武王發，於<lb/>
是乃即三王而卜．卜人皆曰吉，發書視之，信吉．〔一五〕周公喜，開籥，乃見書遇吉．〔一六〕周公入<lb/>
賀武王曰：「王其無害．旦新受命三王，維長終是圖．〔一七〕茲道能念予一人．」〔一八〕周公藏其策<lb/>
金縢匱中，〔一九〕誡守者勿敢言．明日，武王有瘳．<lb/>
〔一〕　集解徐廣曰：「古書『穆』字多作『繆』．」<lb/>
〔二〕　集解孔安國曰：「戚，近也．未可以死近先王也．」鄭玄曰：「二公欲就文王廟卜．戚，憂也．未可憂怖我先王<lb/>
　　　　也．」<lb/>
〔三〕　集解孔安國曰：「璧以禮神，圭以為贄．」<lb/>
〔四〕　集解孔安國曰：「告謂祝辭．」<lb/>
<pb ed='ZHSJ' n='33-1517a' xml:id='KX2a0001_ZHSJ_33-1517a'/><lb/>
〔五〕　集解孔安國曰：「史為策書祝（祠）【詞】也．」鄭玄曰：「策，周公所作，謂簡書也．祝者讀此簡書，以告三王．」<lb/>
〔六〕　集解徐廣曰：「阻，一作『淹』．」<lb/>
〔七〕　集解孔安國曰：「大子之責，謂疾不可救也．不可救于天，則當以旦代之．死生有命，不可請代，聖人臣子之<lb/>
　　　　心以垂世教．」　索隱尚書「負」為「丕」，今此為「負」者，謂三王負於上天之責，故我當代之．鄭玄亦曰「丕」讀<lb/>
　　　　曰「負」．<lb/>
〔八〕　集解孔安國曰：「言可以代武王之意．」<lb/>
〔九〕　集解馬融曰：「武王受命於天帝之庭，布其道以佑助四方．」<lb/>
〔一０〕集解孔安國曰：「言武王用受命帝庭之故，能定先人子孫於天下，四方之民無不敬畏也．」<lb/>
〔一一〕集解孔安國曰：「言不救，則墜天寶命也；救之，則先王長有所依歸矣．」鄭玄曰：「降，下也．寶猶神也．有所<lb/>
　　　　依歸，為宗廟之主也．」　正義墜，直類反．<lb/>
〔一二〕集解孔安國曰：「就受三王之命於元龜，卜知吉凶者也．」馬融曰：「元龜，大龜也．」<lb/>
〔一三〕集解孔安國曰：「許謂疾瘳．待命，當以事神也．」馬融曰：「待汝命．武王當愈，我當死也．」<lb/>
〔一四〕集解孔安國曰：「不許，不愈也．屏，藏．言不得事神．」<lb/>
〔一五〕集解孔安國曰：「占兆書也．」<lb/>
〔一六〕集解王肅曰：「籥，藏占兆書管也．」<lb/>
〔一七〕集解孔安國曰：「我新受三王命，武王維長終是謀周之道．」<lb/>
〔一八〕集解馬融曰：「一人，天子也．」鄭玄曰：「茲，此也．」<lb/>
<pb ed='ZHSJ' n='33-1518a' xml:id='KX2a0001_ZHSJ_33-1518a'/><lb/>
〔一九〕集解孔安國曰：「藏之於匱，緘之以金，不欲人開也．」<lb/>
　　其後武王既崩，成王少，在強葆之中．〔一〕周公恐天下聞武王崩而畔，周公乃踐阼代成<lb/>
王攝行政當國．管叔及其羣弟流言於國曰：「周公將不利於成王．」〔二〕周公乃告太公望､召<lb/>
公奭曰：「我之所以弗辟〔三〕而攝行政者，恐天下畔周，無以告我先王太王､王季､文王．三<lb/>
王之憂勞天下久矣，於今而后成．武王蚤終，成王少，將以成周，我所以為之若此．」於是<lb/>
卒相成王，而使其子伯禽代就封於魯．周公戒伯禽曰：「我文王之子，武王之弟，成王之叔<lb/>
父，我於天下亦不賤矣．然我一沐三捉髮，一飯三吐哺，起以待士，猶恐失天下之賢人．子<lb/>
之魯，慎無以國驕人．」<lb/>
〔一〕　索隱強葆即「襁褓」，古字少，假借用之．　正義強闊八寸，長八尺，用約小兒於背而負行．葆，小兒被也．<lb/>
〔二〕　集解孔安國曰：「放言於國，以誣周公，以惑成王也．」<lb/>
〔三〕　正義音避．<lb/>
　　管､蔡､武庚等果率淮夷而反．周公乃奉成王命，興師東伐，作大誥．遂誅管叔，殺武<lb/>
庚，放蔡叔．收殷餘民，以封康叔於衞，封微子於宋，以奉殷祀．寧淮夷東土，二年而畢定．<lb/>
諸侯咸服宗周．<lb/>
　　天降祉福，唐叔得禾，異母同穎，〔一〕獻之成王，成王命唐叔以餽周公於東土，作餽禾．<lb/>
<pb ed='ZHSJ' n='33-1519a' xml:id='KX2a0001_ZHSJ_33-1519a'/><lb/>
周公既受命禾，嘉天子命，〔二〕作嘉禾．東土以集，周公歸報成王，乃為詩貽王，命之曰鴟<lb/>
鴞．〔三〕王亦未敢訓周公．〔四〕<lb/>
〔一〕　集解徐廣曰：「一作『穗』．穎即穗也．」　索隱尚書曰「異畝」，此「母」義並通．鄒誕本同．<lb/>
〔二〕　集解徐廣曰：「嘉，一作『魯』，今書序作『旅』也．」　索隱徐廣云一作「魯」，「魯」字誤也．今書序作「旅」．史<lb/>
　　　　記嘉天子命，於文亦得，何須作「嘉旅」？<lb/>
〔三〕　集解毛詩序曰：「成王未知周公之志，公乃為詩以遺王，名之曰鴟鴞．」毛傳曰：「鴟鴞，󺡾也．」<lb/>
〔四〕　集解徐廣曰：「訓，一作『誚』．」　索隱按：尚書作「誚」．誚，讓也．此作「訓」，字誤耳，義無所通．徐氏合定<lb/>
　　　　其本，何須云一作「誚」也！<lb/>
　　成王七年二月乙未，王朝步自周，至豐，〔一〕使太保召公先之雒相土．〔二〕其三月，周公<lb/>
往營成周雒邑，〔三〕卜居焉，曰吉，遂國之．<lb/>
〔一〕　集解馬融曰：「周，鎬京也．豐，文王廟所在．朝者，舉事上朝，將即土中易都，大事，故告文王､武王廟．」鄭玄<lb/>
　　　　曰：「步，行也，堂下謂之步．豐､鎬異邑，而言步者，告武王廟即行，出廟入廟，不以為遠，為父恭也．」　索隱<lb/>
　　　　豐，文王所作邑．後武王都鎬，於豐立文王廟．按：豐在鄠縣東，臨豐水，東去鎬二十五里也．<lb/>
〔二〕　集解鄭玄曰：「相，視也．」<lb/>
〔三〕　集解公羊傳曰：「成周者何？東周也．」何休曰：「名為成周者，周道始成，王所都也．」<lb/>
　　成王長，能聽政．於是周公乃還政於成王，成王臨朝．周公之代成王治，南面倍依以<lb/>
<pb ed='ZHSJ' n='33-1520a' xml:id='KX2a0001_ZHSJ_33-1520a'/><lb/>
朝諸侯．〔一〕及七年後，還政成王，北面就臣位，如畏然．〔二〕<lb/>
〔一〕　集解禮記曰：「周公朝諸侯于明堂之位，天子負斧依，南向而立．」鄭玄曰：「周公攝王位，以明堂之禮儀朝諸侯<lb/>
　　　　也．不於宗廟，避王也．天子，周公也．負之言倍也．斧依，為斧文屏風於戶牖之閒，周公於前立也．」<lb/>
〔二〕　集解徐廣曰：「，謹敬貌也．見三蒼，音窮窮．一本作『夔夔』也．」<lb/>
　　初，成王少時，病，周公乃自揃其蚤沈之河，以祝於神曰：「王少未有識，奸神命者乃旦<lb/>
也．」亦藏其策於府．成王病有瘳．及成王用事，人或譖周公，周公奔楚．〔一〕成王發府，見<lb/>
周公禱書，乃泣，反周公．<lb/>
〔一〕　索隱經典無文，其事或別有所出．而譙周云「秦既燔書，時人欲言金縢之事，失其本末，乃云『成王少時病，周<lb/>
　　　　公禱河欲代王死，藏祝策于府．成王用事，人讒周公，周公奔楚．成王發府見策，乃迎周公』」，又與蒙恬傳同，<lb/>
　　　　事或然也．<lb/>
　　周公歸，恐成王壯，治有所淫佚，乃作多士，作毋逸．毋逸稱：「為人父母，為業至長久，<lb/>
子孫驕奢忘之，以亡其家，為人子可不慎乎！故昔在殷王中宗，嚴恭敬畏天命，自度〔一〕治<lb/>
民，震懼不敢荒寧，〔二〕故中宗饗國七十五年．其在高宗，〔三〕久勞于外，為與小人，〔四〕作其<lb/>
即位，乃有亮闇，三年不言，〔五〕言乃讙，〔六〕不敢荒寧，密靖殷國，〔七〕至于小大無怨，〔八〕故<lb/>
高宗饗國五十五年．〔九〕其在祖甲，〔一０〕不義惟王，久為小人〔一一〕于外，知小人之依，能保施小<lb/>
<pb ed='ZHSJ' n='33-1521a' xml:id='KX2a0001_ZHSJ_33-1521a'/><lb/>
民，不侮[⿰魚眾]寡，〔一二〕故祖甲饗國三十三年．」〔一三〕多士稱曰：「自湯至于帝乙，無不率祀明德，帝<lb/>
無不配天者．〔一四〕在今後嗣王紂，誕淫厥佚，不顧天及民之從也．〔一五〕其民皆可誅．」（<note>周多士</note>）<lb/>
「文王日中昃不暇食，饗國五十年．」作此以誡成王．<lb/>
〔一〕　集解孔安國曰：「用法度也．」<lb/>
〔二〕　集解馬融曰：「知民之勞苦，不敢荒廢自安也．」<lb/>
〔三〕　正義武丁也．<lb/>
〔四〕　集解孔安國曰：「父小乙使之久居人閒，勞是稼穡，與小人出入同事也．」馬融曰：「武丁為太子時，其父小乙使<lb/>
　　　　行役，有所勞役於外，與小人從事，知小人艱難勞苦也．」鄭玄曰：「為父小乙將師役於外也．」<lb/>
〔五〕　集解孔安國曰：「武丁起其即王位，則小乙死，乃有信嘿，三年不言，言孝行著也．」鄭玄曰：「楣謂之梁，闇謂<lb/>
　　　　廬也．」<lb/>
〔六〕　集解鄭玄曰：「讙，喜悅也．言乃喜悅，則臣民望其言久矣．」<lb/>
〔七〕　集解馬融曰：「密，安也．」<lb/>
〔八〕　集解孔安國曰：「小大之政，民無怨者，言無非也．」<lb/>
〔九〕　集解尚書云五十九年．<lb/>
〔一０〕集解孔安國､王肅曰：「祖甲，湯孫太甲也．」馬融､鄭玄曰：「祖甲，武丁子帝甲也．」　索隱孔安國以為湯孫<lb/>
　　　　太甲，馬融､鄭玄以為武丁子帝甲．按：紀年太甲唯得十二年，此云祖甲享國三十三年，知祖甲是帝甲明矣．<lb/>
<pb ed='ZHSJ' n='33-1522a' xml:id='KX2a0001_ZHSJ_33-1522a'/><lb/>
〔一一〕集解孔安國曰：「為王不義，久為小人之行，伊尹放之桐宮．」馬融曰：「祖甲有兄祖庚，而祖甲賢，武丁欲立之，<lb/>
　　　　祖甲以王廢長立少不義，逃亡民閒，故曰『不義惟王，久為小人』也．武丁死，祖庚立．祖庚死，祖甲立．」<lb/>
〔一二〕集解孔安國曰：「小人之所依，依仁政也．故能安順於衆民，不敢侮慢惸獨也．」<lb/>
〔一三〕集解王肅曰：「先中宗後祖甲，先盛德後有過也．」<lb/>
〔一四〕集解孔安國曰：「無敢失天道者，故無不配天也．」<lb/>
〔一五〕集解徐廣曰：「一作『敬之』也．」駰案：馬融曰「紂大淫樂其逸，無所能顧念於天施顯道於民而敬之也」．<lb/>
　　成王在豐，天下已安，周之官政未次序，於是周公作周官，官別其宜，作立政，〔一〕以便<lb/>
百姓．百姓說．<lb/>
〔一〕　集解孔安國曰：「周公既致政成王，恐其怠忽，故以君臣立政為戒也．」<lb/>
　　周公在豐，病，將沒，曰：「必葬我成周，〔一〕以明吾不敢離成王．」周公既卒，成王亦讓，<lb/>
葬周公於畢，〔二〕從文王，以明予小子不敢臣周公也．<lb/>
〔一〕　集解徐廣曰：「衞世家云管叔欲襲成周，然則或說尚書者不以成周為洛陽乎？諸侯年表曰『齊､晉､楚､秦，其<lb/>
　　　　在成周，微之甚也』．」<lb/>
〔二〕　正義括地志云：「周公墓在雍州咸陽北十三里畢原上．」<lb/>
　　周公卒後，秋未穫，暴風雷（<note>雨</note>），禾盡偃，大木盡拔．周國大恐．成王與大夫朝服以開<lb/>
金縢書，〔一〕王乃得周公所自以為功代武王之說．〔二〕二公及王乃問史百執事，〔三〕史百執事<lb/>
<pb ed='ZHSJ' n='33-1523a' xml:id='KX2a0001_ZHSJ_33-1523a'/><lb/>
曰：「信有，昔周公命我勿敢言．」成王執書以泣，〔四〕曰：「自今後其無繆卜乎！〔五〕昔周公勤<lb/>
勞王家，惟予幼人弗及知．今天動威以彰周公之德，惟朕小子其迎，我國家禮亦宜之．」〔六〕<lb/>
王出郊，天乃雨，反風，禾盡起．〔七〕二公命國人，凡大木所偃，盡起而築之．〔八〕歲則大孰．<lb/>
於是成王乃命魯得郊〔九〕祭文王．〔一０〕魯有天子禮樂者，以襃周公之德也．<lb/>
〔一〕　索隱據尚書，武王崩後有此雷風之異．今此言周公卒後更有暴風之變，始開金縢之書，當不然也．蓋由史遷<lb/>
　　　　不見古文尚書，故說乖誤．<lb/>
〔二〕　集解徐廣曰：「一作『簡』．」駰案：孔安國曰「所藏請命策書本也」．<lb/>
〔三〕　集解孔安國曰：「二公倡王啟之，故先見書也．史百執事皆從周公請命者．」鄭玄曰：「問者，問審然否也．」<lb/>
〔四〕　集解鄭玄曰：「泣者，傷周公忠孝如是而無知之者．」<lb/>
〔五〕　集解孔安國曰：「本欲敬卜吉凶，今天意可知，故止．」<lb/>
〔六〕　集解王肅曰：「亦宜襃有德也．」　正義孔安國云：「周公以成王未寤，故留東未還．成王改過自新，遣使者逆<lb/>
　　　　之，亦國家禮有德之宜也．」王､孔二說非也．按：言成王以開金縢之書，知天風雷以彰周公之德，故成王亦設<lb/>
　　　　郊天之禮以迎，我國家先祖配食之禮亦當宜之，故成王出郊，天乃雨反風也．<lb/>
〔七〕　集解孔安國曰：「郊，以玉幣謝天也．天即反風起禾，明郊之是也．」馬融曰：「反風，風還反也．」<lb/>
〔八〕　集解徐廣曰：「築，拾也．」駰案：馬融曰「禾為木所偃者，起其木，拾其下禾，乃無所失亡也」．<lb/>
〔九〕　集解禮記曰：「魯君祀帝于郊，配以后稷，天子之禮．」<lb/>
<pb ed='ZHSJ' n='33-1524a' xml:id='KX2a0001_ZHSJ_33-1524a'/><lb/>
〔一０〕集解禮記曰：「諸侯不得祖天子．」鄭玄曰：「魯以周公之故，立文王之廟也．」<lb/>
　　周公卒，子伯禽固已前受封，是為魯公．〔一〕魯公伯禽之初受封之魯，三年而後報政周<lb/>
公．周公曰：「何遲也？」伯禽曰：「變其俗，革其禮，喪三年然後除之，故遲．」太公亦封於<lb/>
齊，五月而報政周公．周公曰：「何疾也？」曰：「吾簡其君臣禮，從其俗為也．」及後聞伯<lb/>
禽報政遲，乃歎曰：「嗚呼，魯後世其北面事齊矣！夫政不簡不易，民不有近；平易近民，民<lb/>
必歸之．」〔二〕<lb/>
〔一〕　索隱周公元子就封於魯，次子留相王室，代為周公．其餘食小國者六人，凡､蔣､邢､茅､胙､祭也．<lb/>
〔二〕　集解徐廣曰：「一本云『政不簡不行，不行不樂，不樂則不平易；平易近民，民必歸之』．又一本云『夫民不簡不<lb/>
　　　　易；有近乎簡易，民必歸之』．」　索隱言為政簡易者，民必附近之．近謂親近也．<lb/>
　　伯禽即位之後，有管､蔡等反也，淮夷､徐戎亦並興反．〔一〕於是伯禽率師伐之於肸，作<lb/>
肸誓，〔二〕曰：「陳爾甲冑，無敢不善．無敢傷牿．〔三〕馬牛其風，臣妾逋逃，〔四〕勿敢越逐，<lb/>
敬〔五〕復之．〔六〕無敢寇攘，踰牆垣．〔七〕魯人三郊三隧，〔八〕歭爾芻茭､糗糧､楨榦，〔九〕無敢<lb/>
不逮．我甲戌築而征徐戎，〔一０〕無敢不及，有大刑．」〔一一〕作此肸誓，遂平徐戎，定魯．<lb/>
〔一〕　集解孔安國曰：「淮浦之夷，徐州之戎，並起為寇．」<lb/>
<pb ed='ZHSJ' n='33-1525a' xml:id='KX2a0001_ZHSJ_33-1525a'/><lb/>
〔二〕　集解徐廣曰：「肸，一作『鮮』，一作『獮』．」駰案：尚書作「粊」．孔安國曰「魯東郊之地名也」．　索隱尚書作<lb/>
　　　　「費誓」．徐廣云一作「鮮」，一作「獮」．按：尚書大傳見作「鮮誓」，鮮誓即肸誓，古今字異，義亦變也．鮮，獮<lb/>
　　　　也．言於肸地誓衆，因行獮田之禮，以取鮮獸而祭，故字或作「鮮」，或作「獮」．孔安國云「費，魯東郊地名」，即魯<lb/>
　　　　卿季氏之費邑地也．<lb/>
〔三〕　正義古毒反．牿，牛馬牢也．令臣無傷其牢，恐牛馬逸．<lb/>
〔四〕　集解鄭玄曰：「風，走逸．臣妾，厮役之屬也．」<lb/>
〔五〕　集解徐廣曰：「一作『振』．」<lb/>
〔六〕　集解孔安國曰：「勿敢[⿱𠫓廾]越壘伍而求逐也．衆人有得佚馬牛，逃臣妾，皆敬還．」<lb/>
〔七〕　集解鄭玄曰：「寇，劫取也．因其失亡曰『攘』．」<lb/>
〔八〕　集解王肅曰：「邑外曰郊，郊外曰隧．不言四者，東郊留守，故言三也．」<lb/>
〔九〕　集解孔安國曰：「皆當儲歭汝糧，使足食；多積芻茭，供軍牛馬．」馬融曰：「楨､榦皆築具，楨在前，榦在兩<lb/>
　　　　旁．」　正義糗，去九反．楨音貞．<lb/>
〔一０〕集解孔安國曰：「甲戌日當築攻敵壘距堙之屬．」<lb/>
〔一一〕集解馬融曰：「大刑，死刑．」<lb/>
　　魯公伯禽卒，〔一〕子考公酋立．〔二〕考公四年卒，立弟熙，〔三〕是謂煬公．煬公築茅闕<lb/>
門．〔四〕六年卒，子幽公宰立．〔五〕幽公十四年．幽公弟殺幽公而自立，是為魏公．〔六〕魏公<lb/>
<pb ed='ZHSJ' n='33-1526a' xml:id='KX2a0001_ZHSJ_33-1526a'/><lb/>
五十年卒，子厲公擢立．〔七〕厲公三十七年卒，魯人立其弟具，是為獻公．獻公三十二年<lb/>
卒，〔八〕子真公濞立．〔九〕<lb/>
〔一〕　集解徐廣曰：「皇甫謐云伯禽以成王元年封，四十六年，康王十六年卒．」<lb/>
〔二〕　索隱系本作「就」，鄒誕本作「遒」．<lb/>
〔三〕　索隱一作「怡」．考公弟．<lb/>
〔四〕　集解徐廣曰：「一作『第』，又作『夷』．世本曰『煬公徙魯』，宋忠曰：『今魯國』．」<lb/>
〔五〕　索隱系本名圉．<lb/>
〔六〕　集解徐廣曰：「世本作『微公』．」　索隱系本「」作「弗」，音沸．「魏」作「微」．且古書多用魏字作微，則太史<lb/>
　　　　公意亦不殊也．<lb/>
〔七〕　索隱系本作「翟」，音持角反．<lb/>
〔八〕　集解徐廣曰：「劉歆云五十年．皇甫謐云三十六年．」<lb/>
〔九〕　索隱真音慎，本亦多作「慎公」．按：衞亦有真侯，可通也．濞，系本作「摯」，或作「鼻」，音匹位反．鄒誕本作<lb/>
　　　　「慎公」．<lb/>
　　真公十四年，周厲王無道，出奔彘，共和行政．二十九年，周宣王即位．<lb/>
　　三十年，真公卒，弟敖立，是為武公．<lb/>
<pb ed='ZHSJ' n='33-1527a' xml:id='KX2a0001_ZHSJ_33-1527a'/><lb/>
<lb/>
　　武公九年春，武公與長子括，少子戲，〔一〕西朝周宣王．宣王愛戲，欲立戲為魯太子．<lb/>
周之樊仲山父諫宣王曰：「廢長立少，不順；不順，必犯王命；犯王命，必誅之：故出令不可<lb/>
不順也．令之不行，政之不立；〔二〕行而不順，民將[⿱𠫓廾]上．〔三〕夫下事上，少事長，所以為順．<lb/>
今天子建諸侯，立其少，是教民逆也．〔四〕若魯從之，諸侯效之，王命將有所壅；〔五〕若弗從<lb/>
而誅之，是自誅王命也．〔六〕誅之亦失，不誅亦失，〔七〕王其圖之．」宣王弗聽，卒立戲為魯太<lb/>
子．夏，武公歸而卒，〔八〕戲立，是為懿公．<lb/>
〔一〕　正義許義反，又音許宜反，後同．<lb/>
〔二〕　集解韋昭曰：「令不行則政不立．」<lb/>
〔三〕　集解韋昭曰：「使長事少，故民將[⿱𠫓廾]上．」<lb/>
〔四〕　集解唐固曰：「言不教之順而教之逆．」<lb/>
〔五〕　集解韋昭曰：「言先王立長之命將壅塞不行也．」<lb/>
〔六〕　集解韋昭曰：「先王之命立長，今魯亦立長，若誅之，是自誅王命．」<lb/>
〔七〕　集解韋昭曰：「誅之，誅王命；不誅，則王命廢．」<lb/>
〔八〕　集解徐廣曰：「劉歆云立二年．」<lb/>
　　懿公九年，懿公兄括之子伯御〔一〕與魯人攻弒懿公，而立伯御為君．伯御即位十一年，<lb/>
<pb ed='ZHSJ' n='33-1528a' xml:id='KX2a0001_ZHSJ_33-1528a'/><lb/>
周宣王伐魯，殺其君伯御，而問魯公子能道順諸侯者，〔二〕以為魯後．樊穆仲曰：〔三〕「魯懿<lb/>
公弟稱，〔四〕肅恭明神，敬事耆老；賦事行刑，必問於遺訓而咨於固實；〔五〕不干所問，不犯<lb/>
所（<note>知</note>）【咨】．」宣王曰：「然，能訓治其民矣．」乃立稱於夷宮，〔六〕是為孝公．自是後，諸侯<lb/>
多畔王命．<lb/>
〔一〕　正義御，我嫁反，下同．<lb/>
〔二〕　集解徐廣曰：「順，一作『訓』．」　正義道音導．順音訓．<lb/>
〔三〕　集解韋昭曰：「穆仲，仲山父之諡也．猶魯叔孫穆子謂之穆叔也．」<lb/>
〔四〕　正義尺證反．<lb/>
〔五〕　集解徐廣曰：「固，一作『故』．」韋昭曰：「故實，故事之是者．」<lb/>
〔六〕　集解韋昭曰：「夷宮者，宣王祖父夷王之廟．古者爵命必於祖廟．」<lb/>
　　孝公二十五年，諸侯畔周，犬戎殺幽王．秦始列為諸侯．<lb/>
　　二十七年，孝公卒，子弗湟立，〔一〕是為惠公．<lb/>
〔一〕　集解徐廣曰：「表云弗生也．」　索隱系本作「弗皇」．年表作「弗生」．<lb/>
　　惠公三十年，晉人弒其君昭侯．四十五年，晉人又弒其君孝侯．<lb/>
　　四十六年，惠公卒，長庶子息〔一〕攝當國，行君事，是為隱公．初，惠公適夫人無子，〔二〕<lb/>
<pb ed='ZHSJ' n='33-1529a' xml:id='KX2a0001_ZHSJ_33-1529a'/><lb/>
公賤妾聲子生子息．息長，為娶於宋．宋女至而好，惠公奪而自妻之．〔三〕生子允．〔四〕登宋<lb/>
女為夫人，以允為太子．及惠公卒，為允少故，魯人共令息攝政，不言即位．<lb/>
〔一〕　索隱隱公也．系本隱公名息姑．<lb/>
〔二〕　正義適音的．<lb/>
〔三〕　索隱左傳宋武公生仲子，仲子手中有「為魯夫人」文，故歸魯，生桓公．今此云惠公奪息婦而自妻．又經傳不<lb/>
　　　　言惠公無道，左傳文見分明，不知太史公何據而為此說．譙周亦深不信然．<lb/>
〔四〕　集解徐廣曰：「一作『軌』．」　索隱系本亦作「軌」也．<lb/>
　　隱公五年，觀漁於棠．〔一〕八年，與鄭易天子之太山之邑祊及許田，君子譏之．〔二〕<lb/>
〔一〕　集解賈逵曰：「棠，魯地．陳漁而觀之．」杜預曰：「高平方與縣北有武棠亭，魯侯觀漁臺也．」<lb/>
〔二〕　集解穀梁傳曰：「祊者，鄭伯之所受命於天子而祭泰山之邑也．許田乃魯之朝宿之邑．天子在上，諸侯不得以<lb/>
　　　　地相與．」<lb/>
　　十一年冬，公子揮諂謂隱公曰：「百姓便君，君其遂立．吾請為君殺子允，君以我為<lb/>
相．」〔一〕隱公曰：「有先君命．吾為允少，故攝代．今允長矣，吾方營菟裘之地而老焉，〔二〕<lb/>
以授子允政．」揮懼子允聞而反誅之，乃反譖隱公於子允曰：「隱公欲遂立，去子，子其圖<lb/>
之．請為子殺隱公．」子允許諾．十一月，隱公祭鐘巫，〔三〕齊于社圃，〔四〕館于蒍氏．〔五〕揮<lb/>
使人殺隱公于蒍氏，而立子允為君，是為桓公．<lb/>
<pb ed='ZHSJ' n='33-1530a' xml:id='KX2a0001_ZHSJ_33-1530a'/><lb/>
〔一〕　集解左傳曰：「羽父請殺桓公，將以求太宰也．」<lb/>
〔二〕　集解服虔曰：「菟裘，魯邑也．營菟裘以作宮室，欲居之以終老也．」杜預曰：「菟裘在泰山梁父縣南．」<lb/>
〔三〕　集解賈逵曰：「鍾巫，祭名也．」<lb/>
〔四〕　集解杜預曰：「社圃，園名．」<lb/>
〔五〕　集解服虔曰：「館，舍也．蒍氏，魯大夫．」<lb/>
　　桓公元年，鄭以璧易天子之許田．〔一〕二年，以宋之賂鼎入於太廟，君子譏之．〔二〕<lb/>
〔一〕　集解麋信曰：「鄭以祊不足當許田，故復加璧．」<lb/>
〔二〕　集解穀梁傳曰：「桓公內殺其君，外成人之亂，受賂而退，以事其祖，非禮也．」公羊傳曰：「周公廟曰太廟．」<lb/>
　　三年，使揮迎婦于齊為夫人．六年，夫人生子，與桓公同日，故名曰同．同長，為太子．<lb/>
　　十六年，會于曹，伐鄭，入厲公．<lb/>
　　十八年春，公將有行，〔一〕遂與夫人如齊．申繻諫止，〔二〕公不聽，遂如齊．齊襄公通桓<lb/>
公夫人．公怒夫人，夫人以告齊侯．夏四月丙子，齊襄公饗公，〔三〕公醉，使公子彭生抱魯<lb/>
桓公，因命彭生摺其脅，公死于車．魯人告于齊曰：「寡君畏君之威，不敢寧居，來脩好禮．<lb/>
禮成而不反，無所歸咎，請得󻯌生除醜於諸侯．」齊人殺彭生以說魯．立太子同，是為莊<lb/>
公．莊公母夫人因留齊，不敢歸魯．<lb/>
<pb ed='ZHSJ' n='33-1531a' xml:id='KX2a0001_ZHSJ_33-1531a'/><lb/>
〔一〕　集解杜預曰：「始議行事也．」<lb/>
〔二〕　集解賈逵曰：「申繻，魯大夫．」<lb/>
〔三〕　集解服虔曰：「為公設享讌之禮．」<lb/>
　　莊公五年冬，伐衞，內衞惠公．<lb/>
　　八年，齊公子糾來奔．九年，魯欲內子糾於齊，後桓公，桓公發兵擊魯，魯急，殺子糾．<lb/>
召忽死．齊告魯生致管仲．魯人施伯曰：〔一〕「齊欲得管仲，非殺之也，將用之，用之則為<lb/>
魯患．不如殺，以其屍〔二〕與之．」莊公不聽，遂囚管仲與齊．齊人相管仲．<lb/>
〔一〕　正義世本云：「施伯，魯惠公孫．」<lb/>
〔二〕　索隱本亦作「死」字也．<lb/>
　　十三年，魯莊公與曹沬會齊桓公於柯，曹沬劫齊桓公，求魯侵地，已盟而釋桓公．桓公<lb/>
欲背約，管仲諫，卒歸魯侵地．十五年，齊桓公始霸．二十三年，莊公如齊觀社．〔一〕<lb/>
〔一〕　集解韋昭曰：「齊因祀社，蒐軍實以示軍容，公往觀之．」<lb/>
　　三十二年，初，莊公築臺臨黨氏，〔一〕見孟女，〔二〕說而愛之，許立為夫人，割臂以盟．〔三〕<lb/>
孟女生子斑．斑長，說梁氏女，〔四〕往觀．圉人犖自牆外與梁氏女戲．〔五〕斑怒，鞭犖．莊公<lb/>
<pb ed='ZHSJ' n='33-1532a' xml:id='KX2a0001_ZHSJ_33-1532a'/><lb/>
聞之，曰：「犖有力焉，遂殺之，是未可鞭而置也．」斑未得殺．會莊公有疾．莊公有三弟，長<lb/>
曰慶父，次曰叔牙，次曰季友．莊公取齊女為夫人曰哀姜．哀姜無子．哀姜娣〔六〕曰叔姜，<lb/>
生子開．莊公無適嗣，愛孟女，欲立其子斑．莊公病，而問嗣於弟叔牙．叔牙曰：「一繼一<lb/>
及，魯之常也．〔七〕慶父在，可為嗣，君何憂？」莊公患叔牙欲立慶父，退而問季友．季友<lb/>
曰：「請以死立斑也．」莊公曰：「曩者叔牙欲立慶父，柰何？」季友以莊公命命牙待於鍼巫<lb/>
氏，〔八〕使鍼季劫飲叔牙以鴆，〔九〕曰：「飲此則有後奉祀；不然，死且無後．」牙遂飲鴆而死，<lb/>
魯立其子為叔孫氏．〔一０〕八月癸亥，莊公卒，季友竟立子斑為君，如莊公命．侍喪，舍于黨<lb/>
氏．〔一一〕<lb/>
〔一〕　集解賈逵曰：「黨氏，魯大夫，任姓．」<lb/>
〔二〕　集解賈逵曰：「黨氏之女．」　索隱即左傳云孟任．黨氏二女．孟，長也；任，字也，非姓耳．<lb/>
〔三〕　集解服虔曰：「割其臂以與公盟．」<lb/>
〔四〕　集解杜預曰：「梁氏，魯大夫也．」<lb/>
〔五〕　集解服虔曰：「圉人，掌養馬者，犖其名也．」　正義犖，力角反．<lb/>
〔六〕　正義田戾反．<lb/>
〔七〕　集解何休曰：「父死子繼，兄死弟及．」<lb/>
〔八〕　集解杜預曰：「鍼巫氏，魯大夫也．」<lb/>
<pb ed='ZHSJ' n='33-1533a' xml:id='KX2a0001_ZHSJ_33-1533a'/><lb/>
〔九〕　集解服虔曰：「鴆鳥，一曰運日鳥．」<lb/>
〔一０〕集解杜預曰：「不以罪誅，故得立後，世繼其祿也．」<lb/>
〔一一〕正義未至公宮，止於舅氏．<lb/>
　　先時慶父與哀姜私通，欲立哀姜娣子開．及莊公卒而季友立斑，十月己未，慶父使圉<lb/>
人犖殺魯公子斑於黨氏．季友犇陳．〔一〕慶父竟立莊公子開，是為湣公．〔二〕<lb/>
〔一〕　集解服虔曰：「季友內知慶父之情，力不能誅，故避其難出奔．」<lb/>
〔二〕　索隱系本名啟，今此作「開」，避漢景帝諱耳．春秋作「閔公」也．<lb/>
　　湣公二年，慶父與哀姜通益甚．哀姜與慶父謀殺湣公而立慶父．慶父使卜齮襲殺湣<lb/>
公於武闈．〔一〕季友聞之，自陳與湣公弟申如邾，請魯求內之．魯人欲誅慶父．慶父恐，奔<lb/>
莒．於是季友奉子申入，立之，是為釐公．〔二〕釐公亦莊公少子．哀姜恐，奔邾．季友以賂<lb/>
如莒求慶父，慶父歸，使人殺慶父，慶父請奔，弗聽，乃使大夫奚斯行哭而往．慶父聞奚斯<lb/>
音，乃自殺．齊桓公聞哀姜與慶父亂以危魯，及召之邾而殺之，以其屍歸，戮之魯．魯釐公<lb/>
請而葬之．<lb/>
〔一〕　集解賈逵曰：「卜齮，魯大夫也．宮中之門謂之闈．」　正義齮，魚綺反．闈音韋．<lb/>
〔二〕　索隱湣公弟名申，成季相之，魯國以理，於是魯人為僖公作魯頌．<lb/>
　　季友母陳女，故亡在陳，陳故佐送季友及子申．季友之將生也，父魯桓公使人卜之，<lb/>
<pb ed='ZHSJ' n='33-1534a' xml:id='KX2a0001_ZHSJ_33-1534a'/><lb/>
曰：「男也，其名曰『友』，閒于兩社，為公室輔．〔一〕季友亡，則魯不昌．」及生，有文在掌曰<lb/>
「友」，遂以名之，號為成季．其後為季氏，慶父後為孟氏也．<lb/>
〔一〕　集解賈逵曰：「兩社，周社、亳社也．兩社之閒，朝廷執政之臣所在．」<lb/>
　　釐公元年，以汶陽鄪封季友．〔一〕季友為相．<lb/>
〔一〕　集解賈逵曰：「汶陽，鄪，魯二邑．」杜預曰：「汶陽，汶水北地也．汶水出泰山萊蕪縣．」　索隱「鄪」或作<lb/>
　　　　「費」，同音祕．按：費在汶水之北，則「汶陽」非邑．賈言二邑，非也．地理志東海費縣，班固云「魯季氏邑」．蓋<lb/>
　　　　尚書費誓即其地．<lb/>
　　九年，晉里克殺其君奚齊、卓子．〔一〕齊桓公率釐公討晉亂，至高梁〔二〕而還，立晉惠公．<lb/>
十七年，齊桓公卒．二十四年，晉文公即位．<lb/>
〔一〕　集解徐廣曰：「卓，一作『悼』．」<lb/>
〔二〕　索隱晉地，在平陽縣西北．<lb/>
　　三十三年，釐公卒，子興立，是為文公．<lb/>
　　文公元年，楚太子商臣弒其父成王，代立．三年，文公朝晉襄父．<lb/>
<pb ed='ZHSJ' n='33-1535a' xml:id='KX2a0001_ZHSJ_33-1535a'/><lb/>
　　十一年十月甲午，魯敗翟于鹹，〔一〕獲長翟喬如，富父終甥舂其喉，以戈殺之，〔二〕埋其<lb/>
首於子駒之門，〔三〕以命宣伯．〔四〕<lb/>
〔一〕　集解服虔曰：「魯地也．」<lb/>
〔二〕　集解服虔曰：「富父終甥，魯大夫也．舂猶．」<lb/>
〔三〕　集解賈逵曰：「子駒，魯郭門名．」<lb/>
〔四〕　集解服虔曰：「宣伯，叔孫得臣子喬如也．得臣獲喬如以名其子，使後世旌識其功．」<lb/>
　　初，宋武公之世，鄋瞞伐宋，〔一〕司徒皇父帥師禦之，以敗翟于長丘，〔二〕獲長翟緣<lb/>
斯．〔三〕晉之滅路，〔四〕獲喬如弟棼如．齊惠公二年，鄋瞞伐齊，齊王子城父獲其弟榮如，埋<lb/>
其首於北門．〔五〕衞人獲其季弟簡如．〔六〕鄋瞞由是遂亡．〔七〕<lb/>
〔一〕　集解服虔曰：「武公，周平王時，在春秋前二十五年．鄋瞞，長翟國名．」　正義鄋作「廋」音，所劉反．瞞，莫<lb/>
　　　　寒反．<lb/>
〔二〕　集解杜預曰：「宋地名．」<lb/>
〔三〕　集解賈逵曰：「喬如之祖．」<lb/>
〔四〕　集解在魯宣公十五年．<lb/>
〔五〕　集解按年表，齊惠公二年，魯宣公之二年．<lb/>
〔六〕　集解服虔曰：「獲與喬如同時．」<lb/>
<pb ed='ZHSJ' n='33-1536a' xml:id='KX2a0001_ZHSJ_33-1536a'/><lb/>
〔七〕　集解杜預曰：「長翟之種絕．」<lb/>
　　十五年，季文子使於晉．<lb/>
　　十八年二月，文公卒．文公有二妃：長妃齊女為哀姜，〔一〕生子惡及視；次妃敬嬴，嬖<lb/>
愛，生子俀．〔二〕俀私事襄仲，〔三〕襄仲欲立之，叔仲曰不可．〔四〕襄仲請齊惠公，惠公新立，欲<lb/>
親魯，許之．冬十月，襄仲殺子惡及視而立俀，是為宣公．哀姜歸齊，哭而過巿，曰：「天乎！<lb/>
襄仲為不道，殺適〔五〕立庶！」巿人皆哭，魯人謂之「哀姜」．魯由此公室卑，三桓彊．〔六〕<lb/>
〔一〕　索隱此「哀」非謚，蓋以哭而過巿，國人哀之，謂之「哀姜」，故生稱「哀」，與上桓夫人別也．<lb/>
〔二〕　集解徐廣曰：「一作『倭』．」　索隱倭音人唯反，一作「俀」，音同．<lb/>
〔三〕　集解服虔曰：「襄仲，公子遂．」<lb/>
〔四〕　集解服虔曰：「叔仲惠伯．」<lb/>
〔五〕　正義音的．<lb/>
〔六〕　集解服虔曰：「三桓，魯桓公之族仲孫、叔孫、季孫．」<lb/>
　　宣公俀十二年，楚莊王彊，圍鄭．鄭伯降，復國之．<lb/>
　　十八年，宣公卒，子成公黑肱立，〔一〕是為成公．季文子曰：「使我殺適立庶失大援者，<lb/>
襄仲．」襄仲立宣公，公孫歸父有寵．〔三〕宣公欲去三桓，與晉謀伐三桓．會宣公卒，季<lb/>
<pb ed='ZHSJ' n='33-1537a' xml:id='KX2a0001_ZHSJ_33-1537a'/><lb/>
文子怨之，歸父奔齊．<lb/>
〔一〕　集解徐廣曰：「肱，一作『股』．」<lb/>
〔二〕　集解服虔曰：「援，助也．仲殺適立庶，國政無常，鄰國非之，是失大援助也．」杜預曰：「襄仲立宣公，南通於楚<lb/>
　　　　既不固，又不能堅事齊、晉，故云失大援．」<lb/>
〔三〕　集解服虔曰：「歸父，襄仲之子．」<lb/>
　　成公二年春，齊伐取我隆．〔一〕夏，公與晉郤克敗齊頃公於鞌，齊復歸我侵地．四年，成<lb/>
公如晉，晉景公不敬魯．魯欲背晉合於楚，或諫，乃不．十年，成公如晉．晉景公卒，因留<lb/>
成公送葬，魯諱之．〔二〕十五年，始與吳王壽夢會鍾離．〔三〕<lb/>
〔一〕　集解左傳作「龍」．杜預曰：「魯邑，在泰山博縣西南．」<lb/>
〔二〕　索隱經不書其葬，唯言「公如晉」，是諱之．<lb/>
〔三〕　正義括地志云：「鍾離國故城在濠州鍾離縣東五里．」<lb/>
　　十六年，宣伯告晉，欲誅季文子．〔一〕文子有義，晉人弗許．<lb/>
〔一〕　集解服虔曰：「宣伯，叔孫喬如．」<lb/>
　　十八年，成公卒，子午立，是為襄公．是時襄公三歲也．<lb/>
　　襄公元年，晉立悼公．往年冬，晉欒書弒其君厲公．四年，襄公朝晉．<lb/>
<pb ed='ZHSJ' n='33-1538a' xml:id='KX2a0001_ZHSJ_33-1538a'/><lb/>
　　五年，季文子卒．家無衣帛之妾，廄無食粟之馬，府無金玉，以相三君．〔一〕君子曰：「季<lb/>
文子廉忠矣．」<lb/>
〔一〕　索隱宣公，成公，襄公．<lb/>
　　九年，與晉伐鄭．晉悼公冠襄公於衞，〔一〕季武子從，相行禮．<lb/>
〔一〕　集解左傳曰：「冠于成公之廟，假鐘磬焉，禮也．」<lb/>
　　十一年，三桓氏分為三軍．〔一〕<lb/>
〔一〕　集解韋昭曰：「周禮，天子六軍，諸侯大國三軍．魯，伯禽之封，舊有三軍，其後削弱，二軍而已．季武子欲專公<lb/>
　　　　室，故益中軍，以為三軍，三家各征其一．」　索隱征謂起徒役也．武子為三軍，故一卿主一軍之征賦也．<lb/>
　　十二年，朝晉．十六年，晉平公即位．二十一年，朝晉平公．<lb/>
　　二十二年，孔丘生．〔一〕<lb/>
〔一〕　正義生在周靈王二十一年，魯襄二十二年，晉平七年，吳諸樊十年．<lb/>
　　二十五年，齊崔杼弒其君莊公，立其弟景公．<lb/>
　　二十九年，吳延陵季子使魯，問周樂，盡知其意，魯人敬焉．<lb/>
　　三十一年六月，襄公卒．其九月，太子卒．〔一〕魯人立齊歸之子裯為君，〔二〕是為昭公．<lb/>
〔一〕　集解左傳曰：「毀也．」　索隱左傳云胡女敬歸之子子野立，三月卒．<lb/>
<pb ed='ZHSJ' n='33-1539a' xml:id='KX2a0001_ZHSJ_33-1539a'/><lb/>
〔二〕　集解徐廣曰：「裯，一作『袑』．」服虔曰：「胡，歸姓之國也．齊，謚也．」　索隱系本作「稠」．又徐廣云一作<lb/>
　　　　「袑」，音紹也．<lb/>
　　昭公年十九，猶有童心．〔一〕穆叔不欲立，〔二〕曰：「太子死，有母弟可立，不即立長．〔三〕<lb/>
年鈞擇賢，義鈞則卜之．〔四〕今裯非適嗣，且又居喪意不在戚而有喜色，若果立，必為季氏<lb/>
憂．」季武子弗聽，卒立之．比及葬，三易衰．〔五〕君子曰：「是不終也．」<lb/>
〔一〕　集解服虔曰：「言無成人之志，而有童子之心．」<lb/>
〔二〕　索隱魯大夫叔孫豹也，宣伯喬如之弟．<lb/>
〔三〕　集解服虔曰：「無母弟，則立庶子之長．」<lb/>
〔四〕　集解杜預曰：「先人事，後卜筮．義鈞謂賢等．」<lb/>
〔五〕　集解杜預曰：「言其嬉戲無度．」<lb/>
　　昭公三年，朝晉至河，晉平公謝還之，魯恥焉．四年，楚靈王會諸侯於申，昭公稱病不<lb/>
往．七年，季武子卒．八年，楚靈王就章華臺，召昭公．昭公往賀，〔一〕賜昭公寶器；已而<lb/>
悔，復詐取之．〔二〕十二年，朝晉至河，晉平公謝還之．十三年，楚公子[⿱𠫓廾]疾弒其君靈王，代<lb/>
立．十五年，朝晉，晉留之葬晉昭公，魯恥之．二十年，齊景公與晏子狩竟，因入魯問禮．〔三〕<lb/>
二十一年，朝晉至河，晉謝還之．<lb/>
<pb ed='ZHSJ' n='33-1540a' xml:id='KX2a0001_ZHSJ_33-1540a'/><lb/>
〔一〕　集解春秋云：「七年三月，公如楚．」<lb/>
〔二〕　集解左傳曰：「好以大屈．」服虔曰：「大屈，寶金，可以為劍．一曰大屈，弓名．魯連書曰『楚子享魯侯于章華，<lb/>
　　　　與之大曲之弓，既而悔之』．大屈，殆所謂大曲之弓．」<lb/>
〔三〕　索隱齊系家亦然．左傳無其事．<lb/>
　　二十五年春，鸜鵒來巢．〔一〕師己曰：「文成之世童謠曰〔二〕『鸜鵒來巢，公在乾侯．鸜鵒<lb/>
入處，公在外野』．」<lb/>
〔一〕　集解周禮曰：「鸜鵒不踰濟．」公羊傳曰：「非中國之禽也，宜穴而巢．」穀梁傳曰：「來者，來中國也．」<lb/>
〔二〕　集解賈逵曰：「師己，魯大夫也．文成，魯文公、成公．」<lb/>
　　季氏與郈氏〔一〕鬬雞，〔二〕季氏芥雞羽，〔三〕郈氏金距．〔四〕季平子怒而侵郈氏，〔五〕郈<lb/>
昭伯亦怒平子．〔六〕臧昭伯之弟會〔七〕偽讒臧氏，匿季氏，臧昭伯囚季氏人．季平子怒，囚臧<lb/>
氏老．〔八〕臧、郈氏以難告昭公．昭公九月戊戌伐季氏，遂入．平子登臺請曰：「君以讒不察<lb/>
臣罪，誅之，請遷沂上．」弗許．〔九〕請囚於鄪，弗許．〔一０〕請以五乘亡，弗許．〔一一〕子家駒〔一二〕<lb/>
曰：「君其許之．政自季氏久矣，為徒者衆，衆將合謀．」弗聽．郈氏曰：「必殺之．」叔孫氏<lb/>
之臣戾〔一三〕謂其衆曰：「無季氏與有，孰利？」皆曰：「無季氏是無叔孫氏．」戾曰：「然，救季<lb/>
氏！」遂敗公師．孟懿子〔一四〕聞叔孫氏勝，亦殺郈昭伯．郈昭伯為公使，故孟氏得之．三<lb/>
<pb ed='ZHSJ' n='33-1541a' xml:id='KX2a0001_ZHSJ_33-1541a'/><lb/>
家共伐公，公遂奔．己亥，公至于齊．齊景公曰：「請致千社待君．」子家曰：「[⿱𠫓廾]周公之業<lb/>
而臣於齊，可乎？」乃止．子家曰：「齊景公無信，不如早之晉．」弗從．叔孫見公還，見平<lb/>
子，平子頓首．初欲迎昭公，孟孫、季孫後悔，乃止．<lb/>
〔一〕　集解徐廣曰：「郈，一本作『厚』．世本亦然．」<lb/>
〔二〕　集解杜預曰：「季平子、郈昭伯二家相近，故鬬雞．」<lb/>
〔三〕　集解服虔曰：「擣芥子播其雞羽，可以坌郈氏雞目．」杜預曰：「或云以膠沙播之為介雞．」<lb/>
〔四〕　集解服虔曰：「以金錔距．」<lb/>
〔五〕　集解服虔曰：「怒其不下己也，侵郈氏之宮地以自益．」<lb/>
〔六〕　索隱按系本，昭伯名惡，魯孝公之後，稱厚氏也．<lb/>
〔七〕　集解賈逵曰：「昭伯，臧孫賜也．」　索隱系本臧會，臧頃伯也，宣叔許之孫，與昭伯賜為從父昆弟也．<lb/>
〔八〕　集解服虔曰：「老，臧氏家之大臣．」<lb/>
〔九〕　集解杜預曰：「魯城南自有沂水，平子欲出城待罪也．大沂水出蓋縣，南入泗水．」<lb/>
〔一０〕集解服虔曰：「鄪，季氏邑．」<lb/>
〔一一〕集解服虔曰：「言五乘，自省約以出．」<lb/>
〔一二〕索隱魯大夫仲孫氏之族，名駒，謚懿伯也．<lb/>
〔一三〕集解左傳曰鬷戾．<lb/>
〔一四〕集解賈逵曰：「懿子，仲孫何忌．」<lb/>
<pb ed='ZHSJ' n='33-1542a' xml:id='KX2a0001_ZHSJ_33-1542a'/><lb/>
　　二十六年春，齊伐魯，取鄆〔一〕而居昭公焉．夏，齊景公將內公，令無受魯賂．申豐､<lb/>
汝賈〔二〕許齊臣高齕､子將〔三〕粟五千庾．〔四〕子將言於齊侯曰：「羣臣不能事魯君，有異<lb/>
焉．〔五〕宋元公為魯如晉，求內之，道卒．〔六〕叔孫昭子〔七〕求內其君，無病而死．不知天[⿱𠫓廾]魯<lb/>
乎？抑魯君有罪于鬼神也？願君且待．」齊景公從之．<lb/>
〔一〕　集解賈逵曰：「魯邑．」<lb/>
〔二〕　集解賈逵曰：「申豐､汝賈，魯大夫．」<lb/>
〔三〕　索隱一本「子將」上有「貨」字．子將即梁丘據也．齕音紇，子將家臣也．左傳「子將」作「子猶」．<lb/>
〔四〕　集解賈逵曰：「十六斗為庾．五千庾，八萬斗．」<lb/>
〔五〕　集解服虔曰：「異猶怪也．」<lb/>
〔六〕　集解春秋曰：「宋公佐卒于曲棘．」<lb/>
〔七〕　索隱名婼，即穆叔子．<lb/>
　　二十八年，昭公如晉，求入．季平子私於晉六卿，六卿受季氏賂，諫晉君，晉君乃止，<lb/>
居昭公乾侯．〔一〕二十九年，昭公如鄆．齊景公使人賜昭公書，自謂「主君」．〔二〕昭公恥之，<lb/>
怒而去乾侯．三十一年，晉欲內昭公，召季平子．平子布衣跣行，〔三〕因六卿謝罪．六卿為<lb/>
言曰：「晉欲內昭公，衆不從．」晉人止．三十二年，昭公卒於乾侯．魯人共立昭公弟宋為<lb/>
<pb ed='ZHSJ' n='33-1543a' xml:id='KX2a0001_ZHSJ_33-1543a'/><lb/>
君，是為定公．<lb/>
〔一〕　集解杜預曰：「乾侯在魏郡斥丘縣，晉竟內邑．」<lb/>
〔二〕　集解服虔曰：「大夫稱『主』．比公於大夫，故稱『主君』．」<lb/>
〔三〕　集解王肅曰：「示憂戚．」<lb/>
　　定公立，趙簡子問史墨〔一〕曰：「季氏亡乎？」史墨對曰：「不亡．季友有大功於魯，受鄪<lb/>
為上卿，至于文子､武子，世增其業．魯文公卒，東門遂〔二〕殺適立庶，魯君於是失國政．政<lb/>
在季氏，於今四君矣．民不知君，何以得國！是以為君慎器與名，不可以假人．」〔三〕<lb/>
〔一〕　集解服虔曰：「史墨，晉史蔡墨．」<lb/>
〔二〕　集解服虔曰：「東門遂，襄仲也．居東門，故稱東門遂．」　索隱系本作「述」，鄒誕本作「秫」．又系本遂產子家<lb/>
　　　　歸父及昭子子嬰也．<lb/>
〔三〕　集解杜預曰：「器，車服；名，爵號．」<lb/>
　　定公五年，季平子卒．陽虎私怒，囚季桓子，與盟，乃捨之．七年，齊伐我，取鄆，以為<lb/>
魯陽虎邑以從政．八年，陽虎欲盡殺三桓適，而更立其所善庶子以代之；載季桓子將殺<lb/>
之，桓子詐而得脫．三桓共攻陽虎，陽虎居陽關．〔一〕九年，魯伐陽虎，陽虎奔齊，已而奔晉<lb/>
<pb ed='ZHSJ' n='33-1544a' xml:id='KX2a0001_ZHSJ_33-1544a'/><lb/>
趙氏．〔二〕<lb/>
〔一〕　集解服虔曰：「陽關，魯邑．」<lb/>
〔二〕　正義左傳云仲尼曰：「趙氏其世有亂乎？」杜預云：「受亂人故．」<lb/>
　　十年，定公與齊景公會於夾谷，孔子行相事．齊欲襲魯君，孔子以禮歷階，誅齊淫樂，<lb/>
齊侯懼，乃止，歸魯侵地而謝過．十二年，使仲由毀三桓城，〔一〕收其甲兵．孟氏不肯墮<lb/>
城，〔二〕伐之，不克而止．季桓子受齊女樂，孔子去．〔三〕<lb/>
〔一〕　集解服虔曰：「仲由，子路．」<lb/>
〔二〕　集解杜預曰：「墮，毀．」<lb/>
〔三〕　集解孔安國曰：「桓子使定公受齊女樂，君臣相與觀之，廢朝禮三日．」<lb/>
　　十五年，定公卒，子將立，是為哀公．〔一〕<lb/>
〔一〕　索隱系本「將」作「蔣」也．<lb/>
　　哀公五年，齊景公卒．六年，齊田乞弒其君孺子．<lb/>
　　七年，吳王夫差彊，伐齊，至繒，徵百牢於魯．季康子使子貢說吳王及太宰嚭，以禮詘<lb/>
之．吳王曰：「我文身，不足責禮．」乃止．<lb/>
<pb ed='ZHSJ' n='33-1545a' xml:id='KX2a0001_ZHSJ_33-1545a'/><lb/>
　　八年，吳為鄒伐魯，至城下，盟而去．齊伐我，取三邑．十年，伐齊南邊．十一年，齊伐<lb/>
魯．季氏用有有功，思孔子，孔子自衞歸魯．<lb/>
　　十四年，齊田常弒其君簡公於州．孔子請伐之，哀公不聽．十五年，使子服景伯､子<lb/>
貢為介，適齊，齊歸我侵地．田常初相，欲親諸侯．<lb/>
　　十六年，孔子卒．<lb/>
　　二十二年，越王句踐滅吳王夫差．<lb/>
　　二十七年春，季康子卒．夏，哀公患三桓，將欲因諸侯以劫之，三桓亦患公作難，故君<lb/>
臣多閒．〔一〕公游于陵阪，〔二〕遇孟武伯於街，〔三〕曰：「請問余及死乎？」〔四〕對曰：「不知也．」<lb/>
公欲以越伐三桓．八月，哀公如陘氏．〔五〕三桓攻公，公奔于衞，去如鄒，遂如越．國人迎哀<lb/>
公復歸，卒于有山氏．〔六〕子寧立，是為悼公．<lb/>
〔一〕　集解賈逵曰：「閒，𨻶也．」<lb/>
〔二〕　集解服虔曰：「陵阪，地名．」<lb/>
〔三〕　索隱有本作「衞」者，非也．左傳「於孟氏之衢」．<lb/>
〔四〕　集解杜預曰：「問己可得以壽死不？」<lb/>
〔五〕　集解杜預曰：「陘氏即有山氏．」<lb/>
<pb ed='ZHSJ' n='33-1546a' xml:id='KX2a0001_ZHSJ_33-1546a'/><lb/>
〔六〕　集解徐廣曰：「皇甫謐云哀公元甲辰，終庚午．」<lb/>
　　悼公之時，三桓勝，魯如小侯，卑於三桓之家．<lb/>
　　十三年，三晉滅智伯，分其地有之．<lb/>
　　三十七年，悼公卒，〔一〕子嘉立，是為元公．元公二十一年卒，〔二〕子顯立，是為穆<lb/>
公．〔三〕穆公三十三年卒，〔四〕子奮立，是為共公．共公二十二年卒，〔五〕子屯立，是為康<lb/>
公．〔六〕康公九年卒，〔七〕子匽立，是為景公．〔八〕景公二十九年卒，〔九〕子叔立，是為平公．〔一０〕<lb/>
是時六國皆稱王．<lb/>
〔一〕　集解徐廣曰：「一本云悼公即位三十年，乃於秦惠王卒，楚懷王死年合．又自悼公以下盡與劉歆曆譜合，而反<lb/>
　　　　違年表，未詳何故．皇甫謐云悼公四十年，元辛未，終庚戌．」<lb/>
〔二〕　集解徐廣曰：「皇甫謐云元辛亥，終辛未．」<lb/>
〔三〕　索隱系本「顯」作「不衍」．<lb/>
〔四〕　集解徐廣曰：「皇甫謐云元壬申，終甲辰．」<lb/>
〔五〕　集解徐廣曰：「皇甫謐云元乙巳，終丙寅．」<lb/>
〔六〕　索隱屯音竹倫反．<lb/>
〔七〕　集解徐廣曰：「皇甫謐云元丁卯，終乙亥．」<lb/>
<pb ed='ZHSJ' n='33-1547a' xml:id='KX2a0001_ZHSJ_33-1547a'/><lb/>
〔八〕　索隱匽音偃．<lb/>
〔九〕　集解徐廣曰：「皇甫謐云元丙子，終甲辰．」<lb/>
〔一０〕索隱系本「叔」作「旅」．<lb/>
　　平公十二年，秦惠王卒．二十（二）年，平公卒，〔一〕子賈立，是為文公．〔二〕文公（七）〔元〕<lb/>
年，楚懷王死于秦．二十三年，文公卒，〔三〕子讎立，是為頃公．<lb/>
〔一〕　集解徐廣曰：「皇甫謐云元乙巳，終甲子．」<lb/>
〔二〕　索隱系本作「湣公」．鄒誕本亦同，仍云「系家或作『文公』」．<lb/>
〔三〕　集解徐廣曰：「皇甫謐云元乙丑，終丁亥．」<lb/>
　　頃公二年，秦拔楚之郢，〔一〕楚頃王東徙于陳．十九年，楚伐我，取徐州．〔二〕二十四年，<lb/>
楚考烈王伐滅魯．頃公亡，遷於下邑，〔三〕為家人，魯絕祀．頃公卒于柯．〔四〕<lb/>
〔一〕　集解徐廣曰：「年表云文公十八年，秦拔郢，楚走陳．」<lb/>
〔二〕　集解徐廣曰：「徐州在魯東，今薛縣．」　索隱按：說文「󺞡，邾之下邑，在魯東」．又郡國志曰「魯國薛縣，六<lb/>
　　　　國時曰徐州」．又紀年云「梁惠王三十一年，下邳遷于薛，故名曰徐州」．則「」與「󺞡」並音舒也．<lb/>
〔三〕　集解徐廣曰：「下，一作『卞』．」　索隱下邑謂國外之小邑．或有本作「卞邑」，然魯有卞邑，所以惑也．<lb/>
〔四〕　集解徐廣曰：「皇甫謐云元戊子，終辛亥．」　索隱按：春秋「齊伐魯柯而盟」，杜預云「柯，齊邑，今濟北東阿<lb/>
　　　　也」．<lb/>
<pb ed='ZHSJ' n='33-1548a' xml:id='KX2a0001_ZHSJ_33-1548a'/><lb/>
　　魯起周公至頃公，凡三十四世．<lb/>
　　太史公曰：余聞孔子稱曰「甚矣魯道之衰也！洙泗之閒齗齗如也」．〔一〕觀慶父及叔牙<lb/>
閔公之際，何其亂也？隱桓之事；襄仲殺適立庶；三家北面為臣，親攻昭公，昭公以奔．<lb/>
至其揖讓之禮則從矣，而行事何其戾也？<lb/>
〔一〕　集解徐廣曰：「漢書地理志云『魯濱洙泗之閒，其民涉渡，幼者扶老而代其任．俗既薄，長者不自安，與幼<lb/>
　　　　者相讓，故曰齗齗如也』．齗，魚斤反，東州語也．蓋幼者患苦長者，長者忿愧自守，故齗齗爭辭，所以為道衰<lb/>
　　　　也．」　索隱齗音魚斤反，讀如論語「誾誾如也」．言魯道雖微，而洙泗之閒尚誾誾如也．鄒誕生亦音銀．又作<lb/>
　　　　「斷斷」，如尚書讀，則斷斷是專一之義．徐廣又引地理志音五艱反，云齗齗是鬬爭之貌．故繁欽遂行賦云「涉洙<lb/>
　　　　泗而飲馬兮，恥少長之齗齗」是也．今按：下文云「至于揖讓之禮則從矣」，魯尚有揖讓之風，如論語音誾為得之<lb/>
　　　　也．<lb/>
【索隱述贊】武王既沒，成王幼孤．周公攝政，負扆據圖．及還臣列，北面如．元子封魯，少昊之墟．<lb/>
夾輔王室，系職不渝．降及孝王，穆仲致譽．隱能讓國，春秋之初．丘明執簡，襃貶備書．<lb/>
</p></div>
