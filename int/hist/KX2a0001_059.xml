<div xmlns='http://www.tei-c.org/ns/1.0'><p xml:id='KX2a0001_hist_059'><pb ed='ZHSJ' n='59-2093a' xml:id='KX2a0001_ZHSJ_59-2093a'/><lb/>
史記卷五十九<lb/>
　　五宗世家第二十九<lb/>
　　　　索隱景帝子十四人，一武帝，餘十三人為王，漢書謂之「景十三王」．此名「五宗」者，十三人為王，其母五人，<lb/>
　　　　同母者為宗也．<lb/>
　　孝景皇帝子凡十三人為王，而母五人，同母者為宗親．栗姬子曰榮、德、閼于．〔一〕程<lb/>
姬子曰餘、非、端．賈夫人子曰彭祖、勝．唐姬子曰發．王夫人兒姁〔二〕子曰越、寄、乘、舜．<lb/>
〔一〕　索隱閼音遏．漢書無「于」字．<lb/>
〔二〕　索隱況羽反．兒姁，夫人名也．王皇后之妹也．<lb/>
　　河閒獻王德，〔一〕以孝景帝前二年用皇子為河閒王．好儒學，被服造次必於儒者．山<lb/>
東諸儒多從之游．<lb/>
〔一〕　索隱漢書云「大行令奏：溢法曰聰明睿智曰獻」．<lb/>
<pb ed='ZHSJ' n='59-2094a' xml:id='KX2a0001_ZHSJ_59-2094a'/><lb/>
　　二十六年卒，〔一〕子共王不害立．四年卒，子剛王基代立．十二年卒，子頃王授代<lb/>
立．〔二〕<lb/>
〔一〕　集解漢名臣奏：「杜業奏曰『河閒獻王經術通明，積德累行，天下雄俊衆儒皆歸之．孝武帝時，獻王朝，被服造<lb/>
　　　　次必於仁義．問以五策，獻王輒對無窮．孝武帝艴然難之，謂獻王曰：「湯以七十里，文王百里，王其勉之．」王<lb/>
　　　　知其意，歸即縱酒聽樂，因以終』．」　索隱注「問以五策」．按：漢書詔策問三十餘事．「被服造次」．按：小<lb/>
　　　　顏云「被服，言常居處其中也；造次，謂所向所行皆法於儒者」．<lb/>
〔二〕　索隱漢書云授謚頃，音傾也．<lb/>
　　臨江哀王閼于，以孝景帝前二年用皇子為臨江王．三年卒，無後，國除為郡．<lb/>
　　臨江閔王榮，以孝景前四年為皇太子，四歲廢，用故太子為臨江王．<lb/>
　　四年，坐侵廟壖垣〔一〕為宮，上徵榮．榮行，祖於江陵北門．〔二〕既已上車，軸折車廢．<lb/>
江陵父老流涕竊言曰：「吾王不反矣！」榮至，詣中尉府簿．中尉郅都責訊王，王恐，自殺．<lb/>
葬藍田．燕數萬銜土置冢上，百姓憐之．<lb/>
〔一〕　索隱服虔云「宮外之餘地」．顧野王云「牆外行馬內田」．音人椽反，又音軟，又音奴亂反．壖垣，牆外之短垣<lb/>
　　　　也．<lb/>
<pb ed='ZHSJ' n='59-2095a' xml:id='KX2a0001_ZHSJ_59-2095a'/><lb/>
〔二〕　索隱按：祖者行神，行而祭之，故曰祖也．風俗通云「共工氏之子曰修，好遠遊，故祀為祖神」．又崔浩云<lb/>
　　　　「黃帝之子累祖，好遠遊而死於道，因以為行神」，亦不知其何據．蓋見其謂之祖，因以為累祖，非也．據帝系及<lb/>
　　　　本紀皆言累祖黃帝妃，無為行神之由也．又聘禮云「出祖釋軷，祭酒脯」而已．按：今祭禮，以軷壤土為壇於<lb/>
　　　　道，則用黃羝或用狗，以其血釁左輪也．　正義荊州圖副云：「漢臨江閔王榮始都江陵城，坐侵廟壖地為宮，被<lb/>
　　　　徵，出城北門而車軸折．父老共流涕曰：『吾王不反矣！』既而為郅都所訊，懼而縊死．自此後北門存而不啟，蓋<lb/>
　　　　為榮不以道終也．」<lb/>
　　榮最長，〔一〕死無後，國除，地入于漢，為南郡．<lb/>
〔一〕　正義顏師古云：「榮實最長，而傳居二王後者，以其從太子廢後乃為王也．」<lb/>
　　右三國本王皆栗姬之子也．<lb/>
　　魯共王餘，以孝景前二年用皇子為淮陽王．二年，吳楚反破後，以孝景前三年徙為魯<lb/>
王．好治宮室苑囿狗馬．季年好音，不喜辭辯．為人吃．<lb/>
　　二十六年卒，子光代為王．初好音輿馬；晚節嗇，〔一〕惟恐不足於財．<lb/>
〔一〕　正義晚節猶言末年時．嗇，貪[⿰口六]也．<lb/>
<pb ed='ZHSJ' n='59-2096a' xml:id='KX2a0001_ZHSJ_59-2096a'/><lb/>
<lb/>
　　江都易王非，〔一〕以孝景前二年用皇子為汝南王．吳楚反時，非年十五，有材力，上書<lb/>
願擊吳．景帝賜非將軍印，擊吳．吳已破，二歲，徙為江都王，治吳故國，以軍功賜天子旌<lb/>
旗．元光五年，匈奴大入漢為賊，非上書願擊匈奴，上不許．非好氣力，治宮觀，招四方豪<lb/>
桀，驕奢甚．<lb/>
〔一〕　索隱按：謚法「好更故舊曰易」也．<lb/>
　　立二十六年卒，子建立為王．七年自殺．淮南、衡山謀反時，建頗聞其謀．自以為國<lb/>
近淮南，恐一日發，為所并，即陰作兵器，而時佩其父所賜將軍印，載天子旗以出．易王死<lb/>
未葬，建有所說易王寵美人淖姬，〔一〕夜使人迎與姦服舍中．及淮南事發，治黨與頗及江都<lb/>
王建．建恐，因使人多持金錢，事絕其獄．而又信巫祝，使人禱祠妄言．建又盡與其姊弟<lb/>
姦．〔二〕事既聞，漢公卿請捕治建．天子不忍，使大臣即訊王．王服所犯，遂自殺．國除，地<lb/>
入于漢，為廣陵郡．<lb/>
〔一〕　集解蘇林曰：「淖音泥淖．」　索隱鄭氏音卓，蘇林音「泥淖」之「淖」，女教反．淖，姓也，齊有淖齒是．又漢書<lb/>
　　　　云「建召易王所愛淖姬等十人，與姦服舍中」．　正義淖，女孝反．<lb/>
〔二〕　索隱漢書云建女弟徵臣為蓋侯子婦，以易王喪來歸，建復與姦也．<lb/>
<pb ed='ZHSJ' n='59-2097a' xml:id='KX2a0001_ZHSJ_59-2097a'/><lb/>
<lb/>
　　膠西于王端，〔一〕以孝景前三年吳楚七國反破後，端用皇子為膠西王．端為人賊戾，又<lb/>
陰痿，〔二〕一近婦人，病之數月．而有愛幸少年為郎．為郎者頃之與後宮亂，端禽滅之，及<lb/>
殺其子母．數犯上法，漢公卿數請誅端，天子為兄弟之故不忍，而端所為滋甚．有司再請<lb/>
削其國，去太半．端心慍，遂為無訾省．〔三〕府庫壞漏盡，腐財物以巨萬計，終不得收徙．令<lb/>
吏毋得收租賦．端皆去衞，〔四〕封其宮門，從一門出游．數變名姓，為布衣，之他郡國．<lb/>
〔一〕　索隱按：廣周書謚法云「能優其德曰于」．<lb/>
〔二〕　正義委危反．不能御婦人．<lb/>
〔三〕　集解蘇林曰：「為無所訾錄，無所省錄．」　正義顏師古云：「訾，財也．省，視也．言不能視錄資財．」<lb/>
〔四〕　索隱謂不置宿衞人．<lb/>
　　相、二千石往者，奉漢法以治，端輒求其罪告之，無罪者詐藥殺之．所以設詐究變，〔一〕<lb/>
彊足以距諫，智足以飾非．相、二千石從王治，則漢繩以法．故膠西小國，而所殺傷二千石<lb/>
甚衆．<lb/>
〔一〕　索隱究者，窮也．故郭璞云「究謂窮盡也」．<lb/>
　　立四十七年，卒，竟無男代後，國除，地入于漢，為膠西郡．<lb/>
<pb ed='ZHSJ' n='59-2098a' xml:id='KX2a0001_ZHSJ_59-2098a'/><lb/>
<lb/>
　　右三國本王皆程姬之子也．<lb/>
　　趙王彭祖，以孝景前二年用皇子為廣川王．趙王遂反破後，彭祖王廣川．四年，徙為趙<lb/>
王．十五年，孝景帝崩．彭祖為人巧佞卑諂，足恭而心刻深．〔一〕好法律，持詭辯以中人．〔二〕<lb/>
彭祖多內寵姬及子孫．相、二千石欲奉漢法以治，則害於王家．是以每相、二千石至，彭祖<lb/>
衣皁布衣，自行迎，除二千石舍，〔三〕多設疑事以作動之，得二千石失言，中忌諱，輒書之．<lb/>
二千石欲治者，則以此迫劫；不聽，乃上書告，及汙以姦利事．彭祖立五十餘年，相、二千<lb/>
石無能滿二歲，輒以罪去，大者死，小者刑，以故二千石莫敢治．而趙王擅權，使使即縣為<lb/>
賈人榷會，〔四〕入多於國經租稅．〔五〕以是趙王家多金錢，然所賜姬諸子，亦盡之矣．彭祖<lb/>
取故江都易王寵姬王建所盜與姦淖姬者為姬，甚愛之．<lb/>
〔一〕　索隱謂刻害深，無仁恩也．<lb/>
〔二〕　索隱謂詭誑之辯，以中傷於人．<lb/>
〔三〕　索隱謂彭祖自為二千石埽除其舍，以迎之也．<lb/>
〔四〕　集解韋昭曰：「平會兩家買賣之賈也．榷者，禁他家，獨王家得為之．」　索隱榷音角．獨音榷，謂酤榷也．<lb/>
<pb ed='ZHSJ' n='59-2099a' xml:id='KX2a0001_ZHSJ_59-2099a'/><lb/>
　　　　會音儈，古外反．謂為賈人專榷買賣之賈，儈以取利，若今之和市矣．韋昭則訓榷為平，其注解為得．<lb/>
〔五〕　索隱經者，常也．謂王家入多於國家常納之租稅也．<lb/>
　　彭祖不好治宮室、禨祥，〔一〕好為吏事．上書願督國中盜賊．常夜從走卒行徼〔二〕邯鄲<lb/>
中．諸使過客以彭祖險陂，莫敢留邯鄲．<lb/>
〔一〕　集解服虔曰：「求福也．」　索隱按：埤蒼云「禨，祅祥也」．列子云「荊人鬼，越人禨」．謂楚信鬼神而越信禨<lb/>
　　　　祥也．<lb/>
〔二〕　索隱上下孟反，下工弔反．徼是郊外之路，謂巡徼而伺察境界．<lb/>
　　其太子丹與其女及同產姊姦，與其客江充有卻．充告丹，丹以故廢．趙更立太子．<lb/>
　　中山靖王勝，以孝景前三年用皇子為中山王．十四年，孝景帝崩．勝為人樂酒〔一〕好<lb/>
內，有子枝屬百二十餘人．常與兄趙王相非，曰：「兄為王，專代吏治事．王者當日聽音樂<lb/>
聲色．」趙王亦非之，曰：「中山王徒日淫，不佐天子拊循百姓，何以稱為藩臣！」<lb/>
〔一〕　正義樂，五教反．<lb/>
　　立四十二年卒，〔一〕子哀王昌立．一年卒，子昆侈代為中山王．〔二〕<lb/>
〔一〕　索隱按：漢書建元三年，濟川、中山王等來朝，聞樂而泣．天子問其故，王對以大臣內讒，肺腑日疏，其言甚雄<lb/>
　　　　壯，詞切而理文．天子加親親之好．可謂漢之英藩矣．<lb/>
<pb ed='ZHSJ' n='59-2100a' xml:id='KX2a0001_ZHSJ_59-2100a'/><lb/>
〔二〕　索隱漢書昆侈謚康王，子頃王輔嗣，至孫國除也．<lb/>
　　右二國本王皆賈夫人之子也．<lb/>
　　長沙定王發，發之母唐姬，故程姬侍者．景帝召程姬，程姬有所辟，不願進，〔一〕而飾侍<lb/>
者唐兒使夜進．上醉不知，以為程姬而幸之，遂有身．已乃覺非程姬也．及生子，因命曰<lb/>
發．以孝景前二年用皇子為長沙王．以其母微，無寵，故王卑溼貧國．〔二〕<lb/>
〔一〕　索隱姚氏按：釋名云「天子諸侯羣妾以次進御，有月事者止不御，更不口說，故以丹注面目旳旳為識，令女史<lb/>
　　　　見之」．王察神女賦以為「脫袿裳，免簪笄，施玄旳，結羽釵」．旳即釋名所云也．說文云「姅，女污也」．漢津云<lb/>
　　　　「見姅變，不得侍祠」．姅音半．<lb/>
〔二〕　集解應劭曰：「景帝後二年，諸王來朝，有詔更前稱壽歌舞．定王但張袖小舉手．左右笑其拙，上怪問之，對<lb/>
　　　　曰：『臣國小地狹，不足迴旋．』帝以武陵、零陵、桂陽屬焉．」<lb/>
　　立二十七年卒，子康王庸立．二十八年，卒，子鮒鮈立〔一〕為長沙王．<lb/>
〔一〕　集解服虔曰：「鮈音拘．」<lb/>
　　右一國本王唐姬之子也．<lb/>
<pb ed='ZHSJ' n='59-2101a' xml:id='KX2a0001_ZHSJ_59-2101a'/><lb/>
<lb/>
　　廣川惠王越，以孝景中二年用皇子為廣川王．<lb/>
　　十二年卒，子齊立為王．〔一〕齊有幸臣桑距．已而有罪，欲誅距，距亡，王因禽其宗族．<lb/>
距怨王，乃上書告王齊與同產姦．自是之後，王齊數上書告言漢公卿及幸臣所忠等．〔二〕<lb/>
〔一〕　索隱漢書齊謚繆王．謚法「傷人蔽賢曰繆」．<lb/>
〔二〕　索隱按：漢書「又告中尉蔡彭祖」．子去嗣，坐暴虐勃亂，國除也．　正義所忠，姓名．<lb/>
　　膠東康王寄，以孝景中二年用皇子為膠東王．二十八年卒．淮南王謀反時，寄微聞其<lb/>
事，私作樓車鏃矢〔一〕戰守備，候淮南之起．及吏治淮南之事，辭出之．〔二〕寄於上最親，〔三〕<lb/>
意傷之，發病而死，不敢置後，於是上（<note>問</note>）【聞】．寄有長子者名賢，母無寵；少子名慶，母愛<lb/>
幸，寄常欲立之，為不次，因有過，遂無言．上憐之，乃以賢為膠東王奉康王嗣，而封慶於<lb/>
故衡山地，為六安王．<lb/>
〔一〕　集解應劭曰：「樓車，所以窺看敵國營壘之虛實也．」　索隱左傳云「登樓車以窺宋人」，謂看敵國營壘之虛實<lb/>
　　　　也．李巡注爾雅「金鏃，以金為箭鏑」．鏃，字林音子木反．<lb/>
〔二〕　集解如淳曰：「窮治其辭，出此事．」<lb/>
<pb ed='ZHSJ' n='59-2102a' xml:id='KX2a0001_ZHSJ_59-2102a'/><lb/>
〔三〕　集解徐廣曰：「其母武帝母妹．」　正義寄母王夫人即王皇后之妹，於上為從母，故寄於諸兄弟最為親愛也．<lb/>
　　膠東王賢立十四年卒，謚為哀王．子慶為王．〔一〕<lb/>
〔一〕　集解徐廣曰：「他本亦作『慶』字，惟一本作『建』．不宜得與叔父同名，相承之誤．」<lb/>
　　六安王慶，以元狩二年用膠東康王子為六安王．<lb/>
　　清河哀王乘，以孝景中三年用皇子為清河王．十二年卒，無後，國除，地入于漢，為清<lb/>
河郡．<lb/>
　　常山憲王舜，以孝景中五年用皇子為常山王．舜最親，景帝少子，驕怠多淫，數犯禁，<lb/>
上常寬釋之．立三十二年卒，太子勃代立為王．<lb/>
　　初，憲王舜有所不愛姬生長男梲．〔一〕梲以母無寵故，亦不得幸於王．王后脩生太子<lb/>
勃．王內多，所幸姬生子平、子商，王后希得幸．及憲王病甚，諸幸姬常侍病，故王后亦以<lb/>
妒媢〔二〕不常侍病，輒歸舍．醫進藥，太子勃不自嘗藥，又不宿留侍病．及王薨，王后、太子<lb/>
乃至．憲王雅不以長子梲為人數，及薨，又不分與財物．郎或說太子、王后，令諸子與長子<lb/>
梲共分財物，太子、王后不聽．太子代立，又不收恤梲．梲怨王后、太子．漢使者視憲王<lb/>
<pb ed='ZHSJ' n='59-2103a' xml:id='KX2a0001_ZHSJ_59-2103a'/><lb/>
喪，梲自言憲王病時，王后、太子不侍，及薨，六日出舍，〔三〕太子勃私姦，飲酒，博戲，擊筑，<lb/>
與女子載馳，環城過市，入牢視囚．天子遣大行騫〔四〕驗王后及問王勃，請逮勃所與姦諸證<lb/>
左，王又匿之．吏求捕勃大急，使人致擊笞掠，擅出漢所疑囚者．有司請誅憲王后脩及王<lb/>
勃．上以脩素無行，使梲陷之罪，勃無良師傅，不忍誅．有司請廢王后脩，徙王勃以家屬<lb/>
處房陵，上許之．<lb/>
〔一〕　集解蘇林曰：「音奪．」　索隱鄒氏一音之悅反．蘇林音奪．許慎說解字林云「他活反，字從木也」．<lb/>
〔二〕　索隱媢音亡報反．鄒氏本作「媚」．郭璞注三蒼云「媢，丈夫妒也」．又云妒女為媢．<lb/>
〔三〕　集解如淳曰：「服舍也．」<lb/>
〔四〕　索隱按：謂是張騫．<lb/>
　　勃王數月，遷于房陵，國絕．月餘，天子為最親，乃詔有司曰：「常山憲王蚤夭，后妾不<lb/>
和，適孼誣爭，陷于不義以滅國，朕甚閔焉．其封憲王子平三萬戶，為真定王；封子商三萬<lb/>
戶，為泗水王．」〔一〕<lb/>
〔一〕　正義泗水，海州．<lb/>
　　真定王平，元鼎四年用常山憲王子為真定王．<lb/>
<pb ed='ZHSJ' n='59-2104a' xml:id='KX2a0001_ZHSJ_59-2104a'/><lb/>
<lb/>
　　泗水思王商，以元鼎四年用常山憲王子為泗水王．十一年卒，子哀王安世立．十一年<lb/>
卒，無子．於是上憐泗水王絕，乃立安世弟賀為泗水王．<lb/>
　　右四國本王皆王夫人兒姁子也．其後漢益封其支子為六安王、泗水王二國．凡兒姁<lb/>
子孫，於今為六王．<lb/>
　　太史公曰：高祖時諸侯皆賦，〔一〕得自除內史以下，漢獨為置丞相，黃金印．諸侯自除<lb/>
御史、廷尉正、博士，擬於天子．自吳楚反後，五宗王世，漢為置二千石，去「丞相」曰「相」，<lb/>
銀印．諸侯獨得食租稅，奪之權．其後諸侯貧者或乘牛車也．<lb/>
〔一〕　集解徐廣曰：「國所出有皆入于王也．」<lb/>
【索隱述贊】景十三子，五宗親睦．栗姬既廢，臨江折軸．閼于早薨，河閒儒服．餘好宮苑，端事馳逐．<lb/>
江都有才，中山禔福．長沙地小，膠東造鏃．仁賢者代，浡亂者族．兒姁四王，分封為六．<lb/>
</p></div>
