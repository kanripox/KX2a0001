<div xmlns='http://www.tei-c.org/ns/1.0'  xml:id='KX2a0001_hist_109'>
<div><head>史記卷一百九<lb/></head>
<p xml:id='SHIJI_ZHSJ_109-2867a-2'>李將軍列傳第四十九<lb/></p>
<p xml:id='SHIJI_ZHSJ_109-2867a-3'>李將軍廣者，隴西成紀人也．<ref type="note" target="#KX2a0001_hist_109-note1" n="〔一〕"/>其先曰李信，秦時為將，逐得燕太子丹者也．故槐里，<lb/>徙成紀．廣家世世受射．<ref type="note" target="#KX2a0001_hist_109-note2" n="〔二〕"/>孝文帝十四年，匈奴大入蕭關，而廣以良家子<ref type="note" target="#KX2a0001_hist_109-note3" n="〔三〕"/>從軍擊胡，<lb/>用善騎射，殺首虜多，為漢中郎．廣從弟李蔡亦為郎，皆為武騎常侍，<ref type="note" target="#KX2a0001_hist_109-note4" n="〔四〕"/>秩八百石．嘗從<lb/>行，有所陷折關及格猛獸，而文帝曰：「惜乎，子不遇時！如令子當高帝時，萬戶侯豈足道<lb/>哉！」<lb/></p>
<p xml:id='SHIJI_ZHSJ_109-2867a-4'>及孝景初立，廣為隴西都尉，徙為騎郎將．<ref type="note" target="#KX2a0001_hist_109-note5" n="〔一〕"/>吳楚軍時，廣為驍騎都尉，從太尉亞夫擊<lb/>吳楚軍，取旗，顯功名昌邑下．以梁王授廣將軍印，還，賞不行．<ref type="note" target="#KX2a0001_hist_109-note6" n="〔二〕"/>徙為上谷太守，匈奴日<lb/>以合戰．典屬國公孫昆邪<ref type="note" target="#KX2a0001_hist_109-note7" n="〔三〕"/>為上泣曰：「李廣才氣，天下無雙，自負其能，數與虜敵戰，恐<lb/>亡之．」於是乃徙為上郡太守．後廣轉為邊郡太守，徙上郡．嘗為隴西､北地､鴈門､代郡､<lb/>雲中太守，皆以力戰為名．<lb/></p>
<p xml:id='SHIJI_ZHSJ_109-2868a-6'>匈奴大入上郡，天子使中貴人從廣<ref type="note" target="#KX2a0001_hist_109-note8" n="〔一〕"/>勒習兵擊匈奴．中貴人將騎數十縱，<ref type="note" target="#KX2a0001_hist_109-note9" n="〔二〕"/>見匈奴<lb/>三人，與戰．三人還射，<ref type="note" target="#KX2a0001_hist_109-note10" n="〔三〕"/>傷中貴人，殺其騎且盡．中貴人走廣．廣曰：「是必射雕者也．」<ref type="note" target="#KX2a0001_hist_109-note11" n="〔四〕"/><lb/>廣乃遂從百騎往馳三人．三人亡馬步行，行數十里．廣令其騎張左右翼，而廣身自射彼三<lb/>人者，殺其二人，生得一人，果匈奴射雕者也．已縛之上馬，望匈奴有數千騎，見廣，以為誘<lb/>騎，皆驚，上山陳．廣之百騎皆大恐，欲馳還走．廣曰：「吾去大軍數十里，今如此以百騎<lb/>走，匈奴追射我立盡．今我留，匈奴必以我為大軍【之】誘（(之)），必不敢擊我．」廣令諸騎曰：<lb/>「前！」前未到匈奴陳二里所，止，令曰：「皆下馬解鞍！」其騎曰：「虜多且近，即有急，柰<lb/>何？」廣曰：「彼虜以我為走，今皆解鞍以示不走，用堅其意．」於是胡騎遂不敢擊．有白<lb/>馬將<ref type="note" target="#KX2a0001_hist_109-note12" n="〔五〕"/>出護其兵，李廣上馬與十餘騎犇射殺胡白馬將，而復還至其騎中，解鞍，令士皆縱<lb/>馬臥．是時會暮，胡兵終怪之，不敢擊．夜半時，胡兵亦以為漢有伏軍於旁欲夜取之，胡<lb/>皆引兵而去．平旦，李廣乃歸其大軍．大軍不知廣所之，故弗從．<lb/></p>
<p xml:id='SHIJI_ZHSJ_109-2869a-8'>居久之，孝景崩，武帝立，左右以為廣名將也，於是廣以上郡太守為未央衞尉，而程不<lb/>識亦為長樂衞尉．程不識故與李廣俱以邊太守將軍屯．及出擊胡，而廣行無部伍行陳，<ref type="note" target="#KX2a0001_hist_109-note13" n="〔一〕"/><lb/>就善水草屯，舍止，人人自便，<ref type="note" target="#KX2a0001_hist_109-note14" n="〔二〕"/>不擊刀斗以自衞，<ref type="note" target="#KX2a0001_hist_109-note15" n="〔三〕"/>莫府<ref type="note" target="#KX2a0001_hist_109-note16" n="〔四〕"/>省約文書籍事，然亦遠斥<lb/>候，<ref type="note" target="#KX2a0001_hist_109-note17" n="〔五〕"/>未嘗遇害．程不識正部曲行伍營陳，擊刀斗，士吏治軍簿至明，軍不得休息，然亦未<lb/>嘗遇害．不識曰：「李廣軍極簡易，然虜卒犯之，無以禁也；而其士卒亦佚樂，咸樂為之死．<lb/>我軍雖煩擾，然虜亦不得犯我．」是時漢邊郡李廣､程不識皆為名將，然匈奴畏李廣之略，<lb/>士卒亦多樂從李廣而苦程不識．程不識孝景時以數直諫為太中大夫．為人廉，謹於文法．<lb/></p>
<p xml:id='SHIJI_ZHSJ_109-2870a-10'>後漢以馬邑城誘單于，使大軍伏馬邑旁谷，而廣為驍騎將軍，領屬護軍將軍．是時單于<lb/>覺之，去，漢軍皆無功．其後四歲，廣以衞尉為將軍，出鴈門擊匈奴．匈奴兵多，破敗廣軍，<lb/>生得廣．單于素聞廣賢，令曰：「得李廣必生致之．」胡騎得廣，廣時傷病，置廣兩馬閒，絡<lb/>而盛臥廣．行十餘里，廣詳死，睨其旁有一胡兒騎善馬，廣暫騰而上胡兒馬，因推墮兒，<ref type="note" target="#KX2a0001_hist_109-note18" n="〔一〕"/><lb/>取其弓，鞭馬南馳數十里，復得其餘軍，因引而入塞．匈奴捕者騎數百追之，廣行取胡兒<lb/>弓，射殺追騎，以故得脫．於是至漢，漢下廣吏．吏當廣所失亡多，為虜所生得，當斬，贖為<lb/>庶人．<lb/></p>
<p xml:id='SHIJI_ZHSJ_109-2871a-12'>頃之，家居數歲．廣家與故潁陰侯孫<ref type="note" target="#KX2a0001_hist_109-note19" n="〔一〕"/>屏野居藍田南山中射獵．嘗夜從一騎出，從<lb/>人田閒飲．還至霸陵亭，霸陵尉<ref type="note" target="#KX2a0001_hist_109-note20" n="〔二〕"/>醉，呵止廣．廣騎曰：「故李將軍．」尉曰：「今將軍尚<lb/>不得夜行，何乃故也！」止廣宿亭下．居無何，匈奴入殺遼西太守，敗韓將軍，<ref type="note" target="#KX2a0001_hist_109-note21" n="〔三〕"/>後韓將<lb/>軍徙右北平．於是天子乃召拜廣為右北平太守．廣即請霸陵尉與俱，至軍而斬之．<lb/></p>
<p xml:id='SHIJI_ZHSJ_109-2871a-13'>廣居右北平，匈奴聞之，號曰「漢之飛將軍」，避之數歲，不敢入右北平．<lb/></p>
<p xml:id='SHIJI_ZHSJ_109-2871a-14'>廣出獵，見草中石，以為虎而射之，中石沒鏃，<ref type="note" target="#KX2a0001_hist_109-note22" n="〔一〕"/>視之石也．因復更射之，終不能復入<lb/>石矣．廣所居郡聞有虎，嘗自射之．及居右北平射虎，虎騰傷廣，廣亦竟射殺之．<lb/></p>
<p xml:id='SHIJI_ZHSJ_109-2872a-16'>廣廉，得賞賜輒分其麾下，飲食與士共之．終廣之身，為二千石四十餘年，家無餘財，<lb/>終不言家產事．廣為人長，猨臂，<ref type="note" target="#KX2a0001_hist_109-note23" n="〔一〕"/>其善射亦天性也，雖其子孫他人學者，莫能及廣．廣<lb/>訥口少言，與人居則畫地為軍陳，射闊狹以飲．<ref type="note" target="#KX2a0001_hist_109-note24" n="〔二〕"/>專以射為戲，竟死．<ref type="note" target="#KX2a0001_hist_109-note25" n="〔三〕"/>廣之將兵，乏絕之<lb/>處，見水，士卒不盡飲，廣不近水，士卒不盡食，廣不嘗食．寬緩不苛，士以此愛樂為用．其<lb/>射，見敵急，非在數十步之內，度不中不發，發即應弦而倒．用此，其將兵數困辱，其射猛獸<lb/>亦為所傷云．<lb/></p>
<p xml:id='SHIJI_ZHSJ_109-2872a-17'>居頃之，石建卒，於是上召廣代建為郎中令．元朔六年，廣復為後將軍，從大將軍軍出<lb/>定襄，擊匈奴．諸將多中首虜率，以功為侯者，<ref type="note" target="#KX2a0001_hist_109-note26" n="〔一〕"/>而廣軍無功．後二歲，廣以郎中令將四<lb/>千騎出右北平，博望侯張騫將萬騎與廣俱，異道．行可數百里，匈奴左賢王將四萬騎圍廣，<lb/>廣軍士皆恐，廣乃使其子敢往馳之．敢獨與數十騎馳，直貫胡騎，出其左右而還，告廣曰：<lb/>「胡虜易與耳．」軍士乃安．廣為圜陳外嚮，胡急擊之，矢下如雨．漢兵死者過半，漢矢且<lb/>盡．廣乃令士持滿毋發，而廣身自以大黃<ref type="note" target="#KX2a0001_hist_109-note27" n="〔二〕"/>射其裨將，殺數人，胡虜益解．會日暮，吏士<lb/>皆無人色，而廣意氣自如，益治軍．軍中自是服其勇也．明日，復力戰，而博望侯軍亦至，<lb/>匈奴軍乃解去．漢軍罷，弗能追．是時廣軍幾沒，罷歸．漢法，博望侯留遲後期，當死，贖<lb/>為庶人．廣軍功自如，無賞．<lb/></p>
<p xml:id='SHIJI_ZHSJ_109-2873a-19'>初，廣之從弟李蔡與廣俱事孝文帝．景帝時，蔡積功勞至二千石．孝武帝時，至代相．<lb/>以元朔五年為輕車將車，從大將軍擊右賢王，有功中率，<ref type="note" target="#KX2a0001_hist_109-note28" n="〔一〕"/>封為樂安侯．元狩二年中，代<lb/>公孫弘為丞相．蔡為人在下中，<ref type="note" target="#KX2a0001_hist_109-note29" n="〔二〕"/>名聲出廣下甚遠，然廣不得爵邑，官不過九卿，而蔡為<lb/>列侯，位至三公．諸廣之軍吏及士卒或取封侯．廣嘗與望氣王朔燕語，曰：「自漢擊匈奴而<lb/>廣未嘗不在其中，而諸部校尉以下，才能不及中人，然以擊胡軍功取侯者數十人，而廣不為<lb/>後人，<ref type="note" target="#KX2a0001_hist_109-note30" n="〔三〕"/>然無尺寸之功以得封邑者，何也？豈吾相不當侯邪？且固命也？」朔曰：「將軍<lb/>自念，豈嘗有所恨乎？」廣曰：「吾嘗為隴西守，羌嘗反，吾誘而降，降者八百餘人，吾詐而<lb/>同日殺之．至今大恨獨此耳．」朔曰：「禍莫大於殺已降，此乃將軍所以不得侯者也．」<lb/></p>
<p xml:id='SHIJI_ZHSJ_109-2874a-21'>後二歲，大將軍､驃騎將軍大出擊匈奴，廣數自請行．天子以為老，弗許；良久乃許<lb/>之，以為前將軍．是歲，元狩四年也．<lb/></p>
<p xml:id='SHIJI_ZHSJ_109-2874a-22'>廣既從大將軍青擊匈奴，既出塞，青捕虜知單于所居，乃自以精兵走之，而令廣并於右<lb/>將軍軍，<ref type="note" target="#KX2a0001_hist_109-note31" n="〔一〕"/>出東道．東道少回遠，而大軍行水草少，其勢不屯行．<ref type="note" target="#KX2a0001_hist_109-note32" n="〔二〕"/>廣自請曰：「臣部為前<lb/>將軍，今大將軍乃徙令臣出東道，且臣結髮而與匈奴戰，今乃一得當單于，<ref type="note" target="#KX2a0001_hist_109-note33" n="〔三〕"/>臣願居前，先<lb/>死單于．」大將軍青亦陰受上誡，以為李廣老，數奇，<ref type="note" target="#KX2a0001_hist_109-note34" n="〔四〕"/>毋令當單于，恐不得所欲．而是時<lb/>公孫敖新失侯，為中將軍從大將軍，大將軍亦欲使敖與俱當單于，故徙前將軍廣．廣時知<lb/>之，固自辭於大將軍．大將軍不聽，令長史封書與廣之莫府，曰：「急詣部，如書．」<ref type="note" target="#KX2a0001_hist_109-note35" n="〔五〕"/>廣<lb/>不謝大將軍而起行，意甚慍怒而就部，引兵與右將軍食其<ref type="note" target="#KX2a0001_hist_109-note36" n="〔六〕"/>合軍出東道．軍亡導，或失<lb/>道，<ref type="note" target="#KX2a0001_hist_109-note37" n="〔七〕"/>後大將軍．大將軍與單于接戰，單于遁走，弗能得而還．南絕幕，<ref type="note" target="#KX2a0001_hist_109-note38" n="〔八〕"/>遇前將軍､右<lb/>將軍．廣已見大將軍，還入軍．大將軍使長史持糒醪遺廣，因問廣､食其失道狀，青欲上書<lb/>報天子軍曲折．<ref type="note" target="#KX2a0001_hist_109-note39" n="〔九〕"/>廣未對，大將軍使長史急責廣之幕府對簿．廣曰：「諸校尉無罪，乃我自<lb/>失道．吾今自上簿．」<lb/></p>
<p xml:id='SHIJI_ZHSJ_109-2876a-25'>至莫府，廣謂其麾下曰；「廣結髮與匈奴大小七十餘戰，今幸從大將軍出接單于兵，而<lb/>大將軍又徙廣部行回遠，而又迷失道，豈非天哉！且廣年六十餘矣，終不能復對刀筆之<lb/>吏．」遂引刀自剄．廣軍士大夫一軍皆哭．百姓聞之，知與不知，無老壯皆為垂涕．而右<lb/>將軍獨下吏，當死，贖為庶人．<lb/></p>
<p xml:id='SHIJI_ZHSJ_109-2876a-26'>廣子三人，曰當戶､椒､敢，為郎．天子與韓嫣<ref type="note" target="#KX2a0001_hist_109-note40" n="〔一〕"/>戲，嫣少不遜，當戶擊嫣，嫣走．於是<lb/>天子以為勇．當戶早死，拜椒為代郡太守，皆先廣死．當戶有遺腹子名陵．廣死軍時，敢<lb/>從驃騎將軍．廣死明年，李蔡以丞相坐侵孝景園壖地，<ref type="note" target="#KX2a0001_hist_109-note41" n="〔二〕"/>當下吏治，蔡亦自殺，不對獄，國<lb/>除．李敢以校尉從驃騎將軍擊胡左賢王，力戰，奪左賢王鼓旗，斬首多，賜爵關內侯，食邑<lb/>二百戶，代廣為郎中令．頃之，怨大將軍青之恨其父，<ref type="note" target="#KX2a0001_hist_109-note42" n="〔三〕"/>乃擊傷大將軍，大將軍匿諱之．<lb/>居無何，敢從上雍，<ref type="note" target="#KX2a0001_hist_109-note43" n="〔四〕"/>至甘泉宮獵．驃騎將軍去病與青有親，射殺敢．去病時方貴幸，上<lb/>諱云鹿觸殺之．居歲餘，去病死．<ref type="note" target="#KX2a0001_hist_109-note44" n="〔五〕"/>而敢有女為太子中人，愛幸，敢男禹有寵於太子，然好<lb/>利，李氏陵遲衰微矣．<lb/></p>
<p xml:id='SHIJI_ZHSJ_109-2877a-28'>騎．嘗深入匈奴二千餘里，過居延<ref type="note" target="#KX2a0001_hist_109-note45" n="〔一〕"/>視地形，無所見虜而還．拜為騎都尉，將丹陽<lb/></p>
<p xml:id='SHIJI_ZHSJ_109-2877a-29'>楚人五千人，教射酒泉､張掖以屯衞胡．<lb/></p>
<p xml:id='SHIJI_ZHSJ_109-2877a-30'>陵將其射士步兵五千人出居延北可千餘里，欲以分匈奴兵，毋令專走貳師也．陵既至<lb/></p>
<p xml:id='SHIJI_ZHSJ_109-2877a-31'>期還，而單于以兵八萬圍擊陵軍．陵軍五千人，兵矢既盡，士死者過半，而所殺傷匈奴<lb/></p>
<p xml:id='SHIJI_ZHSJ_109-2877a-32'>亦萬餘人．且引且戰，連鬬八日，還未到居延百餘里，匈奴遮狹絕道，陵食乏而救兵不<lb/></p>
<p xml:id='SHIJI_ZHSJ_109-2878a-34'>到，虜急擊招降陵．陵曰：「無面目報陛下．」遂降匈奴．其兵盡沒，餘亡散得歸漢者<lb/></p>
<p xml:id='SHIJI_ZHSJ_109-2878a-35'>四百餘人．<lb/></p>
<p xml:id='SHIJI_ZHSJ_109-2878a-36'>自是之後，李氏名敗，而隴西之士居門下者皆用為恥焉．<lb/></p>
<p xml:id='SHIJI_ZHSJ_109-2878a-37'>太史公曰：傳曰「其身正，不令而行；其身不正，雖令不從」．其李將軍之謂也？余睹<lb/>李將軍悛悛<ref type="note" target="#KX2a0001_hist_109-note46" n="〔一〕"/>如鄙人，口不能道辭．及死之日，天下知與不知，皆為盡哀．彼其忠實心誠<lb/>信於士大夫也？諺曰「桃李不言，下自成蹊」．<ref type="note" target="#KX2a0001_hist_109-note47" n="〔二〕"/>此言雖小，可以諭大也．<lb/><ref type="note" target="#KX2a0001_hist_109-note48" n="贊"/></p>
</div>
<div type="notes">
<note xml:id="KX2a0001_hist_109-note0"></note>
<note xml:id="KX2a0001_hist_109-note1">〔一〕正義成紀，秦州縣．<lb/></note>
<note xml:id="KX2a0001_hist_109-note2">〔二〕索隱案：小顏云「世受射法」．<lb/></note>
<note xml:id="KX2a0001_hist_109-note3">〔三〕索隱案：如淳云「非醫、巫、商賈、百工也」．<lb/></note>
<note xml:id="KX2a0001_hist_109-note4">〔四〕索隱案：謂為郎而補武騎常侍．<lb/></note>
<note xml:id="KX2a0001_hist_109-note5">〔一〕集解張晏曰：「為武騎郎將．」索隱小顏云：「為騎郎將謂主騎郎也．」<lb/></note>
<note xml:id="KX2a0001_hist_109-note6">〔二〕集解文穎曰：「廣為漢將，私受梁印，故不以賞也．」<lb/></note>
<note xml:id="KX2a0001_hist_109-note7">〔三〕集解昆音魂．索隱案：典屬國，官名．公孫，姓也；昆邪，名．服虔云「中國人」．包愷云「昆音魂」也．<lb/></note>
<note xml:id="KX2a0001_hist_109-note8">〔一〕集解漢書音義曰：「內官之幸貴者．」索隱案：董巴輿服志云「黃門丞至密近，使聽察天下，謂之中貴人使<lb/>者」．崔浩云「在中而貴幸，非德望，故名不見也」．<lb/></note>
<note xml:id="KX2a0001_hist_109-note9">〔二〕集解徐廣曰：「放縱馳騁．」<lb/></note>
<note xml:id="KX2a0001_hist_109-note10">〔三〕正義射音石．還謂轉也．<lb/></note>
<note xml:id="KX2a0001_hist_109-note11">〔四〕集解文穎曰：「雕，鳥也，故使善射者射也．」索隱案：服虔云「雕，鶚也．」說文云「似鷲，黑色，多子」．一名<lb/>鷲，以其毛作矢羽．韋昭云「鶚，一名鵰也」．<lb/></note>
<note xml:id="KX2a0001_hist_109-note12">〔五〕正義其將乘白馬，而出監護也．<lb/></note>
<note xml:id="KX2a0001_hist_109-note13">〔一〕索隱案：百官志云「將軍領軍皆有部曲．大將軍營五部，部校尉一人，部下有曲，曲有軍候一人」也．<lb/></note>
<note xml:id="KX2a0001_hist_109-note14">〔二〕索隱音去聲．<lb/></note>
<note xml:id="KX2a0001_hist_109-note15">〔三〕集解孟康曰：「以銅作鐎器，受一斗，晝炊飯食，夜擊持行，名曰刀斗．」索隱刀音貂．案：荀悅云「刀斗，小<lb/>鈴，如宮中傳夜鈴也」．蘇林云「形如鋗，以銅作之，無緣，受一斗，故云刀斗」．鋗即鈴也．埤倉云「鐎，溫器，有<lb/>柄斗，似銚無緣．音焦」．<lb/></note>
<note xml:id="KX2a0001_hist_109-note16">〔四〕索隱案：大顏云「凡將軍謂之莫府者，蓋兵行舍於帷帳，故稱（莫）〔幕〕府．古字通用，遂作『莫』耳」．小爾雅<lb/>訓莫為大，非也．<lb/></note>
<note xml:id="KX2a0001_hist_109-note17">〔五〕索隱案：許慎注淮南子云「斥，度也．候，視也，望也」．<lb/></note>
<note xml:id="KX2a0001_hist_109-note18">〔一〕集解徐廣曰：「一云『抱兒鞭馬南馳』也．」<lb/></note>
<note xml:id="KX2a0001_hist_109-note19">〔一〕集解（孫）灌嬰之孫，名強．索隱案：灌嬰之孫，名強．<lb/></note>
<note xml:id="KX2a0001_hist_109-note20">〔二〕索隱案：百官志云「尉，大縣二人，主盜賊．凡有賊發，則推索尋案之」也．<lb/></note>
<note xml:id="KX2a0001_hist_109-note21">〔三〕集解蘇林曰韓安國．<lb/></note>
<note xml:id="KX2a0001_hist_109-note22">〔一〕集解徐廣曰：「一作『沒羽』．」<lb/></note>
<note xml:id="KX2a0001_hist_109-note23">〔一〕集解如淳曰：「臂如猨，通肩．」<lb/></note>
<note xml:id="KX2a0001_hist_109-note24">〔二〕集解如淳曰：「射戲求疏密，持酒以飲不勝者．」正義飲音於禁反．<lb/></note>
<note xml:id="KX2a0001_hist_109-note25">〔三〕索隱謂終竟廣身至死，以為恆也．<lb/></note>
<note xml:id="KX2a0001_hist_109-note26">〔一〕集解如淳曰：「中猶充也．充本法得首若干封侯．」<lb/></note>
<note xml:id="KX2a0001_hist_109-note27">〔二〕集解徐廣曰：「南都賦曰『黃閒機張，善弩之名』．」駰案：鄭德曰「黃肩弩，淵中黃朱之」．孟康曰「太公六韜曰<lb/>『陷堅敗強敵，用大黃連弩』」．韋昭曰「角弩色黃而體大也」．索隱案：大黃，黃閒，弩名也．故韋昭曰「角弩<lb/>也，色黃體大」是也．<lb/></note>
<note xml:id="KX2a0001_hist_109-note28">〔一〕索隱中音丁仲反．率音律，亦音雙筆反．小顏云：「率謂軍功封賞之科，著在法令，故云中率．」<lb/></note>
<note xml:id="KX2a0001_hist_109-note29">〔二〕索隱案：以九品而論，在下之中，當第八．<lb/></note>
<note xml:id="KX2a0001_hist_109-note30">〔三〕索隱案：謂不在人後．<lb/></note>
<note xml:id="KX2a0001_hist_109-note31">〔一〕集解徐廣曰：「主爵趙食其為右將軍．」<lb/></note>
<note xml:id="KX2a0001_hist_109-note32">〔二〕集解張晏曰：「以水草少，不可羣輩．」<lb/></note>
<note xml:id="KX2a0001_hist_109-note33">〔三〕索隱今得當單于．案：廣言自少時結髮而與匈奴戰，唯今者得與單于相當遇也．<lb/></note>
<note xml:id="KX2a0001_hist_109-note34">〔四〕集解如淳曰：「數為匈奴所敗，奇為不偶也．」索隱案：服虔云「作事數不偶也」．音朔．小顏音所具反．<lb/>奇，蕭該音居宜反．<lb/></note>
<note xml:id="KX2a0001_hist_109-note35">〔五〕正義令廣如其文牒，急引兵徙東道也．<lb/></note>
<note xml:id="KX2a0001_hist_109-note36">〔六〕索隱音異基．案：趙將軍名也．或亦依字讀．<lb/></note>
<note xml:id="KX2a0001_hist_109-note37">〔七〕索隱謂無人導引，軍故失道也．<lb/></note>
<note xml:id="KX2a0001_hist_109-note38">〔八〕正義絕，度也．南歸度沙幕．<lb/></note>
<note xml:id="KX2a0001_hist_109-note39">〔九〕正義言委曲而行迴折，使軍後大將軍也．<lb/></note>
<note xml:id="KX2a0001_hist_109-note40">〔一〕索隱或音偃，又音許乾反．<lb/></note>
<note xml:id="KX2a0001_hist_109-note41">〔二〕索隱壖音人絹反，又音乃段反，又音而宣反．案：壖地，神道之地也．黃圖云「陽陵闕門西出，神道四通．茂<lb/>陵神道廣四十三丈」也．正義漢書云：「詔賜冢地陽陵，當得二十畝，蔡盜取三頃，頗賣得四十餘萬，又盜取<lb/>神道外壖地一畝，葬其中．當下獄，自殺．」<lb/></note>
<note xml:id="KX2a0001_hist_109-note42">〔三〕索隱小顏云：「令其父恨而死．」<lb/></note>
<note xml:id="KX2a0001_hist_109-note43">〔四〕索隱劉氏音尚．大顏云「雍地形高，故云上」．<lb/></note>
<note xml:id="KX2a0001_hist_109-note44">〔五〕集解徐廣曰：「元狩六年．」<lb/>李陵既壯，選為建章監，監諸騎．善射，愛士卒．天子以為李氏世將，而使將八百<lb/></note>
<note xml:id="KX2a0001_hist_109-note45">〔一〕集解徐廣曰：「屬張掖．」正義括地志云：「居延海在甘州張掖縣東北六十四里．地理志云『居延澤古文以<lb/>為流沙』．甘州在京西北二千四百六十里．」<lb/>數歲，天漢二年秋，貳師將軍李廣利將三萬騎擊匈奴右賢王於祁連天山，〔一〕而使<lb/></note>
<note xml:id="KX2a0001_hist_109-note46">〔一〕集解徐廣曰：「出燉煌至天山．」索隱案：晉灼云「在西域，近蒲類海」．又西河舊事云「白山冬夏有雪，匈<lb/>奴謂之天山也」．正義括地志云：「祁連山在甘州張掖縣西南二百里．天山一名白山，今名初羅漫山，在伊吾<lb/>縣北百二十里．伊州在京西北四千四百一十六里．」<lb/>單于既得陵，素聞其家聲，及戰又壯，乃以其女妻陵而貴之．漢聞，族陵母妻子．<lb/></note>
<note xml:id="KX2a0001_hist_109-note46">〔一〕索隱音七旬反．漢書作「恂恂」，音詢．<lb/></note>
<note xml:id="KX2a0001_hist_109-note47">〔二〕索隱案：姚氏云「桃李本不能言，但以華實感物，故人不期而往，其下自成蹊徑也．以喻廣雖不能出辭，能有<lb/>所感，而忠心信物故也」．<lb/></note>
<note xml:id="KX2a0001_hist_109-note48">【索隱述贊】猨臂善射，實負其能．解鞍卻敵，圓陣摧鋒．邊郡屢守，大軍再從．失道見斥，數奇不封．<lb/>惜哉名將，天下無雙！<lb/></note>
</div>
</div>