<div xmlns='http://www.tei-c.org/ns/1.0'><p xml:id='KX2a0001_hist_128'><pb ed='ZHSJ' n='128-3223a' xml:id='KX2a0001_ZHSJ_128-3223a'/><lb/>
史記卷一百二十八<lb/>
　　龜策列傳第六十八<lb/>
　　　　索隱龜策傳有錄無書，褚先生所補．其事煩蕪陋略，無可取．　正義史記至元成閒十篇有錄無書，而褚<lb/>
　　　　少孫補景､武紀，將相年表，禮書､樂書､律書，三王世家，蒯成侯､日者､龜策列傳．日者､龜策言辭最鄙陋，非太<lb/>
　　　　史公之本意也．<lb/>
　　太史公曰：自古聖王將建國受命，興動事業，何嘗不寶卜筮以助善！唐虞以上，不可記<lb/>
已．自三代之興，各據禎祥．塗山之兆從而夏啟世，飛燕之卜順故殷興，百穀之筮吉故周<lb/>
王．王者決定諸疑，參以卜筮，斷以蓍龜，不易之道也．<lb/>
　　蠻夷氐羌雖無君臣之序，亦有決疑之卜．或以金石，或以草〔一〕木，國不同俗．然皆可<lb/>
以戰伐攻擊，推兵求勝，各信其神，以知來事．<lb/>
〔一〕　集解徐廣曰：「一作『革』．」<lb/>
　　略聞夏殷欲卜者，乃取蓍龜，已則[⿱𠫓廾]去之，以為龜藏則不靈，蓍久則不神．至周室之卜<lb/>
<pb ed='ZHSJ' n='128-3224a' xml:id='KX2a0001_ZHSJ_128-3224a'/><lb/>
官，常寶藏蓍龜；又其大小先後，各有所尚，要其歸等耳．或以為聖王遭事無不定，決疑無<lb/>
不見，其設稽神求問之道者，以為後世衰微，愚不師智，人各自安，化分為百室，道散而無<lb/>
垠，故推歸之至微，要絜於精神也．或以為昆蟲之所長，聖人不能與爭．其處吉凶，別然<lb/>
否，多中於人．至高祖時，因秦太卜官．天下始定，兵革未息．及孝惠享國日少，呂后女<lb/>
主，孝文､孝景因襲掌故，未遑講試，雖父子疇官，世世相傳，其精微深妙，多所遺失．至今<lb/>
上即位，博開藝能之路，悉延百端之學，通一伎之士咸得自效，絕倫超奇者為右，無所阿私，<lb/>
數年之閒，太卜大集．會上欲擊匈奴，西攘大宛，〔一〕南收百越，卜筮至預見表象，先圖其<lb/>
利．及猛將推鋒執節，獲勝於彼，而蓍龜時日亦有力於此．上尤加意，賞賜至或數千萬．<lb/>
如丘子明之屬，富溢貴寵，傾於朝廷．至以卜筮射蠱道，巫蠱時或頗中．素有眦睚不快，因<lb/>
公行誅，恣意所傷，以破族滅門者，不可勝數．百僚蕩恐，皆曰龜策能言．後事覺姦窮，亦<lb/>
誅三族．<lb/>
〔一〕　集解徐廣曰：「攘，一作『襄』．襄，除也．」<lb/>
　　夫摓策定數，〔一〕灼龜觀兆，變化無窮，是以擇賢而用占焉，可謂聖人重事者乎！周公<lb/>
卜三龜，而武王有瘳．紂為暴虐，而元龜不占．晉文將定襄王之位，卜得黃帝之兆，〔二〕卒<lb/>
受彤弓之命．獻公貪驪姬之色，卜而兆有口象，其禍竟流五世．楚靈將背周室，卜而龜<lb/>
<pb ed='ZHSJ' n='128-3225a' xml:id='KX2a0001_ZHSJ_128-3225a'/><lb/>
逆，〔三〕終被乾谿之敗．兆應信誠於內，而時人明察見之於外，可不謂兩合者哉！君子謂夫<lb/>
輕卜筮，無神明者，悖；背〔四〕人道，信禎祥者，鬼神不得其正．故書建稽疑，五謀而卜筮居<lb/>
其二，五占從其多，明有而不專之道也．<lb/>
〔一〕　集解徐廣曰：「摓音逢．一作『達』．」　索隱按：徐廣摓音逢．摓謂兩手執蓍分而扐之，故云摓策．<lb/>
〔二〕　集解左傳曰遇黃帝戰于阪泉之兆．<lb/>
〔三〕　集解左傳曰：「靈王卜，曰『余尚得天下』，不吉．投龜訽天而呼曰：『是區區者而不余畀，余必自取之．』」<lb/>
　　　　索隱訽音火候反．<lb/>
〔四〕　索隱上音倍，下音佩．<lb/>
　　余至江南，觀其行事，問其長老，云龜千歲乃遊蓮葉之上，〔一〕蓍百莖共一根．〔二〕又其<lb/>
所生，獸無虎狼，草無毒螫．江傍家人常畜龜飲食之，以為能導引致氣，有益於助衰養老，<lb/>
豈不信哉！<lb/>
〔一〕　集解徐廣曰：「蓮，一作『領』．領與蓮聲相近，或假借字也．」<lb/>
〔二〕　集解徐廣曰：「劉向云龜千歲而靈，蓍百年而一本生百莖．」<lb/>
　　　　褚先生曰：臣以通經術，受業博士，治春秋，以高第為郎，幸得宿衞，出入宮殿中十<lb/>
　　　　有餘年．竊好太史公傳．太史公之傳曰：「三王不同龜，四夷各異卜，然各以決吉凶，<lb/>
<pb ed='ZHSJ' n='128-3226a' xml:id='KX2a0001_ZHSJ_128-3226a'/><lb/>
　　略闚其要，故作龜策列傳．」臣往來長安中，求龜策列傳不能得，故之大卜官，問掌故<lb/>
　　文學長老習事者，寫取龜策卜事，編于下方．<lb/>
　　　　聞古五帝､三王發動舉事，必先決蓍龜．傳曰：〔一〕「下有伏靈，上有兔絲；上有擣<lb/>
　　蓍，〔二〕下有神龜．」所謂伏靈者，在兔絲之下，狀似飛鳥之形．新雨已，天清靜無風，<lb/>
　　以夜捎兔絲去之，既以燭此地〔三〕燭之，火滅，即記其處，以新布四丈環置之，明即掘<lb/>
　　取之，入四尺至七尺，得矣，過七尺不可得．伏靈者，千歲松根也，食之不死．聞蓍生<lb/>
　　滿百莖者，其下必有神龜守之，其上常有青雲覆之．傳曰：「天下和平，王道得，而蓍莖<lb/>
　　長丈，其叢生滿百莖．」方今世取蓍者，不能中古法度，不能得滿百莖長丈者，取八十<lb/>
　　莖已上，蓍長八尺，即難得也．人民好用卦者，取滿六十莖已上，長滿六尺者，既可用<lb/>
　　矣．記曰：「能得名龜者，財物歸之，家必大富至千萬．」一曰「北斗龜」，二曰「南辰龜」，<lb/>
　　三曰「五星龜」，四曰「八風龜」，五曰「二十八宿龜」，六曰「日月龜」，七曰「九州龜」，八<lb/>
　　曰「玉龜」：凡八名龜．龜圖各有文在腹下，文云云者，此某之龜也．略記其大指，不<lb/>
　　寫其圖．取此龜不必滿尺二寸，民人得長七八寸，可寶矣．今夫珠玉寶器，雖有所深<lb/>
　　藏，必見其光，必出其神明，其此之謂乎！故玉處於山而木潤，淵生珠而岸不枯者，〔四〕<lb/>
<pb ed='ZHSJ' n='128-3227a' xml:id='KX2a0001_ZHSJ_128-3227a'/><lb/>
　　潤澤之所加也．明月之珠出於江海，藏於蚌中，蚗龍伏之．〔五〕王者得之，長有天下，四<lb/>
　　夷賓服．能得百莖蓍，并得其下龜以卜者，百言百當，足以決吉凶．<lb/>
〔一〕　索隱此傳即太卜所得古占龜之說也．<lb/>
〔二〕　索隱擣音逐留反．按：即稠也．擣蓍即藂蓍，擣是古「稠」字也．<lb/>
〔三〕　集解徐廣曰：「，籠也．蓋然火而籠罩其上也．音溝．陳涉世家曰『夜火』也．」<lb/>
〔四〕　集解徐廣曰：「一無『不』字．許氏說淮南以為滋潤鍾於明珠，致令岸枯也．」<lb/>
〔五〕　集解徐廣曰：「許氏說淮南云蚗龍，龍屬也．音決．」　索隱蚗蠪伏之．按：蚗當為「蛟」．蠪音龍，注音決，<lb/>
　　　　誤也．<lb/>
　　　　神龜出於江水中，廬江郡常歲時生龜長尺二寸者二十枚輸太卜官，太卜官因以吉<lb/>
　　日剔取其腹下甲．龜千歲乃滿尺二寸．王者發軍行將，必鑽龜廟堂之上，以決吉凶．<lb/>
　　今高廟中有龜室，藏內以為神寶．<lb/>
　　　　傳曰：「取前足臑骨〔一〕穿佩之，取龜置室西北隅懸之，以入深山大林中，不惑．」臣<lb/>
　　為郎時，見萬畢石朱方，傳曰：「有神龜在江南嘉林中．〔二〕嘉林者，獸無虎狼，鳥無鴟<lb/>
　　梟，草無毒螫，野火不及，斧斤不至，是為嘉林．龜在其中，常巢於芳蓮之上．左脅書文<lb/>
　　曰：『甲子重光，〔三〕得我者匹夫為人君，有土正，〔四〕諸侯得我為帝王．』求之於白蛇蟠<lb/>
<pb ed='ZHSJ' n='128-3228a' xml:id='KX2a0001_ZHSJ_128-3228a'/><lb/>
　　杅〔五〕林中者，〔六〕齋戒以待，譺然，〔七〕狀如有人來告之，因以醮酒佗髮，〔八〕求之三宿<lb/>
　　而得．」由是觀之，豈不偉哉！故龜可不敬與？<lb/>
〔一〕　集解徐廣曰：「臑音乃毛反．臑，臂．」　索隱臑音乃高反．臑，臂也．一音乃導反．<lb/>
〔二〕　索隱按：萬畢術中有石朱方，方中說嘉林中，故云傳曰．<lb/>
〔三〕　集解徐廣曰：「子，一作『于』．」<lb/>
〔四〕　集解徐廣曰：「正，長也．為有土之官長．」<lb/>
〔五〕　集解徐廣曰：「一孤反．」<lb/>
〔六〕　索隱按：林名白蛇蟠杅林，龜藏其中．杅音烏．謂白蛇嘗蟠杅此林中也．<lb/>
〔七〕　索隱音嶷．言求龜者齋戒以待，常譺然也．<lb/>
〔八〕　集解徐廣曰：「佗，一作『被』．」　索隱佗音徒我反．按：謂被髮也．<lb/>
　　　　南方老人用龜支牀足，行二十餘歲，老人死，移牀，龜尚生不死．龜能行氣導引．<lb/>
　　問者曰：「龜至神若此，然太卜官得生龜，何為輒殺取其甲乎？」近世江上人有得名<lb/>
　　龜，畜置之，家因大富．與人議，欲遣去．人教殺之勿遣，遣之破人家．龜見夢曰：「送我<lb/>
　　水中，無殺吾也．」其家終殺之．殺之後，身死，家不利．人民與君王者異道．人民得<lb/>
　　名龜，其狀類不宜殺也．以往古故事言之，古明王聖主皆殺而用之．<lb/>
<pb ed='ZHSJ' n='128-3229a' xml:id='KX2a0001_ZHSJ_128-3229a'/><lb/>
　　　　宋元王時得龜，亦殺而用之．謹連其事於左方，令好事者觀擇其中焉．<lb/>
　　　　宋元王二年，江使神龜使於河，至於泉陽，漁者豫且〔一〕舉網得而囚之．置之籠中．<lb/>
　　夜半，龜來見夢於宋元王曰：「我為江使於河，而幕網當吾路．泉陽豫且得我，我不能<lb/>
　　去．身在患中，莫可告語．王有德義，故來告訴．」元王惕然而悟．乃召博士衞平〔二〕<lb/>
　　而問之曰：「今寡人夢見一丈夫，延頸而長頭，衣玄繡之衣而乘輜車，來見夢於寡人<lb/>
　　曰：『我為江使於河，而幕網當吾路．泉陽豫且得我，我不能去．身在患中，莫可告語．<lb/>
　　王有德義，故來告訴．』是何物也？」衞平乃援式而起，〔三〕仰天而視月之光，觀斗所<lb/>
　　指，定日處鄉．規矩為輔，副以權衡．四維已定，八卦相望．視其吉凶，介蟲先見．乃<lb/>
　　對元王曰：「今昔壬子，〔四〕宿在牽牛．河水大會，鬼神相謀．漢正南北，〔五〕江河固期，<lb/>
　　南風新至，江使先來．白雲壅漢，萬物盡留．斗柄指日，使者當囚．玄服而乘輜車，<lb/>
　　其名為龜．王急使人問而求之．」王曰：「善．」<lb/>
〔一〕　索隱下音子余切．泉陽人，網元龜者．<lb/>
〔二〕　索隱宋元君之臣也．<lb/>
〔三〕　集解徐廣曰：「式音勑．」<lb/>
<pb ed='ZHSJ' n='128-3230a' xml:id='KX2a0001_ZHSJ_128-3230a'/><lb/>
〔四〕　索隱今昔猶昨夜也．以今日言之，謂昨夜為今昔．<lb/>
〔五〕　正義漢，天河．<lb/>
　　　　於是王乃使人馳而往問泉陽令曰：「漁者幾何家？名誰為豫且？豫且得龜，見夢<lb/>
　　於王，王故使我求之．」泉陽令乃使吏案籍視圖，水上漁者五十五家，上流之廬，名為<lb/>
　　豫且．泉陽令曰：「諾．」乃與使者馳而問豫且曰：「今昔汝漁何得？」豫且曰：「夜半<lb/>
　　時舉網得龜．」〔一〕使者曰：「今龜安在？」曰：「在籠中．」使者曰：「王知子得龜，故使我<lb/>
　　求之．」豫且曰：「諾．」即系龜而出之籠中，獻使者．<lb/>
〔一〕　集解莊子曰得白龜圓五尺．<lb/>
　　　　使者載行，出於泉陽之門．正晝無見，風雨晦冥．雲蓋其上，五采青黃；雷雨並起，<lb/>
　　風將而行．入於端門，見於東箱．身如流水，潤澤有光．望見元王，延頸而前，三步而<lb/>
　　止，縮頸而卻，復其故處．元王見而怪之，問衞平曰：「龜見寡人，延頸而前，以何望<lb/>
　　也？縮頸而復，是何當也？」衞平對曰：「龜在患中，而終昔囚，王有德義，使人活之．<lb/>
　　今延頸而前，以當謝也，縮頸而卻，欲亟去也．」元王曰：「善哉！神至如此乎，不可久<lb/>
　　留；趣駕送龜，勿令失期．」<lb/>
　　　　衞平對曰：「龜者是天下之寶也，先得此龜者為天子，且十言十當，十戰十勝．生<lb/>
<pb ed='ZHSJ' n='128-3231a' xml:id='KX2a0001_ZHSJ_128-3231a'/><lb/>
　　於深淵，長於黃土．知天之道，明於上古．游三千歲，不出其域．安平靜正，動不用力．<lb/>
　　壽蔽天地，莫知其極．與物變化，四時變色．居而自匿，伏而不食．春倉夏黃，秋白冬<lb/>
　　黑．明於陰陽，審於刑德．先知利害，察於禍福，以言而當，以戰而勝，王能寶之，諸<lb/>
　　侯盡服．王勿遣也，以安社稷．」<lb/>
　　　　元王曰：「龜甚神靈，降于上天，陷於深淵．在患難中．以我為賢．德厚而忠信，故來<lb/>
　　告寡人．寡人若不遣也，是漁者也．漁者利其肉，寡人貪其力，下為不仁，上為無德．<lb/>
　　君臣無禮，何從有福？寡人不忍，柰何勿遣！」<lb/>
　　　　衞平對曰：「不然．臣聞盛德不報，重寄不歸；天與不受，天奪之寶．今龜周流天<lb/>
　　下，還復其所，上至蒼天，下薄泥塗．還徧九州，未嘗愧辱，無所稽留．今至泉陽，漁者<lb/>
　　辱而囚之．王雖遣之，江河必怒，務求報仇．自以為侵，因神與謀．淫雨不霽，水不可<lb/>
　　治．若為枯旱，風而揚埃，蝗蟲暴生，百姓失時．王行仁義，其罰必來．此無佗故，其祟<lb/>
　　在龜．後雖悔之，豈有及哉！王勿遣也．」<lb/>
　　　　元王慨然而歎曰：「夫逆人之使，絕人之謀，是不暴乎？取人之有，以自為寶，是不<lb/>
　　彊乎？寡人聞之，暴得者必暴亡，彊取者必後無功．桀紂暴彊，身死國亡．今我聽子，<lb/>
　　是無仁義之名而有暴彊之道．江河為湯武，我為桀紂．未見其利，恐離其咎．寡人狐<lb/>
<pb ed='ZHSJ' n='128-3232a' xml:id='KX2a0001_ZHSJ_128-3232a'/><lb/>
　　疑，安事此寶，趣駕送龜，勿令久留．」<lb/>
　　　　衞平對曰：「不然，王其無患．天地之閒，累石為山．高而不壞，地得為安．故云物<lb/>
　　或危而顧安，或輕而不可遷；人或忠信而不如誕謾，〔一〕或醜惡而宜大官，或美好佳麗<lb/>
　　而為衆人患．非神聖人，莫能盡言．春秋冬夏，或暑或寒．寒暑不和，賊氣相奸．同歲異<lb/>
　　節，其時使然．故令春生夏長，秋收冬藏．或為仁義，或為暴彊．暴彊有鄉，仁義有時．<lb/>
　　萬物盡然，不可勝治．大王聽臣，臣請悉言之．天出五色，以辨白黑．地生五穀，以知<lb/>
　　善惡．人民莫知辨也，與禽獸相若．谷居而穴處，不知田作．天下禍亂，陰陽相錯．悤<lb/>
　　悤疾疾，〔二〕通而不相擇．妖數見，〔三〕傳為單薄．聖人別其生，使無相獲．禽獸有牝<lb/>
　　牡，置之山原；鳥有雌雄，布之林澤；有介之蟲，置之谿谷．故牧人民，為之城郭，內<lb/>
　　經閭術，外為阡陌．夫妻男女，賦之田宅，列其室屋．為之圖籍，別其名族．立官置吏，<lb/>
　　勸以爵祿．衣以桑麻，養以五󻋎．耕之耰之，〔四〕鉏之耨之．〔五〕口得所嗜，目得所美，身<lb/>
　　受其利．以是觀之，非彊不至．故曰田者不彊，囷倉不盈；〔六〕商賈不彊，不得其贏；<lb/>
　　婦女不彊，布帛不精；官御不彊，其勢不成；大將不彊，卒不使令；侯王不彊，沒世無<lb/>
　　名．故云彊者，事之始也，分之理也，物之紀也．所求於彊，無不有也．王以為不然，<lb/>
　　王獨不聞玉櫝隻雉，〔七〕出於昆山；明月之珠，出於四海；鐫石拌蚌，〔八〕傳賣於市；<lb/>
<pb ed='ZHSJ' n='128-3233a' xml:id='KX2a0001_ZHSJ_128-3233a'/><lb/>
　　聖人得之，以為大寶．大寶所在，乃為天子．今王自以為暴，不如拌蚌於海也；自以<lb/>
　　為彊，不過鐫石於昆山也．取者無咎，寶者無患．今龜使來抵網，而遭漁者得之，見夢<lb/>
　　自言，是國之寶也，王何憂焉．」<lb/>
〔一〕　集解徐廣曰：「誕，一作『訑』，音吐和反．」　索隱誕，田爛反；謾音漫，一音並如字．訑音吐禾反．<lb/>
〔二〕　集解徐廣曰：「一作『病』．」<lb/>
〔三〕　正義說文云「衣服謌謠草木之怪謂之妖，禽獸蟲蝗之怪謂之」也．<lb/>
〔四〕　集解徐廣曰：「音憂．」　正義耰，覆種也．說文云：「耰，摩田器．」<lb/>
〔五〕　集解徐廣曰：「耨，除草也．」<lb/>
〔六〕　正義說文云：「圓者謂之囷，方者謂之廩．」<lb/>
〔七〕　集解徐廣曰：「隻，一作『雙』．」<lb/>
〔八〕　集解徐廣曰：「鐫音子旋反．拌音判．」　索隱拌音判．判，割也．<lb/>
　　　　元王曰：「不然．寡人聞之，諫者福也，諛者賊也．人主聽諛，是愚惑也．雖然，禍<lb/>
　　不妄至，福不徒來．天地合氣，以生百財．陰陽有分，不離四時，十有二月，日至為期．<lb/>
　　聖人徹焉，身乃無災．明王用之，人莫敢欺．故云福之至也，人自生之；禍之至也，人<lb/>
　　自成之．禍與福同，刑與德雙．聖人察之，以知吉凶．桀紂之時，與天爭功，擁遏鬼神，<lb/>
　　使不得通．是固已無道矣，諛臣有衆．桀有諛臣，名曰趙梁．教為無道，勸以貪狼．繫<lb/>
<pb ed='ZHSJ' n='128-3234a' xml:id='KX2a0001_ZHSJ_128-3234a'/><lb/>
　　湯夏臺，殺關龍逢．左右恐死，偷諛於傍．國危於累卵，皆曰無傷．稱樂萬歲，或曰未<lb/>
　　央．蔽其耳目，與之詐狂．湯卒伐桀，身死國亡．聽其諛臣，身獨受殃．春秋著之，至<lb/>
　　今不忘．紂有諛臣，名為左彊．誇而目巧，教為象郎．〔一〕將至於天，又有玉牀．犀玉之<lb/>
　　器，象箸而羹．〔二〕聖人剖其心，壯士斬其胻．〔三〕箕子恐死，被髮佯狂．殺周太子歷，〔四〕<lb/>
　　囚文王昌．投之石室，將以昔至明．陰兢活之，〔五〕與之俱亡．入於周地，得太公望．興卒<lb/>
　　聚兵，與紂相攻．文王病死，載尸以行．太子發代將，號為武王．戰於牧野，破之華山之<lb/>
　　陽．紂不勝敗而還走，圍之象郎．自殺宣室，〔六〕身死不葬．頭懸車軫，四馬曳行．寡<lb/>
　　人念其如此，腸如涫湯．〔七〕是人皆富有天下而貴至天子，然而大傲．欲無猒時，舉事<lb/>
　　而喜高，貪很而驕．不用忠信，聽其諛臣，而為天下笑．今寡人之邦，居諸侯之閒，曾<lb/>
　　不如秋毫．舉事不當，又安亡逃！」<lb/>
〔一〕　集解禮記曰：「目巧之室．」鄭玄曰：「但用目巧善意作室，不由法度．」許慎曰：「象牙郎．」<lb/>
〔二〕　索隱箸音持慮反，則箸是筯，為與羹連，則或非箸，樽也．記曰「羹之有菜者用梜」．梜者，箸也．<lb/>
〔三〕　集解胻音衡，脚脛也．　索隱劭音衡，即脚脛．<lb/>
〔四〕　索隱按：「殺周太子歷」文在「囚文王昌」之上，則近是季歷．季歷不被紂誅，則其言近妄，無容周更別有太子名<lb/>
　　　　歷也．<lb/>
<pb ed='ZHSJ' n='128-3235a' xml:id='KX2a0001_ZHSJ_128-3235a'/><lb/>
〔五〕　集解徐廣曰：「兢，一作『竟』．」　索隱陰，姓；兢，名．<lb/>
〔六〕　集解徐廣曰：「天子之居，名曰宣室．」<lb/>
〔七〕　集解徐廣曰：「涫音館．一作『沸』．」　索隱上音館．涫，沸也．<lb/>
　　　　衞平對曰：「不然．河雖神賢，不如崑崙之山；江之源理，不如四海，而人尚奪取<lb/>
　　其寶，諸侯爭之，兵革為起．小國見亡，大國危殆，殺人父兄，虜人妻子，殘國滅廟，以<lb/>
　　爭此寶．戰攻分爭，是暴彊也．故云取之以暴彊而治以文理，無逆四時，必親賢士；<lb/>
　　與陰陽化，鬼神為使；通於天地，與之為友．諸侯賓服，民衆殷喜．邦家安寧，與世更<lb/>
　　始．湯武行之，乃取天子；春秋著之，以為經紀．王不自稱湯武，而自比桀紂．桀紂為<lb/>
　　暴彊也，固以為常．桀為瓦室，〔一〕紂為象郎．徵絲灼之，〔二〕務以費（<note>民</note>）【氓】．賦斂無<lb/>
　　度，殺戮無方．殺人六畜，以韋為囊．囊盛其血，與人縣而射之，與天帝爭彊．逆亂四<lb/>
　　時，先百鬼嘗．諫者輒死，諛者在傍．聖人伏匿，百姓莫行．天數枯旱，國多妖祥．螟<lb/>
　　蟲歲生，五穀不成．民不安其處，鬼神不享．飄風日起，正晝晦冥．日月並蝕，滅息無<lb/>
　　光．列星奔亂，皆絕紀綱．以是觀之，安得久長！雖無湯武，時固當亡．故湯伐桀，武<lb/>
　　王剋紂，其時使然．乃為天子，子孫續世；終身無咎，後世稱之，至今不已．是皆當時而<lb/>
　　行，見事而彊，乃能成其帝王．今龜，大寶也，為聖人使，傳之賢（<note>士</note>）【王】．不用手足，<lb/>
<pb ed='ZHSJ' n='128-3236a' xml:id='KX2a0001_ZHSJ_128-3236a'/><lb/>
　　雷電將之；風雨送之，流水行之．侯王有德，乃得當之．今王有德而當此寶，恐不敢<lb/>
　　受；王若遣之，宋必有咎．後雖悔之，亦無及已．」<lb/>
〔一〕　集解世本曰：「昆吾作陶．」張華博物記亦云「桀作瓦」．蓋是昆吾為桀作也．<lb/>
〔二〕　索隱按：灼謂燔也．燒絲以當薪，務費人也．<lb/>
　　　　元王大悅而喜．於是元王向日而謝，〔一〕再拜而受．擇日齋戒，甲乙最良．乃刑<lb/>
　　白雉，及與驪羊；以血灌龜，於壇中央．以刀剝之，身全不傷．脯酒禮之，橫其腹腸．<lb/>
　　荊支卜之，必制其創．〔二〕理達於理，文相錯迎．使工占之，所言盡當．邦福重寶，〔三〕<lb/>
　　聞于傍鄉．殺牛取革，被鄭之桐．〔四〕草木畢分，化為甲兵．戰勝攻取，莫如元王．元<lb/>
　　王之時，衞平相宋，宋國最彊，龜之力也．<lb/>
〔一〕　索隱蓋欲神之以謝天也．天之質闇，日者天之光明，著見者莫過也．<lb/>
〔二〕　正義音瘡．<lb/>
〔三〕　集解徐廣曰：「福音副，藏也．」<lb/>
〔四〕　集解徐廣曰：「牛革桐為鼓也．」　索隱徐氏云：「牛革桐為鼓．」<lb/>
　　　　故云神至能見夢於元王，而不能自出漁者之籠．身能十言盡當，不能通使於河，<lb/>
　　還報於江，賢能令人戰勝攻取，不能自解於刀鋒，免剝刺之患．聖能先知亟見，而不<lb/>
<pb ed='ZHSJ' n='128-3237a' xml:id='KX2a0001_ZHSJ_128-3237a'/><lb/>
　　能令衞平無言．言事百全，至身而攣；當時不利，又焉事賢！賢者有恆常，士有適然．<lb/>
　　是故明有所不見，聽有所不聞；人雖賢，不能左畫方，右畫圓；日月之明，而時蔽於浮<lb/>
　　雲．羿名善射，不如雄渠､𧔧門；〔一〕禹名為辯智，而不能勝鬼神．地柱折，天故毋椽，<lb/>
　　又柰何責人於全？孔子聞之曰：「神龜知吉凶，而骨直空枯．〔二〕日為德而君於天下，<lb/>
　　辱於三足之烏．月為刑而相佐，見食於蝦蟆．蝟辱於鵲，〔三〕騰蛇之神而殆於即且．〔四〕<lb/>
　　竹外有節理，中直空虛；松柏為百木長，而守門閭．日辰不全，故有孤虛．〔五〕黃金有<lb/>
　　疵，白玉有瑕．事有所疾，亦有所徐．物有所拘，亦有所據．罔有所數，亦有所疏．人<lb/>
　　有所貴，亦有所不如．何可而適乎？物安可全乎？天尚不全，故世為屋，不成三瓦而<lb/>
　　陳之，〔六〕以應之天．天下有階，物不全〔七〕乃生也．」<lb/>
〔一〕　集解新序曰：「楚雄渠子夜行，見伏石當道，以為虎而射之，應弦沒羽．」淮南子曰：「射者重以逢門子之巧．」<lb/>
　　　　劉歆七略有𧔧門射法也．<lb/>
〔二〕　正義凡龜其骨空中而枯也．直，語發聲也，今河東亦然．<lb/>
〔三〕　集解郭璞曰：「蝟能制虎，見鵲仰地．」淮南萬畢曰：「鵲令蝟反腹者，蝟憎其意而心惡之也．」<lb/>
〔四〕　集解郭璞曰：「騰蛇，龍屬也．蝍蛆，似蝗，大腹，食蛇腦也．」　正義即，津日反．且，則餘反．即吳公也，狀<lb/>
　　　　如蚰蜒而大，黑色．<lb/>
〔五〕　集解甲乙謂之日，子丑謂之辰．六甲孤虛法：甲子旬中無戌亥，戌亥即為孤，辰巳即為虛．甲戌旬中無申酉，<lb/>
<pb ed='ZHSJ' n='128-3238a' xml:id='KX2a0001_ZHSJ_128-3238a'/><lb/>
　　　　申酉為孤，寅卯即為虛．甲申旬中無午未，午未為孤，子丑即為虛．甲午旬中無辰巳，辰巳為孤，戌亥即為虛．甲<lb/>
　　　　辰旬中無寅卯，寅卯為孤，申酉即為虛．甲寅旬中無子丑，子丑為孤，午未即為虛．劉歆七略有風后孤虛二十<lb/>
　　　　卷．　正義按：歲月日時孤虛，並得上法也．<lb/>
〔六〕　集解徐廣曰：「一云為屋成，欠三瓦而棟之也．」　索隱劉氏云：「陳猶居也．」注作「棟」，音都貢反．　正義<lb/>
　　　　言為屋不成，欠三瓦以應天，猶陳列而居之．<lb/>
〔七〕　正義言萬物及日月天地皆不能全，喻龜之不全也．<lb/>
　　　　褚先生曰：漁者舉網而得神龜，龜自見夢宋元王，元王召博士衞平告以夢龜狀，平<lb/>
　　運式，定日月，分衡度，視吉凶，占龜與物色同，平諫王留神龜以為國重寶，美矣．古者<lb/>
　　筮必稱龜者，以其令名，所從來久矣．余述而為傳．<lb/>
　　三月　　二月　　正月〔一〕　　十二月　　十一月　　中關內高外下〔二〕　　四月<lb/>
　　首仰〔三〕　　足開　　肣開〔四〕　　首俛大〔五〕　　五月　　橫吉　　首俛大〔六〕<lb/>
　　六月　　七月　　八月　　九月　　十月<lb/>
〔一〕　正義言正月､二月､三月右轉周環終十二月者，日月之龜，腹下十二黑點為十二月，若二十八宿龜也．<lb/>
〔二〕　正義此等下至「首俛大」者，皆卜兆之狀也．<lb/>
〔三〕　索隱音魚兩反．　正義謂兆首仰起．<lb/>
〔四〕　索隱音琴．肣謂兆足斂也．<lb/>
<pb ed='ZHSJ' n='128-3239a' xml:id='KX2a0001_ZHSJ_128-3239a'/><lb/>
〔五〕　索隱俛音免，兆首伏也．<lb/>
〔六〕　正義俛音免，謂兆首伏而大．<lb/>
　　　　卜禁曰：子亥戌不可以卜及殺龜．日中如食已卜．暮昏龜之徼也，〔一〕不可以卜．<lb/>
　　庚辛可以殺，及以鑽之．常以月旦祓龜，〔二〕先以清水澡之，以卵祓之，〔三〕乃持龜而遂<lb/>
　　之，若常以為祖．〔四〕人若已卜不中，皆祓之以卵，東向立，灼以荊若剛木，土〔五〕卵指之<lb/>
　　者三，〔六〕持龜以卵周環之，祝曰：「今日吉，謹以粱卵焍黃〔七〕祓去玉靈之不祥．」玉靈<lb/>
　　必信以誠，知萬事之情，辯兆皆可占．不信不誠，則燒玉靈，揚其灰，以徵後龜．其卜<lb/>
　　必北向，龜甲必尺二寸．<lb/>
〔一〕　索隱徼音叫．謂徼繞不明也．<lb/>
〔二〕　索隱上音廢，又音拂．拂洗之以水，雞卵摩之而哯．<lb/>
〔三〕　正義以常月朝清水洗之，以雞卵摩而祝之．<lb/>
〔四〕　集解徐廣曰：「一作『視』．」　索隱祖，法也．言以為常法．<lb/>
〔五〕　集解徐廣曰：「一作『十一』．」　索隱按：古之灼龜，取生荊枝及生堅木燒之，斬斷以灼龜．按：「土」字合依<lb/>
　　　　劉氏說當連下句．<lb/>
〔六〕　正義言卜不中，以土為卵，三度指之，三周繞之，用厭不祥也．<lb/>
〔七〕　索隱粱，米也．卵，雞子也．焍，灼龜木也，音「次第」之「第」．言燒荊枝更遞而灼，故有焍名．一音梯，言灼之<lb/>
<pb ed='ZHSJ' n='128-3240a' xml:id='KX2a0001_ZHSJ_128-3240a'/><lb/>
　　　　以漸，如有階梯也．黃者，以黃絹裹粱卵以祓龜也．必以黃者，中之色，主土而信，故用雞也．　正義焍音題．<lb/>
　　　　焍，焦也．言以粱米雞卵祓去龜之不祥，令灼之不焦不黃．若色焦及黃，卜之不中也．<lb/>
　　　　卜先以造〔一〕灼鑽，鑽中已，又灼龜首，各三；又復灼所鑽中曰正身，灼首曰正<lb/>
　　足，〔二〕各三．即以造三周龜，祝曰：「假之玉靈夫子．〔三〕夫子玉靈，荊灼而心，令而先<lb/>
　　知．而上行於天，下行於淵，諸靈數箣，〔四〕莫如汝信．今日良日，行一良貞．〔五〕某欲<lb/>
　　卜某，即得而喜，不得而悔．即得，發鄉我身長大，首足收人皆上偶．不得，發鄉我身<lb/>
　　挫折，中外不相應，首足滅去．」<lb/>
〔一〕　集解徐廣曰：「音竈也．」　索隱造音竈，造謂燒荊之處．（荊若木）<lb/>
〔二〕　集解徐廣曰：「一作『止』．」<lb/>
〔三〕　索隱尊神龜而為之作號．<lb/>
〔四〕　集解徐廣曰：「音策．」　索隱數．數，所具反；音近策，或是策之別名．此卜筮之書，其字亦無可覈，<lb/>
　　　　皆放此．<lb/>
〔五〕　集解徐廣曰：「行，一作『身』．」<lb/>
　　　　靈龜卜祝曰：「假之靈龜，五巫五靈，不如神龜之靈，知人死，知人生．某身良貞，<lb/>
　　某欲求某物．即得也，頭見足發，內外相應；即不得也，頭仰足肣，內外自垂．可得<lb/>
　　占．」<lb/>
<pb ed='ZHSJ' n='128-3241a' xml:id='KX2a0001_ZHSJ_128-3241a'/><lb/>
　　　　卜占病者祝曰：「今某病困．死，首上開，內外交駭，身節折；不死，首仰足肣．」<lb/>
卜病者祟曰：「今病有祟無呈，無祟有呈．兆有中祟有內，外祟有外．」<lb/>
　　　　卜繫者出不出．不出，橫吉安；若出，足開首仰有外．<lb/>
　　　　卜求財物，其所當得．得，首仰足開，內外相應；即不得，呈兆首仰足肣．<lb/>
　　　　卜有賣若買臣妾馬牛．得之，首仰足開，內外相應；不得，首仰足肣，呈兆若橫吉<lb/>
　　安．<lb/>
　　　　卜擊盜聚若干人，在某所，今某將卒若干人，往擊之．當勝，首仰足開身正，內自<lb/>
　　橋，外下；不勝，足肣首仰，身首〔一〕內下外高．<lb/>
〔一〕　集解徐廣曰：「一作『簡』．」<lb/>
　　　　卜求當行不行．行，首足開；不行，足肣首仰，若橫吉安，安不行．<lb/>
　　　　卜往擊盜，當見不見．見，首仰足肣有外；不見，足開首仰．<lb/>
　　　　卜往候盜，見不見．見，首仰足肣，肣勝有外；不見，足開首仰．<lb/>
　　　　卜聞盜來不來．來，外高內下，足肣首仰；不來，足開首仰，若橫吉安，期之自次．<lb/>
　　　　卜遷徙去官不去．去，足開有肣外首仰；不去，自去，即足肣，呈兆若橫吉安．<lb/>
　　　　卜居官尚吉不．吉，呈兆身正，若橫吉安；不吉，身節折，首仰足開．<lb/>
<pb ed='ZHSJ' n='128-3242a' xml:id='KX2a0001_ZHSJ_128-3242a'/><lb/>
　　　　卜居室家吉不吉．吉，呈兆身正，若橫吉安；不吉，身節折，首仰足開．<lb/>
　　　　卜歲中禾稼孰不孰．孰，首仰足開，內外自橋外自垂；不孰，足肣首仰有外．<lb/>
　　　　卜歲中民疫不疫．疫，首仰足肣，身節有彊外；不疫，身正首仰足開．<lb/>
　　　　卜歲中有兵無兵．無兵，呈兆若橫吉安；有兵，首仰足開，身作外彊情．<lb/>
　　　　卜見貴人吉不吉．吉，足開首仰，身正，內自橋；不吉，首仰，身節折，足肣有外，若無漁．<lb/>
　　　　卜請謁於人得不得．得，首仰足開，內自橋；不得，首仰足肣有外．<lb/>
　　　　卜追亡人當得不得．得，首仰足肣，內外相應；不得，首仰足開，若橫吉安．<lb/>
　　　　卜漁獵得不得．得，首仰足開，內外相應；不得，足肣首仰，若橫吉安．<lb/>
　　　　卜行遇盜不遇．遇，首仰足開，身節折，外高內下；不遇，呈兆．<lb/>
　　　　卜天雨不雨．雨，首仰有外，外高內下；不雨，首仰足開，若橫吉安．<lb/>
　　　　卜天雨霽不霽．霽，呈兆足開首仰；不霽，橫吉．<lb/>
　　　　命曰橫吉安．以占病，病甚者一日不死；不甚者卜日瘳，不死．繫者重罪不出，<lb/>
　　輕罪環出；過一日不出，久毋傷也．求財物買臣妾馬牛，一日環得；過一日不得．<lb/>
<pb ed='ZHSJ' n='128-3243a' xml:id='KX2a0001_ZHSJ_128-3243a'/><lb/>
　　（<note>不得</note>）行者不行．來者環至；過食時不至，不來．擊盜不行，行不遇；聞盜不來．徙<lb/>
　　官不徙．居官家室皆吉．歲稼不孰．民疾疫無疾．歲中無兵．見人行，不行不喜．請<lb/>
　　謁人不行不得．追亡人漁獵不得．行不遇盜．雨不雨．霽不霽．<lb/>
　　　　命曰呈兆．病者不死．繫者出．行者行．來者來．市買得．追亡人得，過一日<lb/>
　　不得．問行者不到．<lb/>
　　　　命曰柱徹．卜病不死．繫者出．行者行．來者來．（<note>而</note>）市買不得．憂者毋憂．追<lb/>
　　亡人不得．<lb/>
　　　　命曰首仰足肣有內無外．占病，病甚不死．繫者解．求財物買臣妾馬牛不得．<lb/>
　　行者聞言不行．來者不來．聞盜不來．聞言不至．徒官聞言不徙．居官有憂．居家<lb/>
　　多災．歲稼中孰．民疾疫多病．歲中有兵，聞言不開．見貴人吉．請謁不行，行不得<lb/>
　　善言．追亡人不得．漁獵不得．行不遇盜．雨不雨甚．霽不霽．故其莫字皆為首<lb/>
　　備．問之曰，備者仰也，故定以為仰．此私記也．<lb/>
　　　　命曰首仰足肣有內無外．占病，病甚不死．繫者不出．求財買臣妾不得．行者<lb/>
　　不行．來者不來．擊盜不見．聞盜來，內自驚，不來．徙官不徙．居官家室吉．歲稼<lb/>
　　不孰．民疾疫有病甚．歲中無兵．見貴人吉．請謁追亡人不得．亡財物，財物不出<lb/>
<pb ed='ZHSJ' n='128-3244a' xml:id='KX2a0001_ZHSJ_128-3244a'/><lb/>
　　得．漁獵不得．行不遇盜．雨不雨．霽不霽．凶．<lb/>
　　　　命曰呈兆首仰足肣．以占病，不死．繫者未出．求財物買臣妾馬牛不得．行不<lb/>
　　行．來不來．擊盜不相見．聞盜來不來．徙官不徙．居官久多憂．居家室不吉．歲<lb/>
　　稼不孰．民病疫．歲中毋兵．見貴人不吉．請謁不得．漁獵得少．行不遇盜．雨不<lb/>
　　雨．霽不霽．不吉．<lb/>
　　　　命曰呈兆首仰足開．以占病，病篤死．繫囚出．求財物買臣妾馬牛不得．行者<lb/>
　　行．來者來．擊盜不見盜．聞盜來不來．徙官徙．居官不久．居家室不吉．歲稼不<lb/>
　　孰．民疾疫有而少．歲中毋兵．見貴人不見吉．請謁追亡人漁獵不得．行遇盜．雨<lb/>
　　不雨．霽小吉．<lb/>
　　　　命曰首仰足肣．以占病，不死．繫者久，毋傷也．求財物買臣妾馬牛不得．行者<lb/>
　　不行．擊盜不行．來者來．聞盜來．徙官聞言不徙．居家室不吉．歲稼不孰．民疾<lb/>
　　疫少．歲中毋兵．見貴人得見．請謁追亡人漁獵不得．行遇盜．雨不雨．霽不霽．<lb/>
　　吉．<lb/>
　　　　命曰首仰足開有內．以占病者，死．繫者出．求財物買臣妾馬牛不得．行者行．<lb/>
　　來者來．擊盜行不見盜．聞盜來不來．徙官徙．居官不久．居家室不吉．歲孰．民<lb/>
<pb ed='ZHSJ' n='128-3245a' xml:id='KX2a0001_ZHSJ_128-3245a'/><lb/>
　　疾疫有而少．歲中毋兵．見貴人不吉．請謁追亡人漁獵不得．行不遇盜．雨霽．霽<lb/>
　　小吉，不霽吉．<lb/>
　　　　命曰橫吉內外自橋．以占病，卜日毋瘳死．繫者毋罪出．求財物買臣妾馬牛得．<lb/>
　　行者行．來者來．擊盜合交等．聞盜來來．徙官徙．居家室吉．歲孰．民疫無疾．<lb/>
　　歲中無兵．見貴人請謁追亡人漁獵得．行遇盜．雨霽，雨霽大吉．<lb/>
　　　　命曰橫吉內外自吉．以占病，病者死．繫不出．求財物買臣妾馬牛追亡人漁獵<lb/>
　　不得．行者不來．擊盜不相見．聞盜不來．徙官徙．居官有憂．居家室見貴人請謁<lb/>
　　不吉．歲稼不孰．民疾疫．歲中無兵．行不遇盜．雨不雨．霽不霽．不吉．<lb/>
　　　　命曰漁人．以占病者，病者甚，不死．繫者出．求財物買臣妾馬牛擊盜請謁追亡<lb/>
　　人漁獵得．行者行來．聞盜來不來．徙官不徒．居家室吉．歲稼不孰．民疾疫．歲<lb/>
　　中毋兵．見貴人吉．行不遇盜．雨不雨．霽不霽．吉．<lb/>
　　　　命曰首仰足肣內高外下．以占病，病者甚，不死．繫者不出．求財物買臣妾馬牛<lb/>
　　追亡人漁獵得．行不行．來者來．擊盜勝．徙官不徙．居官有憂，無傷也．居家室<lb/>
　　多憂病．歲大孰．民疾疫．歲中有兵不至．見貴人請謁不吉．行遇盜．雨不雨．霽<lb/>
　　不霽．吉．<lb/>
<pb ed='ZHSJ' n='128-3246a' xml:id='KX2a0001_ZHSJ_128-3246a'/><lb/>
　　　　命曰橫吉上有仰下有柱．病久不死．繫者不出．求財物買臣妾馬牛追亡人漁獵<lb/>
　　不得．行不行．來不來．擊盜不行，行不見．聞盜來不來．徙官不徙．居家室見貴<lb/>
　　人吉．歲大孰．民疾疫．歲中毋兵．行不遇盜．雨不雨．霽不霽．大吉．<lb/>
　　　　命曰橫吉榆仰．以占病，不死．繫者不出．求財物買臣妾馬牛至不得．行不行．<lb/>
　　來不來．擊盜不行，行不見．聞盜來不來．徙官不徙．居官家室見貴人吉．歲孰．<lb/>
　　歲中有疾疫，毋兵．請謁追亡人不得．漁獵至不得．行不得．行不遇盜．雨霽不霽．<lb/>
　　小吉．<lb/>
　　　　命曰橫吉下有柱．以占病，病甚不環有瘳無死．繫者出．求財物買臣妾馬牛請<lb/>
　　謁追亡人漁獵不得．行來不來．擊盜不合．聞盜來來．徙官居官吉，不久．居家室<lb/>
　　不吉．歲不孰．民毋疾疫．歲中毋兵．見貴人吉．行不遇盜．雨不雨．霽．小吉．<lb/>
　　　　命曰載所．以占病，環有瘳無死．繫者出．求財物買臣妾馬牛請謁追亡人漁獵<lb/>
　　得．行者行．來者來．擊盜相見不相合．聞盜來來．徙官徙．居家室憂．見貴人<lb/>
　　吉．歲孰．民毋疾疫．歲中毋兵．行不遇盜．雨不雨．霽霽．吉．<lb/>
　　　　命曰根格．以占病者，不死．繫久毋傷．求財物買臣妾馬牛請謁追亡人漁獵不<lb/>
　　得．行不行．來不來．擊盜盜行不合．聞盜不來．徙官不徙．居家室吉．歲稼中．<lb/>
<pb ed='ZHSJ' n='128-3247a' xml:id='KX2a0001_ZHSJ_128-3247a'/><lb/>
　　民疾疫無死．見貴人不得見．行不遇盜．雨不雨．不吉．<lb/>
　　　　命曰首仰足肣外高內下．卜有憂，無傷也．行者不來．病久死．求財物不得．見<lb/>
　　貴人者吉．<lb/>
　　　　命曰外高內下．卜病不死，有祟．（<note>而</note>）市買不得．居官家室不吉．行者不行．來<lb/>
　　者不來．繫者久毋傷．吉．<lb/>
　　　　命曰頭見足發有內外相應．以占病者，起．繫者出．行者行．來者來．求財物<lb/>
　　得．吉．<lb/>
　　　　命曰呈兆首仰足開．以占病，病甚死．繫者出，有憂．求財物買臣妾馬牛請謁追<lb/>
　　亡人漁獵不得．行（<note>行</note>）不行．來不來．擊盜不合．聞盜來來．徙官居官家室不吉．<lb/>
　　歲惡．民疾疫無死．歲中毋兵．見貴人不吉．行不遇盜．雨不雨．霽．不吉．<lb/>
　　　　命曰呈兆首仰足開外高內下．以占病，不死，有外祟．繫者出，有憂．求財物買<lb/>
　　臣妾馬牛，相見不會．行行．來聞言不來．擊盜勝．聞盜來不來．徙官居官家室見<lb/>
　　貴人不吉．歲中．民疾疫有兵．請謁追亡人漁獵不得．聞盜遇盜．雨不雨．霽．凶．<lb/>
　　　　命曰首仰足肣身折內外相應．以占病，病甚不死．繫者久不出．求財物買臣妾馬<lb/>
　　牛漁獵不得．行不行．來不來．擊盜有用勝．聞盜來來．徙官不徙．居官家室不吉．<lb/>
<pb ed='ZHSJ' n='128-3248a' xml:id='KX2a0001_ZHSJ_128-3248a'/><lb/>
　　歲不孰．民疾疫．歲中．有兵不至．見貴人喜．請謁追亡人不得．遇盜凶．<lb/>
　　　　命曰內格外垂．行者不行．來者不來．病者死．繫者不出．求財物不得．見人<lb/>
　　不見．大吉．<lb/>
　　　　命曰橫吉內外相應自橋榆仰上柱（<note>上柱足</note>）足肣．以占病，病甚不死．繫久，不抵罪．<lb/>
　　求財物買臣妾馬牛請謁追亡人漁獵不得．行不行．來不來．居官家室見貴人吉．徙<lb/>
　　官不徙．歲不大孰．民疾疫有兵．有兵不會．行遇盜．聞言不見．雨不雨．霽霽．<lb/>
　　大吉．<lb/>
　　　　命曰頭仰足肣內外自垂．卜憂病者甚，不死．居官不得居．行者行．來者不來．<lb/>
　　求財物不得．求人不得．吉．<lb/>
　　　　命曰橫吉下有柱．卜來者來．卜日即不至，未來．卜病者過一日毋瘳死．行者<lb/>
　　不行．求財物不得．繫者出．<lb/>
　　　　命曰橫吉內外自舉．以占病者，久不死．繫者久不出．求財物得而少．行者不<lb/>
　　行．來者不來．見貴人見．吉．<lb/>
　　　　命曰內高外下疾輕足發．求財物不得．行者行．病者有瘳．繫者不出．來者<lb/>
　　來．見貴人不見．吉．<lb/>
<pb ed='ZHSJ' n='128-3249a' xml:id='KX2a0001_ZHSJ_128-3249a'/><lb/>
　　　　命曰外格．求財物不得．行者不行．來者不來．繫者不出．不吉．病者死．求<lb/>
　　財物不得．見貴人見．吉．<lb/>
　　　　命曰內自舉外來正足發．【行】者行．來者來．求財物得．病者久不死．繫者不出．<lb/>
　　見貴人見．吉．<lb/>
　　　　此橫吉上柱外內（<note>內</note>）自舉足肣．以卜有求得．病不死．繫者毋傷，未出．行不<lb/>
　　行．來不來．見人不見．百事盡吉．<lb/>
　　　　此橫吉上柱外內自舉柱足以作．以卜有求得．病死環起．繫留毋傷，環出．行不<lb/>
　　行．來不來．見人不見．百事吉．可以舉兵．<lb/>
　　　　此挺詐有外．以卜有求不得．病不死，數起．繫禍罪．聞言毋傷．行不行．來<lb/>
　　不來．<lb/>
　　　　此挺詐有內．以卜有求不得．病不死，數起．繫留禍罪無傷出．行不行．來者<lb/>
　　不來．見人不見．<lb/>
　　　　此挺詐內外自舉．以卜有求得．病不死．繫毋罪．行行．來來．田賈市漁獵盡<lb/>
　　喜．<lb/>
　　　　此狐．以卜有求不得．病死，難起．繫留毋罪難出．可居宅．可娶婦嫁女．<lb/>
<pb ed='ZHSJ' n='128-3250a' xml:id='KX2a0001_ZHSJ_128-3250a'/><lb/>
　　行不行．來不來．見人不見．有憂不憂．<lb/>
　　　　此狐徹．以卜有求不得．病者死．繫留有抵罪．行不行．來不來．見人不見．<lb/>
　　言語定．百事盡不吉．<lb/>
　　　　此首俯足肣身節折．以卜有求不得．病者死．繫留有罪．望行者不來．行行．<lb/>
　　來不來．見人不見．<lb/>
　　　　此挺內外自垂．以卜有求不晦．病不死，難起．繫留毋罪，難出．行不行．來不<lb/>
　　來．見人不見．不吉．<lb/>
　　　　此橫吉榆仰首俯．以卜有求難得．病難起，不死．繫難出，毋傷也．可居家室，<lb/>
　　以娶婦嫁女．<lb/>
　　　　此橫吉上柱載正身節折內外自舉．以卜病者，卜日不死，其一日乃死．<lb/>
　　　　此橫吉上柱足肣內自舉外自垂．以卜病者，卜日不死，其一日乃死．<lb/>
　　　　（<note>為人病</note>）首俯足詐有外無內．病者占龜未已，急死．卜輕失大，一日不死．<lb/>
　　　　首仰足肣．以卜有求不得．以繫有罪．人言語恐之毋傷．行不行．見人不見．<lb/>
　　　　大論曰：〔一〕外者人也，內者自我也；外者女也，內者男也．首俛者憂．大者身也，<lb/>
　　小者枝也．大法，病者，足肣者生，足開者死．行者，足開至，足肣者不至．行者，足<lb/>
<pb ed='ZHSJ' n='128-3251a' xml:id='KX2a0001_ZHSJ_128-3251a'/><lb/>
　　肣不行，足開行．有求，足開得，足肣者不得．繫者，足肣不出，開出．其卜病也，足開<lb/>
　　而死者，內高而外下也．<lb/>
〔一〕　索隱按：褚先生所取太卜雜占卦體及命兆之辭，義蕪，辭重沓，殆無足採，凡此六十七條別是也．<lb/>
【索隱述贊】三王異龜，五帝殊卜．或長或短，若瓦若玉．其記已亡，其繇後續．江使觸網，見留宋國．<lb/>
神能託夢，不衞其足．<lb/>
<pb ed='ZHSJ' n='128-3252a' xml:id='KX2a0001_ZHSJ_128-3252a'/><lb/>
<lb/>
</p></div>
