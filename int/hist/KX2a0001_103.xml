<div xmlns='http://www.tei-c.org/ns/1.0'  xml:id='KX2a0001_hist_103'>
<div><head>史記卷一百三<lb/></head>
<p xml:id='SHIJI_ZHSJ_103-2763a-2'>萬石張叔列傳第四十三<lb/></p>
<p xml:id='SHIJI_ZHSJ_103-2763a-3'>萬石君<ref type="note" target="#KX2a0001_hist_103-note1" n="〔一〕"/>名奮，其父趙人也，<ref type="note" target="#KX2a0001_hist_103-note2" n="〔二〕"/>姓石氏．趙亡，徙居溫．<ref type="note" target="#KX2a0001_hist_103-note3" n="〔三〕"/>高祖東擊項籍，過河內，<lb/>時奮年十五，為小吏，侍高祖．高祖與語，愛其恭敬，問曰：「若何有？」對曰：「奮獨有母，不<lb/>幸失明．家貧．有姊，能鼓琴．」高祖曰：「若能從我乎？」曰：「願盡力．」於是高祖召其姊<lb/>為美人，以奮為中涓，<ref type="note" target="#KX2a0001_hist_103-note4" n="〔四〕"/>受書謁，徙其家長安中戚里，<ref type="note" target="#KX2a0001_hist_103-note5" n="〔五〕"/>以姊為美人故也．其官至孝文時，<lb/>積功勞至大中大夫．無文學，恭謹無與比．<lb/></p>
<p xml:id='SHIJI_ZHSJ_103-2764a-5'>文帝時，東陽侯張相如為太子太傅，免．選可為傅者，皆推奮，奮為太子太傅．及孝景<lb/>即位，以為九卿；迫近，憚之，<ref type="note" target="#KX2a0001_hist_103-note6" n="〔一〕"/>徙奮為諸侯相．奮長子建，次子甲，次子乙，<ref type="note" target="#KX2a0001_hist_103-note7" n="〔二〕"/>次子慶，<lb/>皆以馴行孝謹，<ref type="note" target="#KX2a0001_hist_103-note8" n="〔三〕"/>官皆至二千石．於是景帝曰：「石君及四子皆二千石，人臣尊寵乃集其<lb/>門．」號奮為萬石君．<lb/></p>
<p xml:id='SHIJI_ZHSJ_103-2764a-6'>孝景帝季年，萬石君以上大夫祿歸老于家，以歲時為朝臣．過宮門闕，萬石君必下車<lb/>趨，見路馬必式焉．子孫為小吏，來歸謁，萬石君必朝服見之，不名．子孫有過失，不譙<lb/>讓，<ref type="note" target="#KX2a0001_hist_103-note9" n="〔一〕"/>為便坐，<ref type="note" target="#KX2a0001_hist_103-note10" n="〔二〕"/>對案不食．然后諸子相責，因長老肉袒固謝罪，改之，乃許．子孫勝冠<lb/>者在側，雖燕<ref type="note" target="#KX2a0001_hist_103-note11" n="〔三〕"/>居必冠，申申如也．僮僕訢訢如也，<ref type="note" target="#KX2a0001_hist_103-note12" n="〔四〕"/>唯謹．上時賜食於家，必稽首俯<lb/>伏而食之，如在上前．其執喪，哀戚甚悼．子孫遵教，亦如之．萬石君家以孝謹聞乎郡國，<lb/>雖齊魯諸儒質行，皆自以為不及也．<lb/></p>
<p xml:id='SHIJI_ZHSJ_103-2765a-8'>建元二年，郎中令<ref type="note" target="#KX2a0001_hist_103-note13" n="〔一〕"/>王臧以文學獲罪．皇太后以為儒者文多質少，今萬石君家不言<lb/>而躬行，乃以長子建為郎中令，少子慶為內史．<ref type="note" target="#KX2a0001_hist_103-note14" n="〔二〕"/><lb/></p>
<p xml:id='SHIJI_ZHSJ_103-2765a-9'>建老白首，萬石君尚無恙．建為郎中令，每五日󼏇沐歸謁親，<ref type="note" target="#KX2a0001_hist_103-note15" n="〔一〕"/>入子舍，<ref type="note" target="#KX2a0001_hist_103-note16" n="〔二〕"/>竊問侍<lb/>者，取親中廁牏，身自浣滌，<ref type="note" target="#KX2a0001_hist_103-note17" n="〔三〕"/>復與侍者，不敢令萬石君知，以為常．建為郎中令，事有<lb/>可言，屏人恣言，極切；至廷見，如不能言者．是以上乃親尊禮之．<lb/></p>
<p xml:id='SHIJI_ZHSJ_103-2766a-11'>萬石君徙居陵里．<ref type="note" target="#KX2a0001_hist_103-note18" n="〔一〕"/>內史慶醉歸，入外門不下車．萬石君聞之，不食．慶恐，肉袒請<lb/>罪，不許．舉宗及兄建肉袒，萬石君讓曰：「內史貴人，入閭里，里中長老皆走匿，而內史坐<lb/>車中自如，固當！」乃謝罷慶．慶及諸子弟入里門，趨至家．<lb/></p>
<p xml:id='SHIJI_ZHSJ_103-2766a-12'>萬石君以元朔五年中卒．長子郎中令建哭泣哀思，扶杖乃能行．歲餘，建亦死．諸子<lb/>孫咸孝，然建最甚，甚於萬石君．<lb/></p>
<p xml:id='SHIJI_ZHSJ_103-2766a-13'>建為郎中令，書奏事，事下，建讀之，曰：「誤書！『馬』者與尾當五，今乃四，不足一．<ref type="note" target="#KX2a0001_hist_103-note19" n="〔一〕"/><lb/>上譴死矣！」甚惶恐．其為謹慎，雖他皆如是．<lb/></p>
<p xml:id='SHIJI_ZHSJ_103-2767a-15'>萬石君少子慶為太僕，御出，上問車中幾馬，慶以策數馬畢，舉手曰：「六馬．」慶於諸<lb/>子中最為簡易矣，<ref type="note" target="#KX2a0001_hist_103-note20" n="〔一〕"/>然猶如此．為齊相，舉齊國皆慕其家行，不言而齊國大治，為立石相<lb/>祠．<lb/></p>
<p xml:id='SHIJI_ZHSJ_103-2767a-16'>元狩元年，上立太子，選羣臣可為傅者，慶自沛守為太子太傅，七歲遷為御史大夫．<lb/></p>
<p xml:id='SHIJI_ZHSJ_103-2767a-17'>元鼎五年秋，丞相有罪，罷．<ref type="note" target="#KX2a0001_hist_103-note21" n="〔一〕"/>制詔御史：「萬石君先帝尊之，子孫孝，其以御史大夫慶<lb/>為丞相，封為牧丘侯．」是時漢方南誅兩越，東擊朝鮮，北逐匈奴，西伐大宛，中國多事．天<lb/>子巡狩海內，修上古神祠，封禪，興禮樂．公家用少，桑弘羊等致利，王溫舒之屬峻法，兒寬<lb/>等推文學至九卿，更進用事，事不關決於丞相，丞相醇謹而已．在位九歲，無能有所匡言．<lb/>嘗欲請治上近臣所忠､九卿咸<ref type="note" target="#KX2a0001_hist_103-note22" n="〔二〕"/>宣罪，不能服，反受其過，贖罪．<lb/></p>
<p xml:id='SHIJI_ZHSJ_103-2768a-19'>元封四年中，關東流民二百萬口，無名數者四十萬，<ref type="note" target="#KX2a0001_hist_103-note23" n="〔一〕"/>公卿議欲請徙流民於邊以適<lb/>之．上以為丞相老謹，不能與其議，乃賜丞相告歸，而案御史大夫以下議為請者．丞相慙<lb/>不任職，乃上書曰：「慶幸得待罪丞相，罷駑無以輔治，城郭倉庫空虛，民多流亡，罪當伏斧<lb/>質，上不忍致法．願歸丞相侯印，乞骸骨歸，避賢者路．」天子曰：「倉廩既空，民貧流亡，而君<lb/>欲請徙之，搖蕩不安，動危之，而辭位，君欲安歸難乎？」<ref type="note" target="#KX2a0001_hist_103-note24" n="〔二〕"/>以書讓慶，慶甚慙，遂復視事．<lb/></p>
<p xml:id='SHIJI_ZHSJ_103-2768a-20'>慶文深審謹，然無他大略，為百姓言．後三歲餘，太初二年中，丞相慶卒，謚為恬侯．<lb/>慶中子德，慶愛用之，上以德為嗣，代侯．後為太常，坐法當死，贖免為庶人．慶方為丞相，<lb/>諸子孫為吏更至二千石者十三人．及慶死後，稍以罪去，孝謹益衰矣．<lb/></p>
<p xml:id='SHIJI_ZHSJ_103-2768a-21'>建陵侯<ref type="note" target="#KX2a0001_hist_103-note25" n="〔一〕"/>衞綰者，代大陵人也．<ref type="note" target="#KX2a0001_hist_103-note26" n="〔二〕"/>綰以戲車為郎，<ref type="note" target="#KX2a0001_hist_103-note27" n="〔三〕"/>事文帝，功次遷為中郎將，醇<lb/>謹無他．孝景為太子時，召上左右飲，而綰稱病不行．<ref type="note" target="#KX2a0001_hist_103-note28" n="〔四〕"/>文帝且崩時，屬孝景曰：「綰長者，<lb/>善遇之．」及文帝崩，景帝立，歲餘不噍呵<ref type="note" target="#KX2a0001_hist_103-note29" n="〔五〕"/>綰，綰日以謹力．<lb/></p>
<p xml:id='SHIJI_ZHSJ_103-2769a-23'>景帝幸上林，詔中郎將參乘，還而問曰：「君知所以得參乘乎？」綰曰：「臣從車士幸得<lb/>以功次遷為中郎將，不自知也．」上問曰：「吾為太子時召君，君不肯來，何也？」對曰：「死<lb/>罪，實病！」上賜之劍．綰曰：「先帝賜臣劍凡六，劍不敢奉詔．」上曰：「劍，人之所施易，<ref type="note" target="#KX2a0001_hist_103-note30" n="〔一〕"/><lb/>獨至今乎？」綰曰：「具在．」上使取六劍，劍尚盛，未嘗服也．郎官有譴，常蒙其罪，不與他<lb/>將爭；有功，常讓他將．上以為廉，忠實無他腸，<ref type="note" target="#KX2a0001_hist_103-note31" n="〔二〕"/>乃拜綰為河閒王太傅．吳楚反，詔綰<lb/>為將，將河閒兵擊吳楚有功，拜為中尉．三歲，以軍功，孝景前六年中封綰為建陵侯．<lb/></p>
<p xml:id='SHIJI_ZHSJ_103-2770a-25'>其明年，上廢太子，誅栗卿之屬．<ref type="note" target="#KX2a0001_hist_103-note32" n="〔一〕"/>上以為綰長者，不忍，乃賜綰告歸，而使郅都治捕<lb/>栗氏．既已，上立膠東王為太子，召綰，拜為太子太傅．久之，遷為御史大夫．五歲，代桃<lb/>侯舍<ref type="note" target="#KX2a0001_hist_103-note33" n="〔二〕"/>為丞相，朝奏事如職所奏．<ref type="note" target="#KX2a0001_hist_103-note34" n="〔三〕"/>然自初官以至丞相，終無可言．天子以為敦厚，可相<lb/>少主，尊寵之，賞賜甚多．<lb/></p>
<p xml:id='SHIJI_ZHSJ_103-2770a-26'>為丞相三歲，景帝崩，武帝立．建元年中，丞相以景帝疾時諸官囚多坐不辜者，而君不<lb/>任職，免之．其後綰卒，子信代．坐酎金失侯．<lb/></p>
<p xml:id='SHIJI_ZHSJ_103-2770a-27'>塞侯<ref type="note" target="#KX2a0001_hist_103-note35" n="〔一〕"/>直不疑者，南陽人也．<ref type="note" target="#KX2a0001_hist_103-note36" n="〔二〕"/>為郎，事文帝．其同舍有告歸，誤持同舍郎金去，已<lb/>而金主覺，妄意不疑，<ref type="note" target="#KX2a0001_hist_103-note37" n="〔三〕"/>不疑謝有之，買金償．而告歸者來而歸金，而前郎亡金者大慙，以<lb/>此稱為長者．文帝稱舉，稍遷至太中大夫．<ref type="note" target="#KX2a0001_hist_103-note38" n="〔四〕"/>朝廷見，人或毀曰：「不疑狀貌甚美，然獨無<lb/>柰其善盜嫂<ref type="note" target="#KX2a0001_hist_103-note39" n="〔五〕"/>何也！」不疑聞，曰：「我乃無兄．」然終不自明也．<lb/></p>
<p xml:id='SHIJI_ZHSJ_103-2771a-29'>吳楚反時，不疑以二千石將兵擊之．景帝後元年，拜為御史大夫．天子修吳楚時功，<lb/>乃封不疑為塞侯．武帝建元年中，與丞相綰俱以過免．<lb/></p>
<p xml:id='SHIJI_ZHSJ_103-2771a-30'>不疑學老子言．其所臨，為官如故，唯恐人知其為吏跡也．不好立名稱，稱為長者．<lb/>不疑卒，子相如代．孫望，坐酎金失侯．<ref type="note" target="#KX2a0001_hist_103-note40" n="〔一〕"/><lb/></p>
<p xml:id='SHIJI_ZHSJ_103-2771a-31'>郎中令周文者，名仁，其先故任城人也．<ref type="note" target="#KX2a0001_hist_103-note41" n="〔一〕"/>以醫見．景帝為太子時，拜為舍人，積功<lb/>稍遷，孝文帝時至太中大夫．景帝初即位，拜仁為郎中令．<lb/></p>
<p xml:id='SHIJI_ZHSJ_103-2772a-33'>仁為人陰重不泄，常衣敝補衣溺袴，<ref type="note" target="#KX2a0001_hist_103-note42" n="〔一〕"/>期為不絜清，<ref type="note" target="#KX2a0001_hist_103-note43" n="〔二〕"/>以是得幸．景帝入臥內，於後<lb/>宮祕戲，<ref type="note" target="#KX2a0001_hist_103-note44" n="〔三〕"/>仁常在旁．至景帝崩，仁尚為郎中令，終無所言．上時問人，<ref type="note" target="#KX2a0001_hist_103-note45" n="〔四〕"/>仁曰：「上自察<lb/>之．」然亦無所毀．以此景帝再自幸其家．家徙陽陵．上所賜甚多，然常讓，不敢受也．<lb/>諸侯羣臣賂遺，終無所受．<lb/></p>
<p xml:id='SHIJI_ZHSJ_103-2772a-34'>武帝立，以為先帝臣，重之．仁乃病免，以二千石祿歸老，子孫咸至大官矣．<lb/><lb/></p>
<p xml:id='SHIJI_ZHSJ_103-2773a-36'>御史大夫張叔者，名歐，<ref type="note" target="#KX2a0001_hist_103-note46" n="〔一〕"/>安丘侯說之庶子也．<ref type="note" target="#KX2a0001_hist_103-note47" n="〔二〕"/>孝文時以治刑名言<ref type="note" target="#KX2a0001_hist_103-note48" n="〔三〕"/>事太子．<lb/>然歐雖治刑名家，<ref type="note" target="#KX2a0001_hist_103-note49" n="〔四〕"/>其人長者．景帝時尊重，常為九卿．至武帝元朔四年，韓安國免，詔<lb/>拜歐為御史大夫．自歐為吏，未嘗言案人，專以誠長者處官．官屬以為長者，亦不敢大欺．<lb/>上具獄事，有可卻，卻之；不可者，不得已，為涕泣面對而封之．其愛人如此．<lb/></p>
<p xml:id='SHIJI_ZHSJ_103-2773a-37'>老病篤，請免．於是天子亦策罷，以上大夫祿歸老于家．家於陽陵．子孫咸至大官<lb/>矣．<lb/></p>
<p xml:id='SHIJI_ZHSJ_103-2773a-38'>太史公曰：仲尼有言曰「君子欲訥於言<ref type="note" target="#KX2a0001_hist_103-note50" n="〔一〕"/>而敏於行」，其萬石､建陵､張叔之謂邪？是<lb/>以其教不肅而成，不嚴而治．塞侯微巧，<ref type="note" target="#KX2a0001_hist_103-note51" n="〔二〕"/>而周文處讇，<ref type="note" target="#KX2a0001_hist_103-note52" n="〔三〕"/>君子譏之，為其近於佞也．然<lb/>斯可謂篤行君子矣！<lb/><ref type="note" target="#KX2a0001_hist_103-note53" n="贊"/></p>
</div>
<div type="notes">
<note xml:id="KX2a0001_hist_103-note0"></note>
<note xml:id="KX2a0001_hist_103-note1">〔一〕正義以父及四子皆二千石，故號奮為萬石君．<lb/></note>
<note xml:id="KX2a0001_hist_103-note2">〔二〕正義洺州邯鄲本趙國都．<lb/></note>
<note xml:id="KX2a0001_hist_103-note3">〔三〕正義故溫城在懷州溫縣三十里，漢縣在也．<lb/></note>
<note xml:id="KX2a0001_hist_103-note4">〔四〕正義顏師古云：「中涓，官名．居中而涓絜也．」如淳云：「主通書謁出入命也．」<lb/></note>
<note xml:id="KX2a0001_hist_103-note5">〔五〕索隱小顏云：「於上有姻戚者皆居之，故名其里為戚里．」長安記戚里在城內．<lb/></note>
<note xml:id="KX2a0001_hist_103-note6">〔一〕集解張晏曰：「以其恭敬履度，故難之．」<lb/></note>
<note xml:id="KX2a0001_hist_103-note7">〔二〕集解徐廣曰：「一作『仁』．」正義顏師古云：「史失其名，故云甲乙耳，非其名也．」<lb/></note>
<note xml:id="KX2a0001_hist_103-note8">〔三〕集解徐廣曰：「馴，一作『訓』．」索隱馴音巡．<lb/></note>
<note xml:id="KX2a0001_hist_103-note9">〔一〕索隱上才笑反．譙讓，責讓．<lb/></note>
<note xml:id="KX2a0001_hist_103-note10">〔二〕索隱上于偽反，下「便」音婢緜反．蓋謂為之不處正室，別坐他處，故曰便坐．坐音如字．便坐，非正坐處<lb/>也．故王者所居有便殿､便房，義亦然也．音婢見反，亦通也．<lb/></note>
<note xml:id="KX2a0001_hist_103-note11">〔三〕索隱燕謂閒燕之時．燕，安也．<lb/></note>
<note xml:id="KX2a0001_hist_103-note12">〔四〕集解晉灼曰：「訢，許慎曰古『欣』字．」韋昭曰：「聲和貌．」<lb/></note>
<note xml:id="KX2a0001_hist_103-note13">〔一〕正義百官表云郎中令秦官，掌居宮殿門戶．武帝太初元年更名光祿勳也．<lb/></note>
<note xml:id="KX2a0001_hist_103-note14">〔二〕正義百官表云內史，周官，秦因之，掌治京師．景帝分置左內史．武帝太初元年，更名京兆尹，左內史名左馮<lb/>翊也．<lb/></note>
<note xml:id="KX2a0001_hist_103-note15">〔一〕集解文穎曰：「郎五日一下．」正義孔文祥云：「建為郎中令，即光祿勳，九卿之職也．直五日一下也．」按：<lb/>五日一下直，洗沐．<lb/></note>
<note xml:id="KX2a0001_hist_103-note16">〔二〕索隱案：劉氏謂小房內，非正堂也．小顏以為諸子之舍，若今諸房也．<lb/></note>
<note xml:id="KX2a0001_hist_103-note17">〔三〕集解徐廣曰：「牏，築垣短板也，音住．廁牏謂廁溷垣牆，建隱於其側浣滌也．一讀『牏』為『竇』，竇音豆．言<lb/>建又自洗蕩廁竇．廁竇，瀉除穢惡之穴也．」呂靜曰：「窬，褻器也，音威豆．」駰案：蘇林曰「牏音投．賈逵解<lb/>周官，，虎子也．窬，行清也」．孟康曰「廁，行清；窬，行中受糞者也．東南人謂鑿木空中如曹謂之窬」．晉灼<lb/>曰「今世謂反閉小袖衫為『侯窬（廁）』，此最廁近身之衣也」．索隱案：親謂父也．中，近身衣也．蘇林曰<lb/>「牏音投，又音豆」．孟康曰「廁，行清；牏，行清中受糞函也．言建又自洗盪廁竇．竇者，洗除穢汙之穴也」．又<lb/>晉灼云「今世謂反開小袖衫為『侯牏』，此最廁近身之衣」．而徐廣云「牏，短板，以築廁牆」，未知其義何從，恐非<lb/>也．<lb/></note>
<note xml:id="KX2a0001_hist_103-note18">〔一〕集解徐廣曰：「陵，一作『鄰』．」索隱小顏云：「陵里，里名，在茂陵，非長安之戚里也．」正義茂陵邑中里<lb/>也．茂陵故城，漢茂陵縣也，在雍州始平縣東北二十里．<lb/></note>
<note xml:id="KX2a0001_hist_103-note19">〔一〕集解服虔曰：「作『馬』字下曲而五，建時上事書誤作四．」正義顏師古云：「『馬』字下曲者尾，并四點為四足，<lb/>凡五．」<lb/></note>
<note xml:id="KX2a0001_hist_103-note20">〔一〕正義漢書「慶為大僕，御出，上問車中幾馬，慶以策數馬畢，舉手曰『六馬』」．按：慶於兄弟最為簡易矣，然猶<lb/>如此也．<lb/></note>
<note xml:id="KX2a0001_hist_103-note21">〔一〕集解趙周坐酎金免．索隱案漢書而知也．<lb/></note>
<note xml:id="KX2a0001_hist_103-note22">〔二〕集解服虔曰：「音『減損』之『減』．」<lb/></note>
<note xml:id="KX2a0001_hist_103-note23">〔一〕索隱案：小顏云「無名數，若今之無戶籍」．<lb/></note>
<note xml:id="KX2a0001_hist_103-note24">〔二〕索隱難音乃彈反．言欲歸於何人．<lb/></note>
<note xml:id="KX2a0001_hist_103-note25">〔一〕正義括地志云：「漢建陵縣故城在沂州丞縣界也．」<lb/></note>
<note xml:id="KX2a0001_hist_103-note26">〔二〕索隱地理志縣名，在代．正義括地志云：「大陵縣城在并州文水縣北十二里．」按：代王耳時都中都，大陵<lb/>屬焉，故言代大陵人也．<lb/></note>
<note xml:id="KX2a0001_hist_103-note27">〔三〕集解應劭曰：「能左右超乘也．」如淳曰：「櫟機轊之類．」索隱按：應劭云「能左右超乘」．案今亦有弄車<lb/>之戲．櫟音歷，謂超踰之也．轊音衞，謂車軸頭也．<lb/></note>
<note xml:id="KX2a0001_hist_103-note28">〔四〕集解張晏曰：「恐文帝謂豫有二心以事太子．」<lb/></note>
<note xml:id="KX2a0001_hist_103-note29">〔五〕索隱誰何二音．誰何猶借訪也．一作「譙呵」．譙，責讓也，言不嗔責綰也．<lb/></note>
<note xml:id="KX2a0001_hist_103-note30">〔一〕集解如淳曰：「施讀曰移．言劍者人之所好，故多數移易貿換之也．」索隱上音移，下音亦．<lb/></note>
<note xml:id="KX2a0001_hist_103-note31">〔二〕索隱小顏云：「心腸之內無他惡也．」<lb/></note>
<note xml:id="KX2a0001_hist_103-note32">〔一〕集解蘇林曰：「栗太子舅也．」如淳曰：「栗氏親屬也，卿，其名也．」索隱栗姬之兄弟．蘇林云栗太子之舅<lb/>也．正義顏師古云：「太子廢為臨江王，故誅其外家親屬也．」<lb/></note>
<note xml:id="KX2a0001_hist_103-note33">〔二〕正義故桃城在渭州胙城縣東三十里，劉舍所封也．<lb/></note>
<note xml:id="KX2a0001_hist_103-note34">〔三〕索隱以言但守職分而已，不別有所奏議也．<lb/></note>
<note xml:id="KX2a0001_hist_103-note35">〔一〕正義上音先代反．古塞國，今陝州桃林縣以西至潼關，皆桃林塞地也．<lb/></note>
<note xml:id="KX2a0001_hist_103-note36">〔二〕索隱案：塞，國名，今桃林之塞也．直，姓也；不疑，名也．與雋不疑同字．<lb/></note>
<note xml:id="KX2a0001_hist_103-note37">〔三〕索隱謂妄疑其盜取將也．<lb/></note>
<note xml:id="KX2a0001_hist_103-note38">〔四〕集解徐廣曰：「漢書云稱為長者，稍遷至太中大夫，無『文帝稱舉』四字．」<lb/></note>
<note xml:id="KX2a0001_hist_103-note39">〔五〕索隱案：小顏云盜謂私之．<lb/></note>
<note xml:id="KX2a0001_hist_103-note40">〔一〕索隱漢書作彭祖，坐酎金，國除．<lb/></note>
<note xml:id="KX2a0001_hist_103-note41">〔一〕正義任城，兗州縣也．<lb/></note>
<note xml:id="KX2a0001_hist_103-note42">〔一〕集解服虔曰：「質重不泄人之陰謀也．」張晏曰：「陰重不泄，下溼，故溺袴，是以得比宦者，出入後宮．仁有子<lb/>孫，先未得此病時所生．」韋昭曰：「陰重，如今帶下病泄利．」索隱案：其解二，各有理．服虔云「周仁性質<lb/>重，不泄人之陰謀也」．小顏云「陰，密也，為性密重，不泄人言也．霍去病少言不泄，亦其類也」．其人又常衣弊<lb/>補衣及溺袴，故為不絜清之服，是以得幸入臥內也．又張晏云「陰重不泄，陰下溼，故溺袴，是以得比宦者，出入<lb/>後宮也．仁有子孫者，先未得此疾病所生也」．二者未知誰得其實也．<lb/></note>
<note xml:id="KX2a0001_hist_103-note43">〔二〕索隱謂心中常期不絜之服，則「期」是「故」之意也．小顏亦同．正義清，清淨；期猶常也．言為不絜淨，<lb/>下溼，故得入臥內後宮，比宦者．<lb/></note>
<note xml:id="KX2a0001_hist_103-note44">〔三〕索隱謂後宮中戲劇所宜祕也．<lb/></note>
<note xml:id="KX2a0001_hist_103-note45">〔四〕正義顏師古云：「問以他人之善惡也．」<lb/></note>
<note xml:id="KX2a0001_hist_103-note46">〔一〕集解史記音隱曰：「歐，於友反．」索隱歐音烏後反．漢書作「」，孟康音驅也．<lb/></note>
<note xml:id="KX2a0001_hist_103-note47">〔二〕集解徐廣曰：「張說起於方與縣，從高祖以入漢也．」索隱說音悅．<lb/></note>
<note xml:id="KX2a0001_hist_103-note48">〔三〕集解韋昭曰；「有刑名之書，欲令名實相副也．」索隱案：劉向別錄云「申子學號曰『刑名家』者，循名以責<lb/>實，其尊君卑臣，崇上抑下，合於六經也」．說者云刑名家即太史公所說六家之二也．<lb/></note>
<note xml:id="KX2a0001_hist_103-note49">〔四〕正義刑，刑家也．名，名家也．在太史公自（有）傳，言治刑法及名實也．<lb/></note>
<note xml:id="KX2a0001_hist_103-note50">〔一〕集解徐廣曰：「『訥』字多作『詘』，音同耳．古字假借．」<lb/></note>
<note xml:id="KX2a0001_hist_103-note51">〔二〕索隱功微．案：直不疑以吳楚反時為二千石將，景帝封之，功微也．正義不疑學老子，所臨官，恐人知其<lb/>為吏跡，不好立名稱，稱為長者，是微巧也．<lb/></note>
<note xml:id="KX2a0001_hist_103-note52">〔三〕索隱周文處讇者，謂為郎中令，陰重，得幸出入臥內也．正義上時問人，仁曰「上自察之」；上所賜，常不<lb/>受；又諸侯羣臣賂遺，終無所受：此為處讇．故君子譏此二人，為其近於佞也．<lb/></note>
<note xml:id="KX2a0001_hist_103-note53">【索隱述贊】萬石孝謹，自家形國．郎中數馬，內史匍匐．綰無他腸，塞有陰德．刑名張歐，垂涕恤獄．<lb/>敏行訥言，俱嗣芳躅．<lb/></note>
</div>
</div>