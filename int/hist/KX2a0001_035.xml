<div xmlns='http://www.tei-c.org/ns/1.0'  xml:id='KX2a0001_hist_035'>
<div><head>史記卷三十五<lb/></head>
<p xml:id='KX2a0001_ZHSJ_035-1563a-2'>管蔡世家第五<lb/></p>
<p xml:id='KX2a0001_ZHSJ_035-1563a-3'>管叔鮮､<ref type="note" target="#KX2a0001_hist_035-note1" n="〔一〕"/>蔡叔度者，周文王子而武王弟也．武王同母兄弟十人．母曰太姒，<ref type="note" target="#KX2a0001_hist_035-note2" n="〔二〕"/>文<lb/>王正妃也．其長子曰伯邑考，次曰武王發，次曰管叔鮮，次曰周公旦，次曰蔡叔度，次曰曹<lb/>叔振鐸，次曰成叔武，<ref type="note" target="#KX2a0001_hist_035-note3" n="〔三〕"/>次曰霍叔處，<ref type="note" target="#KX2a0001_hist_035-note4" n="〔四〕"/>次曰康叔封，<ref type="note" target="#KX2a0001_hist_035-note5" n="〔五〕"/>次曰季載．<ref type="note" target="#KX2a0001_hist_035-note6" n="〔六〕"/>季載最少．同<lb/>母昆弟十人，<ref type="note" target="#KX2a0001_hist_035-note7" n="〔七〕"/>唯發､旦賢，左右輔文王，<ref type="note" target="#KX2a0001_hist_035-note8" n="〔八〕"/>故文王舍伯邑考而以發為太子．及文王崩而<lb/>發立，是為武王．伯邑考既已前卒矣．<lb/></p>
<p xml:id='KX2a0001_ZHSJ_035-1564a-5'>武王已克殷紂，平天下，封功臣昆弟．於是封叔鮮於管，<ref type="note" target="#KX2a0001_hist_035-note9" n="〔一〕"/>封叔度於蔡：<ref type="note" target="#KX2a0001_hist_035-note10" n="〔二〕"/>二人相紂<lb/>子武庚祿父，治殷遺民．封叔旦於魯而相周，為周公．封叔振鐸於曹，封叔武於成，<ref type="note" target="#KX2a0001_hist_035-note11" n="〔三〕"/>封<lb/>叔處於霍．<ref type="note" target="#KX2a0001_hist_035-note12" n="〔四〕"/>康叔封､季載皆少，未得封．<lb/></p>
<p xml:id='KX2a0001_ZHSJ_035-1565a-7'>武王既崩，成王少，周公旦專王室．管叔､蔡叔疑周公之為不利於成王，乃挾武庚以作<lb/>亂．周公旦承成王命伐誅武庚，殺管叔，而放蔡叔，遷之，與車十乘，徒七十人從．而分殷<lb/>餘民為二：其一封微子啟於宋，以續殷祀；其一封康叔為衞君，是為衞康叔．封季載於．<lb/>季､康叔皆有馴行，<ref type="note" target="#KX2a0001_hist_035-note13" n="〔一〕"/>於是周公舉康叔為周司寇，季為周司空，<ref type="note" target="#KX2a0001_hist_035-note14" n="〔二〕"/>以佐成王治，皆有<lb/>令名於天下．<lb/></p>
<p xml:id='KX2a0001_ZHSJ_035-1565a-8'>蔡叔度既遷而死．其子曰胡，胡乃改行，率德馴善．周公聞之，而舉胡以為魯卿士，<ref type="note" target="#KX2a0001_hist_035-note15" n="〔一〕"/><lb/>魯國治．於是周公言於成王，復封胡於蔡，<ref type="note" target="#KX2a0001_hist_035-note16" n="〔二〕"/>以奉蔡叔之祀，是為蔡仲．餘五叔皆就<lb/>國，<ref type="note" target="#KX2a0001_hist_035-note17" n="〔三〕"/>無為天子吏者．<lb/></p>
<p xml:id='KX2a0001_ZHSJ_035-1566a-10'>蔡仲卒，子蔡伯荒立．蔡伯荒卒，子宮侯立．宮侯卒，子厲侯立．厲侯卒，子武侯立．<lb/>武侯之時，周厲王失國，奔彘，共和行政，諸侯多叛周．<lb/></p>
<p xml:id='KX2a0001_ZHSJ_035-1566a-11'>武侯卒，子夷侯立．夷侯十一年，周宣王即位．二十八年，夷侯卒，子釐侯所事立．<lb/></p>
<p xml:id='KX2a0001_ZHSJ_035-1566a-12'>釐侯三十九年，周幽王為犬戎所殺，周室卑而東徙．秦始得列為諸侯．<ref type="note" target="#KX2a0001_hist_035-note18" n="〔一〕"/><lb/></p>
<p xml:id='KX2a0001_ZHSJ_035-1566a-13'>四十八年，釐侯卒，子共侯興立．共侯二年卒，子戴侯立．戴侯十年卒，子宣侯措父<lb/>立．<lb/></p>
<p xml:id='KX2a0001_ZHSJ_035-1566a-14'>宣侯二十八年，魯隱公初立．三十五年，宣侯卒，子桓侯封人立．桓侯三年，魯弒其君<lb/>隱公．二十年，桓侯卒，弟哀侯獻舞立．<lb/></p>
<p xml:id='KX2a0001_ZHSJ_035-1566a-15'>哀侯十一年，初，哀侯娶陳，息侯亦娶陳．<ref type="note" target="#KX2a0001_hist_035-note19" n="〔一〕"/>息夫人將歸，過蔡，蔡侯不敬．息侯怒，請<lb/>楚文王：「來伐我，我求救於蔡，蔡必來，楚因擊之，可以有功．」楚文王從之，虜蔡哀侯以<lb/>歸．哀侯留九歲，死於楚．凡立二十年卒．蔡人立其子肸，是為繆侯．<lb/></p>
<p xml:id='KX2a0001_ZHSJ_035-1566a-16'>繆侯以其女弟為齊桓公夫人．十八年，齊桓公與蔡女戲船中，夫人蕩舟，桓公止之，不<lb/>止，公怒，歸蔡女而不絕也．蔡侯怒，嫁其弟．<ref type="note" target="#KX2a0001_hist_035-note20" n="〔一〕"/>齊桓公怒，伐蔡；蔡潰，遂虜繆侯，南至楚<lb/>邵陵．已而諸侯為蔡謝齊，齊侯歸蔡侯．二十九年，繆侯卒，子莊侯甲午立．<lb/></p>
<p xml:id='KX2a0001_ZHSJ_035-1567a-18'>莊侯三年，齊桓公卒．十四年，晉文公敗楚於城濮．二十年，楚太子商臣弒其父成王<lb/>代立．二十五年，秦穆公卒．三十三年，楚莊王即位．三十四年，莊侯卒，子文侯申立．<lb/></p>
<p xml:id='KX2a0001_ZHSJ_035-1567a-19'>文侯十四年，楚莊王伐陳，殺夏徵舒．十五年，楚圍鄭，鄭降楚，楚復醳之．<ref type="note" target="#KX2a0001_hist_035-note21" n="〔一〕"/>二十年，<lb/>文侯卒，子景侯固立．<lb/></p>
<p xml:id='KX2a0001_ZHSJ_035-1567a-20'>景侯元年，楚莊王卒．四十九年，景侯為太子般娶婦於楚，而景侯通焉．太子弒景侯<lb/>而自立，是為靈侯．<lb/></p>
<p xml:id='KX2a0001_ZHSJ_035-1567a-21'>靈侯二年，楚公子圍弒其王郟敖而自立，為靈王．<ref type="note" target="#KX2a0001_hist_035-note22" n="〔一〕"/>九年，陳司徒招<ref type="note" target="#KX2a0001_hist_035-note23" n="〔二〕"/>弒其君哀公．<lb/>楚使公子[⿱𠫓廾]疾滅陳而有之．十二年，楚靈王以靈侯弒其父，誘蔡靈侯于申，<ref type="note" target="#KX2a0001_hist_035-note24" n="〔三〕"/>伏甲飲之，<lb/>醉而殺之，刑其士卒七十人．令公子[⿱𠫓廾]疾圍蔡．十一月，滅蔡，使[⿱𠫓廾]疾為蔡公．<ref type="note" target="#KX2a0001_hist_035-note25" n="〔四〕"/><lb/></p>
<p xml:id='KX2a0001_ZHSJ_035-1568a-23'>楚滅蔡三歲，楚公子[⿱𠫓廾]疾弒其君靈王代立，為平王．平王乃求蔡景侯少子廬，立之，是<lb/>為平侯．<ref type="note" target="#KX2a0001_hist_035-note26" n="〔一〕"/>是年，楚亦復立陳．楚平王初立，欲親諸侯，故復立陳､蔡後．<ref type="note" target="#KX2a0001_hist_035-note27" n="〔二〕"/><lb/></p>
<p xml:id='KX2a0001_ZHSJ_035-1568a-24'>平侯九年卒，靈侯般之孫東國攻平侯子而自立，是為悼侯．悼侯父曰隱太子友．隱太<lb/>子友者，靈侯之太子，平侯立而殺隱太子，故平侯卒而隱太子之子東國攻平侯子而代立，是<lb/>為悼侯．悼侯三年卒，弟昭侯申立．<lb/></p>
<p xml:id='KX2a0001_ZHSJ_035-1568a-25'>昭侯十年，朝楚昭王，持美裘二，獻其一於昭王而自衣其一．楚相子常欲之，不與．<lb/>子常讒蔡侯，留之楚三年．蔡侯知之，乃獻其裘於子常；子常受之，乃言歸蔡侯．蔡侯歸<lb/>而之晉，請與晉伐楚．<lb/></p>
<p xml:id='KX2a0001_ZHSJ_035-1568a-26'>十三年春，與衞靈公會邵陵．蔡侯私於周萇弘以求長於衞；<ref type="note" target="#KX2a0001_hist_035-note28" n="〔一〕"/>衞使史鰌言康叔之功<lb/>德，乃長衞．夏，為晉滅沈，<ref type="note" target="#KX2a0001_hist_035-note29" n="〔二〕"/>楚怒，攻蔡．蔡昭侯使其子為質於吳，<ref type="note" target="#KX2a0001_hist_035-note30" n="〔三〕"/>以共伐楚．冬，與<lb/>吳王闔閭遂破楚入郢．蔡怨子常，子常恐，奔鄭．十四年，吳去而楚昭王復國．十六年，楚<lb/>令尹為其民泣以謀蔡，蔡昭侯懼．二十六年，孔子如蔡．楚昭王伐蔡，蔡恐，告急於吳．吳<lb/>為蔡遠，約遷以自近，易以相救；昭侯私許，不與大夫計．吳人來救蔡，因遷蔡于州來．<ref type="note" target="#KX2a0001_hist_035-note31" n="〔四〕"/><lb/>二十八年，昭侯將朝于吳，大夫恐其復遷，乃令賊利殺昭侯；<ref type="note" target="#KX2a0001_hist_035-note32" n="〔五〕"/>已而誅賊利以解過，而立<lb/>昭侯子朔，是為成侯．<ref type="note" target="#KX2a0001_hist_035-note33" n="〔六〕"/><lb/></p>
<p xml:id='KX2a0001_ZHSJ_035-1569a-28'>成侯四年，宋滅曹．十年，齊田常弒其君簡公．十三年，楚滅陳．十九年，成侯卒，子<lb/>聲侯產立．聲侯十五年卒，子元侯立．元侯六年卒，子侯齊立．<lb/></p>
<p xml:id='KX2a0001_ZHSJ_035-1569a-29'>侯齊四年，楚惠王滅蔡，蔡侯齊亡，蔡遂絕祀．後陳滅三十三年．<ref type="note" target="#KX2a0001_hist_035-note34" n="〔一〕"/><lb/><lb/></p>
<p xml:id='KX2a0001_ZHSJ_035-1570a-31'>伯邑考，其後不知所封．武王發，其後為周，有本紀言．管叔鮮作亂誅死，無後．周公<lb/>旦，其後為魯，有世家言．蔡叔度，其後為蔡，有世家言．曹叔振鐸，有後為曹，有世家言．<lb/>成叔武，其後世無所見．霍叔處，其後晉獻公時滅霍．康叔封，其後為衞，有世家言．季<lb/>載，其後世無所見．<lb/></p>
<p xml:id='KX2a0001_ZHSJ_035-1570a-32'>太史公曰：管蔡作亂，無足載者．然周武王崩，成王少，天下既疑，賴同母之弟成叔､<lb/>季之屬十人為輔拂，是以諸侯卒宗周，故附之世家言．<lb/></p>
<p xml:id='KX2a0001_ZHSJ_035-1570a-33'>曹叔振鐸者，<ref type="note" target="#KX2a0001_hist_035-note35" n="〔一〕"/>周武王弟也．武王已克殷紂，封叔振鐸於曹．<ref type="note" target="#KX2a0001_hist_035-note36" n="〔二〕"/><lb/></p>
<p xml:id='KX2a0001_ZHSJ_035-1570a-34'>叔振鐸卒，子太伯脾立．太伯卒，子仲君平立．仲君平卒，子宮伯侯立．宮伯侯卒，子<lb/>孝伯雲立．孝伯雲卒，子夷伯喜立．<lb/></p>
<p xml:id='KX2a0001_ZHSJ_035-1571a-36'>夷伯二十三年，周厲王奔于彘．<lb/></p>
<p xml:id='KX2a0001_ZHSJ_035-1571a-37'>三十年卒，弟幽伯彊立．幽伯九年，弟蘇殺幽伯代立，是為戴伯．戴伯元年，周宣王已<lb/>立三歲．三十年，戴伯卒，子惠伯兕立．<ref type="note" target="#KX2a0001_hist_035-note37" n="〔一〕"/><lb/></p>
<p xml:id='KX2a0001_ZHSJ_035-1571a-38'>惠伯二十五年，周幽王為犬戎所殺，因東徙，益卑，諸侯畔之．秦始列為諸侯．<lb/></p>
<p xml:id='KX2a0001_ZHSJ_035-1571a-39'>三十六，惠伯卒，子石甫立，其弟武殺之代立，是為繆公．繆公三年卒，子桓公終生<lb/>立．<ref type="note" target="#KX2a0001_hist_035-note38" n="〔一〕"/><lb/></p>
<p xml:id='KX2a0001_ZHSJ_035-1571a-40'>桓公三十五年，魯隱公立．四十五年，魯弒其君隱公．四十六年，宋華父督弒其君殤<lb/>公，及孔父．五十五年，桓公卒，子莊公夕姑<ref type="note" target="#KX2a0001_hist_035-note39" n="〔一〕"/>立．<lb/></p>
<p xml:id='KX2a0001_ZHSJ_035-1571a-41'>莊公二十三年，齊桓公始霸．<lb/></p>
<p xml:id='KX2a0001_ZHSJ_035-1571a-42'>三十一年，莊公卒，子釐公夷立．釐公九年卒，子昭公班立．昭公六年，齊桓公敗蔡，<lb/>遂至楚召陵．九年，昭公卒，子共公襄立．<lb/></p>
<p xml:id='KX2a0001_ZHSJ_035-1572a-44'>共公十六年，初，晉公子重耳其亡過曹，曹君無禮，欲觀其駢脅．<ref type="note" target="#KX2a0001_hist_035-note40" n="〔一〕"/>釐負羈<ref type="note" target="#KX2a0001_hist_035-note41" n="〔二〕"/>諫，不<lb/>聽，私善於重耳．二十一年，晉文公重耳伐曹，虜共公以歸，令軍毋入釐負羈之宗族閭．或<lb/>說晉文公曰：「昔齊桓公會諸侯，復異姓；今君囚曹君，滅同姓，何以令於諸侯？」晉乃復<lb/>歸共公．<lb/></p>
<p xml:id='KX2a0001_ZHSJ_035-1572a-45'>二十五年，晉文公卒．三十五年，共公卒，子文公壽立．文公二十三年卒，子宣公彊<lb/>立．<ref type="note" target="#KX2a0001_hist_035-note42" n="〔一〕"/>宣公十七年卒，弟成公負芻立．<lb/></p>
<p xml:id='KX2a0001_ZHSJ_035-1572a-46'>成公三年，晉厲公伐曹，虜成公以歸，已復釋之．<ref type="note" target="#KX2a0001_hist_035-note43" n="〔一〕"/>五年，晉欒書､中行偃使程滑弒其<lb/>君厲公．二十三年，成公卒，子武公勝立．武公二十六年，楚公子[⿱𠫓廾]疾弒其君靈王代立．<lb/>二十七年，武公卒，子平公（(頃)）【須】立．平公四年卒，子悼公午立．是歲，宋､衞､陳､鄭皆<lb/>火．<lb/></p>
<p xml:id='KX2a0001_ZHSJ_035-1573a-48'>悼公八年，宋景公立．九年，悼公朝于宋，宋囚之；曹立其弟野，是為聲公．悼公死於<lb/>宋，歸葬．<lb/></p>
<p xml:id='KX2a0001_ZHSJ_035-1573a-49'>聲公五年，平公弟通弒聲公代立，是為隱公．<ref type="note" target="#KX2a0001_hist_035-note44" n="〔一〕"/>隱公四年，聲公弟露弒隱公代立，是為<lb/>靖公．靖公四年卒，子伯陽立．<lb/></p>
<p xml:id='KX2a0001_ZHSJ_035-1573a-50'>伯陽三年，國人有夢衆君子立于社宮，<ref type="note" target="#KX2a0001_hist_035-note45" n="〔一〕"/>謀欲亡曹；曹叔振鐸止之，請待公孫彊，許<lb/>之．旦，求之曹，無此人．夢者戒其子曰：「我亡，爾聞公孫彊為政，必去曹，無離曹禍．」<ref type="note" target="#KX2a0001_hist_035-note46" n="〔二〕"/><lb/>及伯陽即位，好田弋之事．六年，曹野人公孫彊亦好田弋，獲白鴈而獻之，且言田弋之說，<lb/>因訪政事．伯陽大說之，有寵，使為司城以聽政．夢者之子乃亡去．<lb/></p>
<p xml:id='KX2a0001_ZHSJ_035-1573a-51'>公孫彊言霸說於曹伯．十四年，曹伯從之，乃背晉干宋．<ref type="note" target="#KX2a0001_hist_035-note47" n="〔一〕"/>宋景公伐之，晉人不救．<lb/>十五年，宋滅曹，執曹伯陽及公孫彊以歸而殺之．曹遂絕其祀．<lb/></p>
<p xml:id='KX2a0001_ZHSJ_035-1574a-53'>太史公曰：<ref type="note" target="#KX2a0001_hist_035-note48" n="〔一〕"/>余尋曹共公之不用僖負羈，乃乘軒者三百人，<ref type="note" target="#KX2a0001_hist_035-note49" n="〔二〕"/>知唯德之不建．及振<lb/>鐸之夢，豈不欲引曹之祀者哉？如公孫彊不脩厥政，叔鐸之祀忽諸．<ref type="note" target="#KX2a0001_hist_035-note50" n="〔三〕"/><lb/><ref type="note" target="#KX2a0001_hist_035-note51" n="贊"/></p>
</div>
<div type="notes">
<note xml:id="KX2a0001_hist_035-note0"></note>
<note xml:id="KX2a0001_hist_035-note1">〔一〕正義音仙．括地志云：「鄭州管城縣，今州外城即管國城也，是叔鮮所封國也．」<lb/></note>
<note xml:id="KX2a0001_hist_035-note2">〔二〕正義國語云：「嵵､繒二國，姒姓，夏禹之後，太姒之家．太姒，文王之妃，武王之母．」列女傳云：「太姒者，武王<lb/>之母，禹後姒氏之女也．在郃之陽，在渭之涘．仁而明道，文王嘉之，親迎于渭，造舟為梁．及入，太姒思媚太<lb/>姜､太任，旦夕勤勞，以進婦道．太姒號曰文母．文王理外，文母治內．太姒生十男，教誨自少及長，未嘗見邪僻<lb/>之事，言常以正道持之也．」<lb/></note>
<note xml:id="KX2a0001_hist_035-note3">〔三〕正義括地志云：「在濮州雷澤縣東南九十一里，漢郕陽縣．古郕伯，姬姓之國，其後遷於成之陽．」<lb/></note>
<note xml:id="KX2a0001_hist_035-note4">〔四〕正義處，昌汝反．括地志云：「晉州霍邑縣本漢彘縣也．鄭玄注周禮云霍山在彘，本春秋時霍伯國地．」<lb/></note>
<note xml:id="KX2a0001_hist_035-note5">〔五〕索隱孔安國曰：「康，畿內國名，地闕．叔，字也．封，叔名．」<lb/></note>
<note xml:id="KX2a0001_hist_035-note6">〔六〕索隱，國也．載，名也．季，字也．，或作「」．按：國語曰由鄭姬．賈逵曰「文王子季之國」也．莊<lb/>十八年「楚武王克權，遷於處」．杜預云「處，楚地．南郡編縣有口城」．與皆音奴甘反．正義<lb/>音奴甘反．或作「」，音同．國名也．季載，人名也．伯邑考最長，所以加「伯」．諸中子咸言「叔」，以載最<lb/>少，故言季載．<lb/></note>
<note xml:id="KX2a0001_hist_035-note7">〔七〕集解徐廣曰：「文王之子為侯者十有六國．」<lb/></note>
<note xml:id="KX2a0001_hist_035-note8">〔八〕正義左右並去聲．<lb/></note>
<note xml:id="KX2a0001_hist_035-note9">〔一〕集解杜預曰：「管在滎陽京縣東北．」<lb/></note>
<note xml:id="KX2a0001_hist_035-note10">〔二〕集解世本曰：「居上蔡．」<lb/></note>
<note xml:id="KX2a0001_hist_035-note11">〔三〕索隱按：春秋隱五年「衞師入郕」．杜預曰「東平剛父縣有郕鄉」．後漢郡國志以為成本國．又地理志廩丘縣<lb/>南有成故城．應劭云「武王封弟季載於成」，是古之成邑，應仲遠誤云季載封耳．<lb/></note>
<note xml:id="KX2a0001_hist_035-note12">〔四〕索隱春秋閔元年晉滅霍．地理志河東彘縣，霍太山在東北，是霍叔之所封．<lb/></note>
<note xml:id="KX2a0001_hist_035-note13">〔一〕索隱如字，音巡．馴，善也．<lb/></note>
<note xml:id="KX2a0001_hist_035-note14">〔二〕索隱事見定四年左傳．<lb/></note>
<note xml:id="KX2a0001_hist_035-note15">〔一〕索隱按：尚書云蔡仲克庸祗德，周公以為卿士，叔卒，乃命諸王，封之蔡，元無仕魯之文．又伯禽居魯乃是七<lb/>年致政之後，此言乃說居攝政之初，未知史遷何憑而有斯言也．<lb/></note>
<note xml:id="KX2a0001_hist_035-note16">〔二〕集解宋忠曰：「胡徙居新蔡．」<lb/></note>
<note xml:id="KX2a0001_hist_035-note17">〔三〕索隱管叔､蔡叔､成叔､曹叔､霍叔．<lb/></note>
<note xml:id="KX2a0001_hist_035-note18">〔一〕正義周幽王為犬戎所殺，平王東徙洛邑，秦襄公以兵救，因送平王至洛，故平王封襄公．<lb/></note>
<note xml:id="KX2a0001_hist_035-note19">〔一〕集解杜預曰：「息國，汝南新息縣．」<lb/></note>
<note xml:id="KX2a0001_hist_035-note20">〔一〕索隱弟，女弟，即蕩舟之姬．<lb/></note>
<note xml:id="KX2a0001_hist_035-note21">〔一〕正義醳音釋．<lb/></note>
<note xml:id="KX2a0001_hist_035-note22">〔一〕正義郟，紀洽反．敖，五高反．<lb/></note>
<note xml:id="KX2a0001_hist_035-note23">〔二〕索隱或作「昭」，或作「韶」，並時遙反．<lb/></note>
<note xml:id="KX2a0001_hist_035-note24">〔三〕正義故申城在鄧州．<lb/></note>
<note xml:id="KX2a0001_hist_035-note25">〔四〕正義蔡之大夫也．<lb/></note>
<note xml:id="KX2a0001_hist_035-note26">〔一〕集解宋忠曰：「平侯徙下蔡．」索隱今系本無者，近脫耳．<lb/></note>
<note xml:id="KX2a0001_hist_035-note27">〔二〕集解世本曰：「平侯者，靈侯般之孫，太子友之子．」<lb/></note>
<note xml:id="KX2a0001_hist_035-note28">〔一〕集解服虔曰：「載書使蔡在衞上．」<lb/></note>
<note xml:id="KX2a0001_hist_035-note29">〔二〕集解杜預曰：「汝南平輿縣北有邥亭．」<lb/></note>
<note xml:id="KX2a0001_hist_035-note30">〔三〕正義質音致．<lb/></note>
<note xml:id="KX2a0001_hist_035-note31">〔四〕索隱州來在淮南下蔡縣．<lb/></note>
<note xml:id="KX2a0001_hist_035-note32">〔五〕索隱案：利，賊名也．<lb/></note>
<note xml:id="KX2a0001_hist_035-note33">〔六〕集解徐廣曰：「或作『景』．」<lb/></note>
<note xml:id="KX2a0001_hist_035-note34">〔一〕索隱魯哀十七年楚滅陳，其楚滅蔡絕其祀，又在滅陳之後三十三年，即在春秋後二十三年．<lb/></note>
<note xml:id="KX2a0001_hist_035-note35">〔一〕索隱按：上文「叔振鐸，其後為曹，有系家言」，則曹亦合題系家，今附管蔡之末而不出題者，蓋以曹微小而少<lb/>事迹，因附管蔡之末，不別題篇爾．且又管叔雖無後，仍是蔡､曹之兄，故題管､蔡而略曹也．<lb/></note>
<note xml:id="KX2a0001_hist_035-note36">〔二〕集解宋忠曰濟陰定陶縣．<lb/></note>
<note xml:id="KX2a0001_hist_035-note37">〔一〕集解孫檢曰：「兕音徐子反．曹惠伯或名雉，或名弟，或復名弟兕也．」索隱按：年表作「惠公伯雉」，注引<lb/>孫檢，未詳何代，或云齊人，亦恐其人不注史記．今以王儉七志､阮孝緒七錄並無，又不知是裴駰所錄否？<lb/></note>
<note xml:id="KX2a0001_hist_035-note38">〔一〕集解孫檢云：「一作『終湦』．湦音生．」<lb/></note>
<note xml:id="KX2a0001_hist_035-note39">〔一〕索隱上音亦．即射姑也，同音亦．<lb/></note>
<note xml:id="KX2a0001_hist_035-note40">〔一〕集解韋昭曰：「駢者，并幹也．」正義駢，白邊反．脅，許業反．<lb/></note>
<note xml:id="KX2a0001_hist_035-note41">〔二〕正義釐音僖，曹大夫．<lb/></note>
<note xml:id="KX2a0001_hist_035-note42">〔一〕索隱按左傳，宣公名廬．<lb/></note>
<note xml:id="KX2a0001_hist_035-note43">〔一〕索隱按：左傳成十五年，晉厲公執負芻，歸于京師．晉立宣公弟子臧，子臧曰「聖達節，次守節，下失節．為君<lb/>非吾節也」．遂逃奔宋．曹人請于晉．晉人謂子臧「反國，吾歸而君」．子臧反，晉於是歸負芻．<lb/></note>
<note xml:id="KX2a0001_hist_035-note44">〔一〕索隱按：譙周云春秋無其事．今檢系本及春秋，悼伯卒，弟露立，謚靖公，實無聲公､隱公，蓋是彼文自疏<lb/>也．<lb/></note>
<note xml:id="KX2a0001_hist_035-note45">〔一〕集解賈逵曰：「社宮，社也．」鄭衆曰：「社宮，中有室屋者．」<lb/></note>
<note xml:id="KX2a0001_hist_035-note46">〔二〕索隱離即罹．罹，被也．<lb/></note>
<note xml:id="KX2a0001_hist_035-note47">〔一〕集解賈逵曰：「以小加大．」索隱干謂犯也．言曹因[⿱𠫓廾]晉而犯宋，遂致滅也．裴氏引賈逵注云「以小加大」<lb/>者，加，陵也，小即曹也，大謂晉及宋也．<lb/></note>
<note xml:id="KX2a0001_hist_035-note48">〔一〕索隱檢諸本或無此論．<lb/></note>
<note xml:id="KX2a0001_hist_035-note49">〔二〕正義晉世家云：「晉師入曹，數之，以其不用僖負羈言，而美女乘軒三百人也．」<lb/></note>
<note xml:id="KX2a0001_hist_035-note50">〔三〕正義至如公孫彊不脩霸道之政，而伯陽之子立，叔鐸猶尚饗祭祀，豈合忽絕之哉．<lb/></note>
<note xml:id="KX2a0001_hist_035-note51">【索隱述贊】武王之弟，管､蔡及霍．周公居相，流言是作．狼跋致艱，鴟鴞討惡．胡能改行，克復其<lb/>爵．獻舞執楚，遇息禮薄．穆侯虜齊，蕩舟乖謔．曹共輕晉，負羈先覺．伯陽夢社，祚傾振鐸．<lb/></note>
</div>
</div>