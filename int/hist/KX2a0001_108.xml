<div xmlns='http://www.tei-c.org/ns/1.0'><p xml:id='KX2a0001_hist_108'><pb ed='ZHSJ' n='108-2857a' xml:id='KX2a0001_ZHSJ_108-2857a'/><lb/>
史記卷一百八<lb/>
　　韓長孺列傳第四十八<lb/>
　　御史大夫韓安國者，梁成安人也，〔一〕後徙睢陽．〔二〕嘗受韓子､雜家說於騶田生所．〔三〕<lb/>
事梁孝王為中大夫．吳楚反時，孝王使安國及張羽為將，扞〔四〕吳兵於東界．張羽力戰，安<lb/>
國持重，以故吳不能過梁．吳楚已破，安國､張羽名由此顯．<lb/>
〔一〕　集解徐廣曰：「在汝潁之閒也．」　索隱按：徐廣云「在汝潁之閒」．漢書地理志縣名，屬陳留．　正義括<lb/>
　　　　地志云：「成安故城在汝州梁縣東二十三里．」地理志云成安屬潁川郡．陳留郡又有成安縣，亦屬梁，未知孰是<lb/>
　　　　也．<lb/>
〔二〕　正義今宋州宋城．<lb/>
〔三〕　索隱案：安國學韓子及雜家說於騶縣田生之所．<lb/>
〔四〕　索隱上音醬，下音汗．<lb/>
　　梁孝王，景帝母弟，竇太后愛之，令得自請置相､二千石，出入游戲，僭於天子．天子聞<lb/>
<pb ed='ZHSJ' n='108-2858a' xml:id='KX2a0001_ZHSJ_108-2858a'/><lb/>
之，心弗善也．太后知帝不善，乃怒梁使者，弗見，案責王所為．韓安國為梁使，見大長公<lb/>
主〔一〕而泣曰：「何梁王為人子之孝，為人臣之忠，太后曾弗省也？〔二〕夫前日吳､楚､齊､<lb/>
趙七國反時，自關以東皆合從西鄉，惟梁最親為艱難．梁王念太后､帝在中，〔三〕而諸侯擾<lb/>
亂，一言泣數行下，跪送臣等六人，將兵擊卻吳楚，吳楚以故兵不敢西，而卒破亡，梁王之力<lb/>
也．今太后以小節苛禮〔四〕責望梁王．梁王父兄皆帝王，所見者大，故出稱蹕，入言警，車<lb/>
旗皆帝所賜也，即欲以侘鄙縣，〔五〕驅馳國中，以夸諸侯，令天下盡知太后､帝愛之也．今梁<lb/>
使來，輒案責之．梁王恐，日夜涕泣思慕，不知所為．何梁王之為子孝，為臣忠，而太后弗<lb/>
恤也？」大長公主具以告太后，太后喜曰：「為言之帝．」言之，帝心乃解，而免冠謝太后<lb/>
曰：「兄弟不能相教，乃為太后遺憂．」悉見梁使，厚賜之．其後梁王益親驩．太后､長公主<lb/>
更賜安國可直千餘金．名由此顯，結於漢．<lb/>
〔一〕　集解徐廣曰：「景帝姊．」　索隱案：即館陶公主．　正義如淳云：「景帝妹也．」<lb/>
〔二〕　索隱省音仙井反．省者，察也．<lb/>
〔三〕　正義謂關中也．又云京師在天下之中．<lb/>
〔四〕　索隱案：謂苛細小禮以責之．<lb/>
〔五〕　集解徐廣曰：「侘，一作『絎』也．」駰案：侘音丑亞反，誇也．索隱音丑亞反，字如「姹」．者，誇也．<lb/>
<pb ed='ZHSJ' n='108-2859a' xml:id='KX2a0001_ZHSJ_108-2859a'/><lb/>
　　　　漢書作「嫮」，音火亞反．絎音寒孟反．<lb/>
　　其後安國坐法抵罪，蒙〔一〕獄吏田甲辱安國．安國曰：「死灰獨不復然乎？」田甲曰：<lb/>
「然即溺之．」居無何，梁內史缺，漢使使者拜安國為梁內史，起徒中為二千石．田甲<lb/>
亡走．安國曰：「甲不就官，我滅而宗．」甲因肉袒謝．安國笑曰：「可溺矣！公等足與治<lb/>
乎？」〔二〕卒善遇之．<lb/>
〔一〕　集解蒙，縣名．　索隱抵音丁禮反．蒙，縣名，屬梁國也．<lb/>
〔二〕　索隱案：謂不足與繩（持）【治】之．治音持也．<lb/>
　　梁內史之缺也，孝王新得齊人公孫詭，說之，欲請以為內史．竇太后聞，乃詔王以安國<lb/>
為內史．<lb/>
　　公孫詭､羊勝說孝王求為帝太子及益地事，恐漢大臣不聽，乃陰使人刺漢用事謀臣．<lb/>
及殺故吳相袁盎，景帝遂聞詭､勝等計畫，乃遣使捕詭､勝，必得．漢使十輩至梁，相以下舉<lb/>
國大索，月餘不得．內史安國聞詭､勝匿孝王所，安國入見王而泣曰：「主辱臣死．〔一〕大王<lb/>
無良臣，故事紛紛至此．今詭､勝不得，請辭賜死．」王曰：「何至此？」安國泣數行下，<lb/>
<pb ed='ZHSJ' n='108-2860a' xml:id='KX2a0001_ZHSJ_108-2860a'/><lb/>
曰：「大王自度於皇帝，孰與太上皇之與高皇帝及皇帝之與臨江王親？」孝王曰：「弗如也．」<lb/>
安國曰：「夫太上､臨江親父子之閒，然而高帝曰『提三尺劍取天下者朕也』，故太上皇終不<lb/>
得制事，居于櫟陽．臨江王，適長太子也，以一言過，廢王臨江；〔二〕用宮垣事，卒自殺中尉<lb/>
府．何者？治天下終不以私亂公．語曰：『雖有親父，安知其不為虎？雖有親兄，安知其不<lb/>
為狼？』今大王列在諸侯，悅一邪臣〔三〕浮說，犯上禁，橈明法．天子以太后故，不忍致法<lb/>
於王．太后日夜涕泣，幸大王自改，而大王終不覺寤．有如太后宮車即晏駕，大王尚誰攀<lb/>
乎？」語未卒，孝王泣數行下，謝安國曰：「吾今出詭､勝．」詭､勝自殺．漢使還報，梁事皆<lb/>
得釋，安國之力也．於是景帝､太后益重安國．孝王卒，共王即位，安國坐法失官，居家．<lb/>
〔一〕　索隱此語見國語．<lb/>
〔二〕　集解如淳曰：「景帝嘗屬諸姬，太子母栗姬言不遜，由是廢太子，栗姬憂死．」<lb/>
〔三〕　索隱悅，漢書作「訹」．說文云「訹，誘也」．<lb/>
　　建元中，武安侯田蚡為漢太尉，親貴用事，安國以五百金物遺蚡．蚡言安國太后，天子<lb/>
亦素聞其賢，即召以為北地都尉，遷為大司農．閩越､東越相攻，安國及大行王恢將．未至<lb/>
越，越殺其王降，漢兵亦罷．建元六年，武安侯為丞相，安國為御史大夫．<lb/>
<pb ed='ZHSJ' n='108-2861a' xml:id='KX2a0001_ZHSJ_108-2861a'/><lb/>
<lb/>
　　匈奴來請和親，天子下議．大行王恢，燕人也，數為邊吏，習知胡事．議曰：「漢與匈奴<lb/>
和親，率不過數歲即復倍約．不如勿許，興兵擊之．」安國曰：「千里而戰，兵不獲利．今匈<lb/>
奴負戎馬之足，懷禽獸之心，遷徙鳥舉，難得而制也．得其地不足以為廣，有其衆不足以為<lb/>
彊，自上古不屬為人．〔一〕漢數千里爭利，則人馬罷，虜以全制其敝．且彊弩之極，矢不能<lb/>
穿魯縞；〔二〕衝風之末，力不能漂鴻毛．非初不勁，末力衰也．擊之不便，不如和親．」羣<lb/>
臣議者多附安國，於是上許和親．<lb/>
〔一〕　索隱案：晉灼云「不內屬於漢為人」．<lb/>
〔二〕　集解許慎曰：「魯之縞尤薄．」<lb/>
　　其明年，則元光元年，雁門馬邑豪聶翁壹〔一〕因大行王恢言上曰：「匈奴初和親，親信<lb/>
邊，可誘以利．」陰使聶翁壹為閒，亡入匈奴，謂單于曰：「吾能斬馬邑令丞吏，以城降，財物<lb/>
可盡得．」單于愛信之，以為然，許聶翁壹．聶翁壹乃還，詐斬死罪囚，縣其頭馬邑城，示單<lb/>
于使者為信．曰：「馬邑長吏已死，可急來．」於是單于穿塞將十餘萬騎，入武州塞．〔二〕<lb/>
〔一〕　集解張晏曰：「豪猶帥也．」　索隱聶，姓也；翁壹，名也．漢書云「聶壹」．<lb/>
〔二〕　集解徐廣曰：「在雁門．」　索隱地理志縣名，屬鴈門．又崔浩云「今平城直西百里有武州城」是也．<lb/>
<pb ed='ZHSJ' n='108-2862a' xml:id='KX2a0001_ZHSJ_108-2862a'/><lb/>
　　當是時，漢伏兵車騎材官二十餘萬，匿馬邑旁谷中．衞尉李廣為驍騎將軍，〔一〕太僕公<lb/>
孫賀為輕車將軍，〔二〕大行王恢為將屯將軍，〔三〕太中大夫李息為材官將軍．〔四〕御史大夫韓<lb/>
安國為護軍將軍，諸將皆屬護軍．約單于入馬邑而漢兵縱發．王恢､李息､李廣別從代主<lb/>
擊其輜重．〔五〕於是單于入漢長城武州塞．未至馬邑百餘里，行掠鹵，徒見畜牧於野，不見<lb/>
一人．單于怪之，攻烽燧，得武州尉史．欲刺問尉史．尉史曰：「漢兵數十萬伏馬邑下．」單<lb/>
于顧謂左右曰：「幾為漢所賣！」〔六〕乃引兵還．出塞，曰：「吾得尉史，乃天也．」命尉史為<lb/>
「天王」．塞下傳言單于已引去．漢兵追至塞，度弗及，即罷．王恢等兵三萬，聞單于不與<lb/>
漢合，度往擊輜重，必與單于精兵戰，漢兵勢必敗，則以便宜罷兵，皆無功．<lb/>
〔一〕　集解漢書曰：「北貉燕人來致驍騎．」應劭曰：「驍，健也．」張晏曰：「驍，勇也，若六博之梟矣．」<lb/>
〔二〕　正義司馬續漢書云：「輕車，古之戰車．」<lb/>
〔三〕　正義李奇云：「監主諸屯．」<lb/>
〔四〕　正義臣瓚云：「材官，騎射之官．」<lb/>
〔五〕　正義釋名云：「輜，廁也．所載衣服雜廁其中．」<lb/>
〔六〕　正義幾音祈．<lb/>
　　天子怒王恢不出擊單于輜重，擅引兵罷也．恢曰：「始約虜入馬邑城，兵與單于接，而<lb/>
<pb ed='ZHSJ' n='108-2863a' xml:id='KX2a0001_ZHSJ_108-2863a'/><lb/>
臣擊其輜重，可得利．今單于聞，不至而還，臣以三萬人衆不敵，禔取辱耳．〔一〕臣固知還而<lb/>
斬，然得完陛下士三萬人．」於是下恢廷尉．廷尉當恢逗橈，當斬．〔二〕恢私行千金丞相蚡．<lb/>
蚡不敢言上，而言於太后曰：「王恢首造馬邑事，今不成而誅恢，是為匈奴報仇也．」上朝太<lb/>
后，太后以丞相言告上．上曰：「首為馬邑事者，恢也，故發天下兵數十萬，從其言，為此．<lb/>
且縱單于不可得，恢所部擊其輜重，猶頗可得，以慰士大夫心．今不誅恢，無以謝天下．」<lb/>
於是恢聞之，乃自殺．<lb/>
〔一〕　集解徐廣曰：「禔，一作『祇』也．」<lb/>
〔二〕　集解漢書音義曰：「逗，曲行避敵也；橈，顧望．軍法語也．」　索隱案：劭云「逗，曲行而避敵，音豆」．又音<lb/>
　　　　住，住謂留止也．橈，屈弱也，女孝反．一云橈，顧望也．<lb/>
　　安國為人多大略，智足以當世取合，而出於忠厚焉．〔一〕貪嗜於財．所推舉皆廉士，賢<lb/>
於己者也．於梁舉壺遂､臧固､郅他，〔二〕皆天下名士，士亦以此稱慕之，唯天子以為國器．<lb/>
安國為御史大夫四歲餘，丞相田蚡死，安國行丞相事，奉引墮車蹇．〔三〕天子議置相，欲用安<lb/>
國，使使視之，蹇甚，乃更以平棘侯薛澤為丞相．安國病免數月，蹇愈，上復以安國為中尉．<lb/>
歲餘，徙為衞尉．<lb/>
<pb ed='ZHSJ' n='108-2864a' xml:id='KX2a0001_ZHSJ_108-2864a'/><lb/>
〔一〕　索隱案：出者，去也．言安國為人無忠厚之行．<lb/>
〔二〕　索隱上音質，下徒河反．謂三人姓名也，壺遂也，臧固也，郅他也．若漢書則云「至他」，言至於他處，亦舉名<lb/>
　　　　士也．<lb/>
〔三〕　集解如淳曰：「為天子導引而墮車，跛足．」<lb/>
　　車騎將軍衞青擊匈奴，〔一〕出上谷，破胡蘢城．〔二〕將軍李廣為匈奴所得，復失之；公孫<lb/>
敖大亡卒：皆當斬，贖為庶人．明年，匈奴大入邊，殺遼西太守，及入鴈門，所殺略數千人．<lb/>
車騎將軍衞青擊之，出鴈門．衞尉安國為材官將軍，屯於漁陽．〔三〕安國捕生虜，言匈奴遠<lb/>
去．即上書言方田作時，請且罷軍屯．罷軍屯月餘，匈奴大入上谷､漁陽．安國壁乃有七<lb/>
百餘人，出與戰，不勝，復入壁．匈奴虜略千餘人及畜產而去．天子聞之，怒，使使責讓安<lb/>
國．徒安國益東，屯右北平．〔四〕是時匈奴虜言當入東方．<lb/>
〔一〕　集解徐廣曰：「元光六年也．」<lb/>
〔二〕　集解蘢音龍．　索隱音龍．<lb/>
〔三〕　正義幽州縣．<lb/>
〔四〕　正義幽州漁陽縣東南七十七里北平城，即漢右北平也．<lb/>
　　安國始為御史大夫及護軍，後稍斥疏，下遷；而新幸壯將軍衞青等有功，益貴．安國<lb/>
<pb ed='ZHSJ' n='108-2865a' xml:id='KX2a0001_ZHSJ_108-2865a'/><lb/>
既疏遠，默默也；將屯又為匈奴所欺，失亡多，甚自愧．幸得罷歸，乃益東徙屯，意忽忽不<lb/>
樂．數月，病歐血死．安國以元朔二年中卒．<lb/>
　　太史公曰：余與壺遂定律曆，觀韓長孺之義，壺遂之深中隱厚．〔一〕世之言梁多長者，不<lb/>
虛哉！壺遂官至詹事，天子方倚以為漢相，會遂卒．不然，壺遂之內廉行脩，斯鞠躬君子<lb/>
也．<lb/>
〔一〕　集解徐廣曰：「一云『廉正忠厚』．」<lb/>
【索隱述贊】安國忠厚，初為梁將．因事坐法，免徒起相．死灰更然，生虜失防．推賢見重，賄金貽謗．<lb/>
雪泣悟主，臣節可亮．<lb/>
<pb ed='ZHSJ' n='108-2866a' xml:id='KX2a0001_ZHSJ_108-2866a'/><lb/>
<lb/>
</p></div>
