<div xmlns='http://www.tei-c.org/ns/1.0'  xml:id='KX2a0001_hist_027'>
<div><head>史記卷二十七<lb/></head>
<p xml:id='SHIJI_ZHSJ_027-1289a-2'>天官書第五<lb/><ref type="note" target="#KX2a0001_hist_027-note0" n="序"/></p>
<p xml:id='SHIJI_ZHSJ_027-1289a-3'>中宮<ref type="note" target="#KX2a0001_hist_027-note2" n="〔一〕"/>天極星，<ref type="note" target="#KX2a0001_hist_027-note3" n="〔二〕"/>其一明者，太一常居也；<ref type="note" target="#KX2a0001_hist_027-note4" n="〔三〕"/>旁三星三公，<ref type="note" target="#KX2a0001_hist_027-note5" n="〔四〕"/>或曰子屬．<lb/>後句四星，<ref type="note" target="#KX2a0001_hist_027-note6" n="〔五〕"/>末大星正妃，<ref type="note" target="#KX2a0001_hist_027-note7" n="〔六〕"/>餘三星後宮之屬也．環之匡衞十二星，藩臣．皆曰紫<lb/>宮．<ref type="note" target="#KX2a0001_hist_027-note8" n="〔七〕"/><lb/></p>
<p xml:id='SHIJI_ZHSJ_027-1290a-5'>前列直斗口<ref type="note" target="#KX2a0001_hist_027-note9" n="〔一〕"/>三星，隨北端兌，<ref type="note" target="#KX2a0001_hist_027-note10" n="〔二〕"/>若見若不，曰陰德，<ref type="note" target="#KX2a0001_hist_027-note11" n="〔三〕"/>或曰天一．<ref type="note" target="#KX2a0001_hist_027-note12" n="〔四〕"/>紫宮左三星<lb/>曰天槍，<ref type="note" target="#KX2a0001_hist_027-note13" n="〔五〕"/>右五星曰天棓，<ref type="note" target="#KX2a0001_hist_027-note14" n="〔六〕"/>後六星絕漢抵營室，曰閣道．<ref type="note" target="#KX2a0001_hist_027-note15" n="〔七〕"/><lb/></p>
<p xml:id='SHIJI_ZHSJ_027-1291a-7'>北斗七星，<ref type="note" target="#KX2a0001_hist_027-note16" n="〔一〕"/>所謂「旋、璣、玉衡<ref type="note" target="#KX2a0001_hist_027-note17" n="〔二〕"/>以齊七政」．<ref type="note" target="#KX2a0001_hist_027-note18" n="〔三〕"/>杓攜龍角，<ref type="note" target="#KX2a0001_hist_027-note19" n="〔四〕"/>衡殷南斗，<ref type="note" target="#KX2a0001_hist_027-note20" n="〔五〕"/>魁<lb/>枕參首．<ref type="note" target="#KX2a0001_hist_027-note21" n="〔六〕"/>用昏建者杓；<ref type="note" target="#KX2a0001_hist_027-note22" n="〔七〕"/>杓，自華以西南．<ref type="note" target="#KX2a0001_hist_027-note23" n="〔八〕"/>夜半建者衡；<ref type="note" target="#KX2a0001_hist_027-note24" n="〔九〕"/>衡，殷中州河、濟之<lb/>閒．<ref type="note" target="#KX2a0001_hist_027-note25" n="〔一０〕"/>平旦建者魁；魁，海岱以東北也．<ref type="note" target="#KX2a0001_hist_027-note26" n="〔一一〕"/>斗為帝車，運于中央，<ref type="note" target="#KX2a0001_hist_027-note27" n="〔一二〕"/>臨制四鄉．分陰陽，<lb/>建四時，均五行，移節度，定諸紀，皆繫於斗．<lb/></p>
<p xml:id='SHIJI_ZHSJ_027-1293a-10'>斗魁戴匡六星<ref type="note" target="#KX2a0001_hist_027-note28" n="〔一〕"/>曰文昌宮：<ref type="note" target="#KX2a0001_hist_027-note29" n="〔二〕"/>一曰上將，二曰次將，三曰貴相，四曰司命，五曰司中，<lb/>六曰司祿．<ref type="note" target="#KX2a0001_hist_027-note30" n="〔三〕"/>在斗魁中，貴人之牢．<ref type="note" target="#KX2a0001_hist_027-note31" n="〔四〕"/>魁下六星，兩兩相比者，名曰三能．<ref type="note" target="#KX2a0001_hist_027-note32" n="〔五〕"/>三能色齊，君<lb/>臣和；不齊，為乖戾．輔星<ref type="note" target="#KX2a0001_hist_027-note33" n="〔六〕"/>明近，<ref type="note" target="#KX2a0001_hist_027-note34" n="〔七〕"/>輔臣親彊；斥小，疏弱．<ref type="note" target="#KX2a0001_hist_027-note35" n="〔八〕"/><lb/></p>
<p xml:id='SHIJI_ZHSJ_027-1294a-12'>杓端有兩星：一內為矛，招搖；<ref type="note" target="#KX2a0001_hist_027-note36" n="〔一〕"/>一外為盾，天鋒．<ref type="note" target="#KX2a0001_hist_027-note37" n="〔二〕"/>有句圜十五星，<ref type="note" target="#KX2a0001_hist_027-note38" n="〔三〕"/>屬杓，<ref type="note" target="#KX2a0001_hist_027-note39" n="〔四〕"/>曰<lb/>賤人之牢．<ref type="note" target="#KX2a0001_hist_027-note40" n="〔五〕"/>其牢中星實則囚多，虛則開出．<lb/></p>
<p xml:id='SHIJI_ZHSJ_027-1295a-14'>天一､槍､棓､矛､盾動搖，角大，兵起．<ref type="note" target="#KX2a0001_hist_027-note41" n="〔一〕"/><lb/></p>
<p xml:id='SHIJI_ZHSJ_027-1295a-15'>東宮蒼龍，<ref type="note" target="#KX2a0001_hist_027-note42" n="〔一〕"/>房､心．<ref type="note" target="#KX2a0001_hist_027-note43" n="〔二〕"/>心為明堂，<ref type="note" target="#KX2a0001_hist_027-note44" n="〔三〕"/>大星天王，前後星子屬．<ref type="note" target="#KX2a0001_hist_027-note45" n="〔四〕"/>不欲直，直則天王<lb/>失計．房為府，曰天駟．<ref type="note" target="#KX2a0001_hist_027-note46" n="〔五〕"/>其陰，右驂．<ref type="note" target="#KX2a0001_hist_027-note47" n="〔六〕"/>旁有兩星曰衿；<ref type="note" target="#KX2a0001_hist_027-note48" n="〔七〕"/>北一星曰舝．<ref type="note" target="#KX2a0001_hist_027-note49" n="〔八〕"/>東北曲十<lb/>二星曰旗．<ref type="note" target="#KX2a0001_hist_027-note50" n="〔九〕"/>旗中四星天市；<ref type="note" target="#KX2a0001_hist_027-note51" n="〔一０〕"/>中六星曰市樓．市中星衆者實；其虛則秏．<ref type="note" target="#KX2a0001_hist_027-note52" n="〔一一〕"/>房<lb/>南衆星曰騎官．<lb/></p>
<p xml:id='SHIJI_ZHSJ_027-1297a-18'>左角，李；右角，將．<ref type="note" target="#KX2a0001_hist_027-note53" n="〔一〕"/>大角者，天王帝廷．<ref type="note" target="#KX2a0001_hist_027-note54" n="〔二〕"/>其兩旁各有三星，鼎足句之，曰攝<lb/>提．<ref type="note" target="#KX2a0001_hist_027-note55" n="〔三〕"/>攝提者，直斗杓所指，以建時節，故曰「攝提格」．亢為疏廟，<ref type="note" target="#KX2a0001_hist_027-note56" n="〔四〕"/>主疾．其南北兩大<lb/>星，曰南門．<ref type="note" target="#KX2a0001_hist_027-note57" n="〔五〕"/>氐為天根，<ref type="note" target="#KX2a0001_hist_027-note58" n="〔六〕"/>主疫．<ref type="note" target="#KX2a0001_hist_027-note59" n="〔七〕"/><lb/></p>
<p xml:id='SHIJI_ZHSJ_027-1298a-20'>尾為九子，<ref type="note" target="#KX2a0001_hist_027-note60" n="〔一〕"/>曰君臣；斥絕，不和．箕為敖客，<ref type="note" target="#KX2a0001_hist_027-note61" n="〔二〕"/>曰口舌．<ref type="note" target="#KX2a0001_hist_027-note62" n="〔三〕"/><lb/></p>
<p xml:id='SHIJI_ZHSJ_027-1298a-21'>火犯守角，<ref type="note" target="#KX2a0001_hist_027-note63" n="〔一〕"/>則有戰．房､心，王者惡之也．<ref type="note" target="#KX2a0001_hist_027-note64" n="〔二〕"/><lb/><lb/></p>
<p xml:id='SHIJI_ZHSJ_027-1299a-23'>南宮朱鳥，<ref type="note" target="#KX2a0001_hist_027-note65" n="〔一〕"/>權､衡．<ref type="note" target="#KX2a0001_hist_027-note66" n="〔二〕"/>衡，太微，三光之廷．<ref type="note" target="#KX2a0001_hist_027-note67" n="〔三〕"/>匡衞十二星，藩臣：<ref type="note" target="#KX2a0001_hist_027-note68" n="〔四〕"/>西，將；東，<lb/>相；南四星，執法；中，端門；門左右，掖門．門內六星，諸侯．<ref type="note" target="#KX2a0001_hist_027-note69" n="〔五〕"/>其內五星，五帝坐．<ref type="note" target="#KX2a0001_hist_027-note70" n="〔六〕"/><lb/>後聚一十五星，蔚然，<ref type="note" target="#KX2a0001_hist_027-note71" n="〔七〕"/>曰郎位；<ref type="note" target="#KX2a0001_hist_027-note72" n="〔八〕"/>傍一大星，將位也．<ref type="note" target="#KX2a0001_hist_027-note73" n="〔九〕"/>月､五星順入，軌道，<ref type="note" target="#KX2a0001_hist_027-note74" n="〔一０〕"/>司其<lb/>出，所守，天子所誅也．<ref type="note" target="#KX2a0001_hist_027-note75" n="〔一一〕"/>其逆入，若不軌道，以所犯命之；中坐，成形，<ref type="note" target="#KX2a0001_hist_027-note76" n="〔一二〕"/>皆羣下從謀<lb/>也．金､火尤甚．<ref type="note" target="#KX2a0001_hist_027-note77" n="〔一三〕"/>廷藩西有隋星五，<ref type="note" target="#KX2a0001_hist_027-note78" n="〔一四〕"/>曰少微，士大夫．<ref type="note" target="#KX2a0001_hist_027-note79" n="〔一五〕"/>權，軒轅．軒轅，黃龍體．<ref type="note" target="#KX2a0001_hist_027-note80" n="〔一六〕"/><lb/>前大星，女主象；旁小星，御者後宮屬．月､五星守犯者，如衡占．<ref type="note" target="#KX2a0001_hist_027-note81" n="〔一七〕"/><lb/></p>
<p xml:id='SHIJI_ZHSJ_027-1302a-27'>東井為水事．<ref type="note" target="#KX2a0001_hist_027-note82" n="〔一〕"/>其西曲星曰鉞．<ref type="note" target="#KX2a0001_hist_027-note83" n="〔二〕"/>鉞北，北河；南，南河；<ref type="note" target="#KX2a0001_hist_027-note84" n="〔三〕"/>兩河､天闕閒為關<lb/>梁．<ref type="note" target="#KX2a0001_hist_027-note85" n="〔四〕"/>輿鬼，鬼祠事；中白者為質．<ref type="note" target="#KX2a0001_hist_027-note86" n="〔五〕"/>火守南北河，兵起，穀不登．故德成衡，觀成潢，<ref type="note" target="#KX2a0001_hist_027-note87" n="〔六〕"/><lb/>傷成鉞，<ref type="note" target="#KX2a0001_hist_027-note88" n="〔七〕"/>禍成井，<ref type="note" target="#KX2a0001_hist_027-note89" n="〔八〕"/>誅成質．<ref type="note" target="#KX2a0001_hist_027-note90" n="〔九〕"/><lb/></p>
<p xml:id='SHIJI_ZHSJ_027-1303a-29'>柳為鳥注，主木草．<ref type="note" target="#KX2a0001_hist_027-note91" n="〔一〕"/>七星，頸，為員官．主急事．<ref type="note" target="#KX2a0001_hist_027-note92" n="〔二〕"/>張，素，為廚，主觴客．<ref type="note" target="#KX2a0001_hist_027-note93" n="〔三〕"/>翼為羽<lb/>翮，主遠客．<ref type="note" target="#KX2a0001_hist_027-note94" n="〔四〕"/><lb/></p>
<p xml:id='SHIJI_ZHSJ_027-1304a-31'>軫為車，主風．<ref type="note" target="#KX2a0001_hist_027-note95" n="〔一〕"/>其旁有一小星，曰長沙，<ref type="note" target="#KX2a0001_hist_027-note96" n="〔二〕"/>星星不欲明；明與四星等，若五星入軫<lb/>中，兵大起．<ref type="note" target="#KX2a0001_hist_027-note97" n="〔三〕"/>軫南衆星曰天庫樓；<ref type="note" target="#KX2a0001_hist_027-note98" n="〔四〕"/>庫有五車．車星角若益衆，及不具，無處車馬．<lb/></p>
<p xml:id='SHIJI_ZHSJ_027-1304a-32'>西宮<ref type="note" target="#KX2a0001_hist_027-note99" n="〔一〕"/>咸池，<ref type="note" target="#KX2a0001_hist_027-note100" n="〔二〕"/>曰天五潢．五潢，五帝車舍．<ref type="note" target="#KX2a0001_hist_027-note101" n="〔三〕"/>火入，旱；金，兵；水，水．<ref type="note" target="#KX2a0001_hist_027-note102" n="〔四〕"/>中有<lb/>三柱；柱不具，兵起．<lb/></p>
<p xml:id='SHIJI_ZHSJ_027-1305a-34'>奎曰封豕，為溝瀆．<ref type="note" target="#KX2a0001_hist_027-note103" n="〔一〕"/>婁為聚衆．<ref type="note" target="#KX2a0001_hist_027-note104" n="〔二〕"/>胃為天倉．<ref type="note" target="#KX2a0001_hist_027-note105" n="〔三〕"/>其南衆星曰廥積．<ref type="note" target="#KX2a0001_hist_027-note106" n="〔四〕"/><lb/></p>
<p xml:id='SHIJI_ZHSJ_027-1305a-35'>昴曰髦頭，<ref type="note" target="#KX2a0001_hist_027-note107" n="〔一〕"/>胡星也，為白衣會．畢曰罕車，<ref type="note" target="#KX2a0001_hist_027-note108" n="〔二〕"/>為邊兵，主弋獵．其大星旁小星為附<lb/>耳．<ref type="note" target="#KX2a0001_hist_027-note109" n="〔三〕"/>附耳搖動，有讒亂臣在側．昴､畢閒為天街．<ref type="note" target="#KX2a0001_hist_027-note110" n="〔四〕"/>其陰，陰國；陽，陽國．<ref type="note" target="#KX2a0001_hist_027-note111" n="〔五〕"/><lb/></p>
<p xml:id='SHIJI_ZHSJ_027-1306a-37'>參為白虎．<ref type="note" target="#KX2a0001_hist_027-note112" n="〔一〕"/>三星直者，是為衡石．<ref type="note" target="#KX2a0001_hist_027-note113" n="〔二〕"/>下有三星，兌，曰罰，<ref type="note" target="#KX2a0001_hist_027-note114" n="〔三〕"/>為斬艾事．其外四星，<lb/>左右肩股也．小三星隅置，曰觜觿，為虎首，主葆旅事．<ref type="note" target="#KX2a0001_hist_027-note115" n="〔四〕"/>其南有四星，曰天廁．<ref type="note" target="#KX2a0001_hist_027-note116" n="〔五〕"/>廁下一<lb/>星，曰天矢．<ref type="note" target="#KX2a0001_hist_027-note117" n="〔六〕"/>矢黃則吉；青､白､黑，凶．其西有句曲<ref type="note" target="#KX2a0001_hist_027-note118" n="〔七〕"/>九星，三處羅：一曰天旗，<ref type="note" target="#KX2a0001_hist_027-note119" n="〔八〕"/>二<lb/>曰天苑，<ref type="note" target="#KX2a0001_hist_027-note120" n="〔九〕"/>三曰九游．<ref type="note" target="#KX2a0001_hist_027-note121" n="〔一０〕"/>其東有大星曰狼．<ref type="note" target="#KX2a0001_hist_027-note122" n="〔一一〕"/>狼角變色，多盜賊．下有四星曰弧，<ref type="note" target="#KX2a0001_hist_027-note123" n="〔一二〕"/><lb/>直狼．狼比地有大星，<ref type="note" target="#KX2a0001_hist_027-note124" n="〔一三〕"/>曰南極老人．<ref type="note" target="#KX2a0001_hist_027-note125" n="〔一四〕"/>老人見，治安；不見，兵起．常以秋分時候之于<lb/>南郊．<lb/></p>
<p xml:id='SHIJI_ZHSJ_027-1308a-40'>附耳入畢中，兵起．<lb/></p>
<p xml:id='SHIJI_ZHSJ_027-1308a-41'>北宮玄武，<ref type="note" target="#KX2a0001_hist_027-note126" n="〔一〕"/>虛､危．<ref type="note" target="#KX2a0001_hist_027-note127" n="〔二〕"/>危為蓋屋；<ref type="note" target="#KX2a0001_hist_027-note128" n="〔三〕"/>虛為哭泣之事．<ref type="note" target="#KX2a0001_hist_027-note129" n="〔四〕"/><lb/></p>
<p xml:id='SHIJI_ZHSJ_027-1309a-43'>其南有衆星，曰羽林天軍．<ref type="note" target="#KX2a0001_hist_027-note130" n="〔一〕"/>軍西為壘，<ref type="note" target="#KX2a0001_hist_027-note131" n="〔二〕"/>或曰鉞．旁有一大星為北落．北落若微<lb/>亡，軍星動角益希，及五星犯北落，<ref type="note" target="#KX2a0001_hist_027-note132" n="〔三〕"/>入軍，軍起．火､金､水尤甚：火，軍憂；水，【水】患；<lb/>木､土，軍吉．<ref type="note" target="#KX2a0001_hist_027-note133" n="〔四〕"/>危東六星，兩兩相比，曰司空．<ref type="note" target="#KX2a0001_hist_027-note134" n="〔五〕"/><lb/></p>
<p xml:id='SHIJI_ZHSJ_027-1309a-44'>營室<ref type="note" target="#KX2a0001_hist_027-note135" n="〔一〕"/>為清廟，曰離宮､閣道．<ref type="note" target="#KX2a0001_hist_027-note136" n="〔二〕"/>漢中四星，曰天駟．<ref type="note" target="#KX2a0001_hist_027-note137" n="〔三〕"/>旁一星，曰王良．<ref type="note" target="#KX2a0001_hist_027-note138" n="〔四〕"/>王良策<lb/>馬，<ref type="note" target="#KX2a0001_hist_027-note139" n="〔五〕"/>車騎滿野．旁有八星，絕漢，曰天潢．<ref type="note" target="#KX2a0001_hist_027-note140" n="〔六〕"/>天潢旁，江星．<ref type="note" target="#KX2a0001_hist_027-note141" n="〔七〕"/>江星動，人涉水．<lb/></p>
<p xml:id='SHIJI_ZHSJ_027-1310a-46'>杵､臼四星，在危南．<ref type="note" target="#KX2a0001_hist_027-note142" n="〔一〕"/>匏瓜，<ref type="note" target="#KX2a0001_hist_027-note143" n="〔二〕"/>有青黑星守之，魚鹽貴．<lb/></p>
<p xml:id='SHIJI_ZHSJ_027-1310a-47'>南斗<ref type="note" target="#KX2a0001_hist_027-note144" n="〔一〕"/>為廟，其北建星．<ref type="note" target="#KX2a0001_hist_027-note145" n="〔二〕"/>建星者，旗也．牽牛為犧牲．<ref type="note" target="#KX2a0001_hist_027-note146" n="〔三〕"/>其北河鼓．<ref type="note" target="#KX2a0001_hist_027-note147" n="〔四〕"/>河鼓大<lb/>星，上將；左右，左右將．<ref type="note" target="#KX2a0001_hist_027-note148" n="〔五〕"/>婺女，<ref type="note" target="#KX2a0001_hist_027-note149" n="〔六〕"/>其北織女．<ref type="note" target="#KX2a0001_hist_027-note150" n="〔七〕"/>織女，天女孫也．<ref type="note" target="#KX2a0001_hist_027-note151" n="〔八〕"/><lb/><lb/></p>
<p xml:id='SHIJI_ZHSJ_027-1312a-50'>察日、月之行<ref type="note" target="#KX2a0001_hist_027-note152" n="〔一〕"/>以揆歲星順逆．<ref type="note" target="#KX2a0001_hist_027-note153" n="〔二〕"/>曰東方木，主春，日甲乙．義失者，罰出歲星．歲星<lb/>贏縮，<ref type="note" target="#KX2a0001_hist_027-note154" n="〔三〕"/>以其舍命國．<ref type="note" target="#KX2a0001_hist_027-note155" n="〔四〕"/>所在國不可伐，可以罰人．其趨舍<ref type="note" target="#KX2a0001_hist_027-note156" n="〔五〕"/>而前曰贏，退舍曰縮．贏，<lb/>其國有兵不復；縮，其國有憂，將亡，<ref type="note" target="#KX2a0001_hist_027-note157" n="〔六〕"/>國傾敗．其所在，五星皆從而聚<ref type="note" target="#KX2a0001_hist_027-note158" n="〔七〕"/>於一舍，其下<lb/>之國可以義致天下．<lb/></p>
<p xml:id='SHIJI_ZHSJ_027-1313a-52'>以攝提格歲：<ref type="note" target="#KX2a0001_hist_027-note159" n="〔一〕"/>歲陰左行在寅，歲星右轉居丑．正月，與斗、牽牛晨出東方，名曰監<lb/>德．<ref type="note" target="#KX2a0001_hist_027-note160" n="〔二〕"/>色蒼蒼有光．其失次，有應見柳．歲早，水；晚，旱．<lb/></p>
<p xml:id='SHIJI_ZHSJ_027-1313a-53'>歲星出，東行十二度，百日而止，反逆行；逆行八度，百日，復東行．歲行三十度十六<lb/>分度之七，率日行十二分度之一，十二歲而周天．出常東方，以晨；入於西方，用昏．<lb/></p>
<p xml:id='SHIJI_ZHSJ_027-1313a-54'>單閼歲：<ref type="note" target="#KX2a0001_hist_027-note161" n="〔一〕"/>歲陰在卯，星居子．以二月與婺女、虛、危晨出，曰降入．<ref type="note" target="#KX2a0001_hist_027-note162" n="〔二〕"/>大有光．其失<lb/>次，有應見張．（(名曰降入)）其歲大水．<lb/></p>
<p xml:id='SHIJI_ZHSJ_027-1313a-55'>執徐歲：<ref type="note" target="#KX2a0001_hist_027-note163" n="〔一〕"/>歲陰在辰，星居亥．以三月（(居)）與營室、東壁晨出，曰青章．青青甚章．其<lb/>失次；有應見軫．（(曰青章)）歲早，旱；晚，水．<lb/></p>
<p xml:id='SHIJI_ZHSJ_027-1314a-57'>大荒駱歲：<ref type="note" target="#KX2a0001_hist_027-note164" n="〔一〕"/>歲陰在巳，星居戌．以四月與奎、婁（(胃昴)）晨出，曰跰踵．<ref type="note" target="#KX2a0001_hist_027-note165" n="〔二〕"/>熊熊赤色，有<lb/>光．其失次，有應見亢．<lb/></p>
<p xml:id='SHIJI_ZHSJ_027-1314a-58'>敦牂歲：<ref type="note" target="#KX2a0001_hist_027-note166" n="〔一〕"/>歲陰在午，星居酉．以五月與胃、昴、畢晨出，曰開明．<ref type="note" target="#KX2a0001_hist_027-note167" n="〔二〕"/>炎炎有光．<ref type="note" target="#KX2a0001_hist_027-note168" n="〔三〕"/>偃<lb/>兵；唯利公王，不利治兵．其失次，有應見房．歲早，旱；晚，水．<lb/></p>
<p xml:id='SHIJI_ZHSJ_027-1314a-59'>叶洽歲：<ref type="note" target="#KX2a0001_hist_027-note169" n="〔一〕"/>歲陰在未，星居申．以六月與觜觿､<ref type="note" target="#KX2a0001_hist_027-note170" n="〔二〕"/>參晨出，曰長列．昭昭有光．利行<lb/>兵．其失次，有應見箕．<lb/></p>
<p xml:id='SHIJI_ZHSJ_027-1314a-60'>涒灘歲：<ref type="note" target="#KX2a0001_hist_027-note171" n="〔一〕"/>歲陰在申，星居未．以七月與東井、輿鬼晨出，曰大音．昭昭白．其失次，<lb/>有應見牽牛．<lb/></p>
<p xml:id='SHIJI_ZHSJ_027-1315a-62'>作鄂歲：<ref type="note" target="#KX2a0001_hist_027-note172" n="〔一〕"/>歲陰在酉，星居午．以八月與柳、七星、張晨出，曰（(為)）長王．作作有芒．國<lb/>其昌，熟穀．其失次，有應見危．（(曰大章)）有旱而昌，有女喪，民疾．<lb/></p>
<p xml:id='SHIJI_ZHSJ_027-1315a-63'>閹茂歲：<ref type="note" target="#KX2a0001_hist_027-note173" n="〔一〕"/>歲陰在戌，星居巳．以九月與翼、軫晨出，曰天睢．<ref type="note" target="#KX2a0001_hist_027-note174" n="〔二〕"/>白色大明．其失次，<lb/>有應見東壁．歲水，女喪．<lb/></p>
<p xml:id='SHIJI_ZHSJ_027-1315a-64'>大淵獻歲：<ref type="note" target="#KX2a0001_hist_027-note175" n="〔一〕"/>歲陰在亥，星居辰．以十月與角、亢晨出，曰大章．<ref type="note" target="#KX2a0001_hist_027-note176" n="〔二〕"/>蒼蒼然，星若躍而<lb/>陰出旦，是謂「正平」．起師旅，其率必武；其國有德，將有四海．其失次，有應見婁．<lb/></p>
<p xml:id='SHIJI_ZHSJ_027-1315a-65'>困敦歲：<ref type="note" target="#KX2a0001_hist_027-note177" n="〔一〕"/>歲陰在子，星居卯．以十一月與氐、房、心晨出，曰天泉．玄色甚明．江池<lb/>其昌，不利起兵．其失次，有應（(在)）【見】昴．<lb/></p>
<p xml:id='SHIJI_ZHSJ_027-1316a-67'>赤奮若歲：<ref type="note" target="#KX2a0001_hist_027-note178" n="〔一〕"/>歲陰在丑，星居寅，以十二月與尾、箕晨出，曰天晧．<ref type="note" target="#KX2a0001_hist_027-note179" n="〔二〕"/>黫然<ref type="note" target="#KX2a0001_hist_027-note180" n="〔三〕"/>黑色甚<lb/>明．其失次，有應見參．<lb/></p>
<p xml:id='SHIJI_ZHSJ_027-1316a-68'>當居不居，居之又左右搖，未當去去之，與他星會，其國凶．所居久，國有德厚．其角<lb/>動，乍小乍大，若色數變，人主有憂．<lb/></p>
<p xml:id='SHIJI_ZHSJ_027-1316a-69'>其失次舍以下，進而東北，三月生天棓，<ref type="note" target="#KX2a0001_hist_027-note181" n="〔一〕"/>長四丈，<ref type="note" target="#KX2a0001_hist_027-note182" n="〔二〕"/>末兌，進而東南，三月生彗<lb/>星，<ref type="note" target="#KX2a0001_hist_027-note183" n="〔三〕"/>長二丈，類彗．退而西北，三月生天欃，<ref type="note" target="#KX2a0001_hist_027-note184" n="〔四〕"/>長四丈，末兌．退而西南，三月生天<lb/>槍，<ref type="note" target="#KX2a0001_hist_027-note185" n="〔五〕"/>長數丈，兩頭兌．謹視其所見之國，不可舉事用兵．其出如浮如沈，其國有土功；<lb/>如沈如浮，其野亡．色赤而有角，其所居國昌．迎<ref type="note" target="#KX2a0001_hist_027-note186" n="〔六〕"/>角而戰者，不勝．星色赤黃而沈，所<lb/>居野大穰．<ref type="note" target="#KX2a0001_hist_027-note187" n="〔七〕"/>色青白而赤灰，所居野有憂．歲星入月，其野有逐相；與太白鬬，<ref type="note" target="#KX2a0001_hist_027-note188" n="〔八〕"/>其野有<lb/>破軍．<lb/></p>
<p xml:id='SHIJI_ZHSJ_027-1317a-71'>歲星一曰攝提，曰重華，曰應星，曰紀星．營室為清廟，歲星廟也．<lb/></p>
<p xml:id='SHIJI_ZHSJ_027-1317a-72'>察剛氣<ref type="note" target="#KX2a0001_hist_027-note189" n="〔一〕"/>以處熒惑．<ref type="note" target="#KX2a0001_hist_027-note190" n="〔二〕"/>曰南方火，主夏，日丙、丁．禮失，罰出熒惑，熒惑失行是也．<lb/>出則有兵，入則兵散．以其舍命國．（(熒惑)）熒惑為勃亂，殘賊、疾、喪、饑、兵．<ref type="note" target="#KX2a0001_hist_027-note191" n="〔三〕"/>反道二舍<lb/>以上，居之，三月有殃，五月受兵，七月半亡地，九月太半亡地．因與俱出入，國絕祀．居<lb/>之，殃還至，雖大當小；<ref type="note" target="#KX2a0001_hist_027-note192" n="〔四〕"/>久而至，當小反大．<ref type="note" target="#KX2a0001_hist_027-note193" n="〔五〕"/>其南為丈夫【喪】，北為女子喪．<ref type="note" target="#KX2a0001_hist_027-note194" n="〔六〕"/>若角<lb/>動繞環之，及乍前乍後，左右，殃益大．與他星鬬，<ref type="note" target="#KX2a0001_hist_027-note195" n="〔七〕"/>光相逮，為害；不相逮，不害．五星<lb/>皆從而聚于一舍，<ref type="note" target="#KX2a0001_hist_027-note196" n="〔八〕"/>其下國可以禮致天下．<lb/></p>
<p xml:id='SHIJI_ZHSJ_027-1319a-75'>法，出東行十六舍而止；逆行二舍；六旬，復東行，自所止數十舍，十月而入西方；<lb/>伏<ref type="note" target="#KX2a0001_hist_027-note197" n="〔一〕"/>行五月，出東方．其出西方曰「反明」，主命者惡之．東行急，一日行一度半．<lb/></p>
<p xml:id='SHIJI_ZHSJ_027-1319a-76'>其行東、西、南、北疾也．兵各聚其下；用戰，順之勝，逆之敗．熒惑從太白，軍憂；離<lb/>之，軍卻．出太白陰，有分軍；行其陽，有偏將戰．當其行，太白逮之，破軍殺將．<ref type="note" target="#KX2a0001_hist_027-note198" n="〔一〕"/>其入<lb/>守犯太微、<ref type="note" target="#KX2a0001_hist_027-note199" n="〔二〕"/>軒轅、營室，主命惡之．心為明堂，熒惑廟也．謹候此．<lb/></p>
<p xml:id='SHIJI_ZHSJ_027-1319a-77'>曆斗之會以定填星之位．<ref type="note" target="#KX2a0001_hist_027-note200" n="〔一〕"/>曰中央土，主季夏，日戊、己，黃帝，主德，女主象也．歲填<lb/>一宿，其所居國吉．未當居而居，若已去而復還，還居之，其國得土，不乃得女．若當居而<lb/>不居，既已居之，又西東去，其國失土，不乃失女，不可舉事用兵．其居久，其國福厚；易，<lb/>福薄．<ref type="note" target="#KX2a0001_hist_027-note201" n="〔二〕"/><lb/></p>
<p xml:id='SHIJI_ZHSJ_027-1320a-79'>其一名曰地侯，主歲．歲行十（(二)）【三】度百十二分度之五，日行二十八分度之一，二十<lb/>八歲周天．其所居，五星皆從而聚于一舍，其下之國，可<ref type="note" target="#KX2a0001_hist_027-note202" n="〔以〕"/>重致天下．<ref type="note" target="#KX2a0001_hist_027-note203" n="〔一〕"/>禮、德、義、殺、<lb/>刑盡失，而填星乃為之動搖．<lb/></p>
<p xml:id='SHIJI_ZHSJ_027-1320a-80'>贏，為王不寧；其縮，有軍不復．填星，其色黃，九芒，音曰黃鍾宮．其失次上二三宿<lb/>曰贏，有主命不成，不乃大水．失次下二三宿曰縮，有后戚，其歲不復，不乃天裂若地<lb/>動．<lb/></p>
<p xml:id='SHIJI_ZHSJ_027-1320a-81'>斗為文太室，填星廟，天子之星也．<lb/></p>
<p xml:id='SHIJI_ZHSJ_027-1320a-82'>木星與土合，為內亂．饑，<ref type="note" target="#KX2a0001_hist_027-note204" n="〔一〕"/>主勿用戰，敗；水則變謀而更事；火為旱；金為白衣會<lb/>若水．金在南曰牝牡，<ref type="note" target="#KX2a0001_hist_027-note205" n="〔二〕"/>年穀熟，金在北，歲偏無．火與水合為焠，<ref type="note" target="#KX2a0001_hist_027-note206" n="〔三〕"/>與金合為鑠，為<lb/>喪，皆不可舉事，用兵大敗．土為憂，主孼卿；<ref type="note" target="#KX2a0001_hist_027-note207" n="〔四〕"/>大饑，戰敗，為北軍，<ref type="note" target="#KX2a0001_hist_027-note208" n="〔五〕"/>軍困，舉事大敗．<lb/>土與水合，穰而擁閼，<ref type="note" target="#KX2a0001_hist_027-note209" n="〔六〕"/>有覆軍，<ref type="note" target="#KX2a0001_hist_027-note210" n="〔七〕"/>其國不可舉事．出，亡地；入，得地．金為疾，為內<lb/>兵，亡地．三星若合，其宿地國外內有兵與喪，改立公王．四星合，兵喪並起，君子憂，小人<lb/>流．五星合，是為易行，有德，受慶，改立大人，掩有四方，子孫蕃昌；無德，受殃若亡．五<lb/>星皆大，其事亦大；皆小，事亦小．<lb/></p>
<p xml:id='SHIJI_ZHSJ_027-1321a-84'>蚤出者為贏，贏者為客．晚出者為縮，縮者為主人．必有天應見於杓星．同舍為合．<lb/>相陵為鬬，<ref type="note" target="#KX2a0001_hist_027-note211" n="〔一〕"/>七寸以內必之矣．<ref type="note" target="#KX2a0001_hist_027-note212" n="〔二〕"/><lb/></p>
<p xml:id='SHIJI_ZHSJ_027-1322a-86'>五星色白圜，為喪旱；赤圜，則中不平，為兵；青圜，為憂水；黑圜，為疾，多死；黃<lb/>圜，則吉．赤角犯我城，黃角地之爭，白角哭泣之聲，青角有兵憂，黑角則水．意，<ref type="note" target="#KX2a0001_hist_027-note213" n="〔一〕"/>行窮<lb/>兵之所終．五星同色，天下偃兵，百姓寧昌．春風秋雨，冬寒夏暑，動搖常以此．<lb/></p>
<p xml:id='SHIJI_ZHSJ_027-1322a-87'>填星出百二十日而逆西行，西行百二十日反東行．見三百三十日而入，入三十日復出<lb/>東方．太歲在甲寅，鎮星在東壁，故在營室．<lb/></p>
<p xml:id='SHIJI_ZHSJ_027-1322a-88'>察日行以處位<ref type="note" target="#KX2a0001_hist_027-note214" n="〔一〕"/>太白．<ref type="note" target="#KX2a0001_hist_027-note215" n="〔二〕"/>曰西方，秋，（(司兵月行及天矢)）<ref type="note" target="#KX2a0001_hist_027-note216" n="〔三〕"/>日庚､辛，主殺．殺失者，罰<lb/>出太白．太白失行，以其舍命國．其出行十八舍二百四十日而入．入東方，伏行十一舍百<lb/>三十日；其入西方，伏行三舍十六日而出．當出不出，當入不入，是謂失舍，不有破軍，必<lb/>有國君之篡．<lb/></p>
<p xml:id='SHIJI_ZHSJ_027-1323a-90'>其紀上元，<ref type="note" target="#KX2a0001_hist_027-note217" n="〔一〕"/>以攝提格之歲，與營室晨出東方，至角而入；與營室夕出西方，至角而<lb/>入；與角晨出，入畢；與角夕出，入畢；與畢晨出，入箕；與畢夕出，入箕；與箕晨出，入<lb/>柳；與箕夕出，入柳；與柳晨出，入營室；與柳夕出，入營室．凡出入東西各五，為八歲，二<lb/>百二十日，<ref type="note" target="#KX2a0001_hist_027-note218" n="〔二〕"/>復與營室晨出東方．其大率，歲一周天．其始出東方，行遲，率日半度，一百<lb/>二十日，必逆行一二舍；上極而反，東行，行日一度半，一百二十日入．其庳，近日，曰明<lb/>星，柔；高，遠日，曰大囂，<ref type="note" target="#KX2a0001_hist_027-note219" n="〔三〕"/>剛．其始出西【方】，行疾，率日一度半，百二十日；上極而<lb/>行遲，日半度，百二十日，旦入，必逆行一二舍而入．其庳，近日，曰大白，柔；高，遠日，曰<lb/>大相，剛．出以辰､戌，入以丑､未．<lb/></p>
<p xml:id='SHIJI_ZHSJ_027-1324a-92'>當出不出，未當入而入，天下偃兵，兵在外，入．未當出而出，當入而不入，【天】下起<lb/>兵，有破國．其當期出也，其國昌．其出東為東，入東為北方；出西為西，入西為南方．所<lb/>居久，其鄉利；（(疾)）【易】，<ref type="note" target="#KX2a0001_hist_027-note220" n="〔一〕"/>其鄉凶．<lb/></p>
<p xml:id='SHIJI_ZHSJ_027-1324a-93'>出西（逆行）至東，正西國吉．出東至西，正東國吉．其出不經天；經天，天下革政．<ref type="note" target="#KX2a0001_hist_027-note221" n="〔一〕"/><lb/></p>
<p xml:id='SHIJI_ZHSJ_027-1324a-94'>小以角動，兵起．始出大，後小，兵弱；出小，後大，兵強．出高，用兵深吉，淺凶；<lb/>庳，淺吉，深凶．日方南金居其南，日方北金居其北，曰贏，<ref type="note" target="#KX2a0001_hist_027-note222" n="〔一〕"/>侯王不寧，用兵進吉退凶．<lb/>日方南金居其北，日方北金居其南，曰縮，侯王有憂，用兵退吉進凶．用兵象太白：太白行<lb/>疾，疾行；遲，遲行．角，敢戰．動搖躁，躁．圜以靜，靜．順角所指，吉；反之，皆凶．出<lb/>則出兵，入則入兵．赤角，有戰；白角，有喪；黑圜角，憂，有水事；青圜小角，憂，有木<lb/>事；黃圜和角，有土事，有年．<ref type="note" target="#KX2a0001_hist_027-note223" n="〔二〕"/>其已出三日而復，有微入，入三日乃復盛出，是謂耎，<ref type="note" target="#KX2a0001_hist_027-note224" n="〔三〕"/><lb/>其下國有軍敗將北．其已入三日又復微出，出三日而復盛入，其下國有憂；師有糧食兵<lb/>革，遺人用之；<ref type="note" target="#KX2a0001_hist_027-note225" n="〔四〕"/>卒雖衆，將為人虜．其出西失行，外國敗；其出東失行，中國敗．其色<lb/>大圜黃滜，<ref type="note" target="#KX2a0001_hist_027-note226" n="〔五〕"/>可為好事；其圜大赤，兵盛不戰．<lb/></p>
<p xml:id='SHIJI_ZHSJ_027-1325a-96'>太白白，比狼；<ref type="note" target="#KX2a0001_hist_027-note227" n="〔一〕"/>赤，比心；黃，比參左肩；蒼，比參右肩；黑，比奎大星．<ref type="note" target="#KX2a0001_hist_027-note228" n="〔二〕"/>五星皆<lb/>從太白而聚乎一舍，其下之國可以兵從天下．居實，有得也；居虛，無得也．<ref type="note" target="#KX2a0001_hist_027-note229" n="〔三〕"/>行勝色，<ref type="note" target="#KX2a0001_hist_027-note230" n="〔四〕"/><lb/>色勝位，有位勝無位，有色勝無色，行得盡勝之．<ref type="note" target="#KX2a0001_hist_027-note231" n="〔五〕"/>出而留桑榆閒，<ref type="note" target="#KX2a0001_hist_027-note232" n="〔六〕"/>疾其下國．<ref type="note" target="#KX2a0001_hist_027-note233" n="〔七〕"/>上而<lb/>疾，未盡其日，過參天，<ref type="note" target="#KX2a0001_hist_027-note234" n="〔八〕"/>疾其對國．<ref type="note" target="#KX2a0001_hist_027-note235" n="〔九〕"/>上復下，下復上，有反將．其入月，將僇．金､木星<lb/>合，光，其下戰不合，兵雖起而不鬬；合相毀，野有破軍．出西方，昏而出陰，陰兵彊；暮食<lb/>出，小弱；夜半出，中弱；雞鳴出，大弱：是謂陰陷於陽．其在東方，乘明而出陽，陽兵之<lb/>彊，雞鳴出，小弱；夜半出，中弱；昏出，大弱：是謂陽陷於陰．太白伏也，以出兵，兵有<lb/>殃．其出卯南，南勝北方；出卯北，北勝南方；正在卯，東國利．出酉北，北勝南方；出酉<lb/>南，南勝北方；正在酉，西國勝．<lb/></p>
<p xml:id='SHIJI_ZHSJ_027-1327a-99'>其與列星相犯，小戰；五星，大戰．其相犯，太白出其南，南國敗；出其北，北國敗．<lb/>行疾，武；不行，文．色白五芒，出蚤為月蝕，晚為天夭及彗星，將發其國．出東為德，舉<lb/>事左之迎之，吉．出西為刑，舉事右之背之，吉．反之皆凶．太白光見景，戰勝．晝見而經<lb/>天，是謂爭明，彊國弱，小國彊，女主昌．<lb/></p>
<p xml:id='SHIJI_ZHSJ_027-1327a-100'>亢為疏廟，太白廟也．太白，大臣也，其號上公．其他名殷星､太正､營星､觀星､宮星､<lb/>明星､大衰､大澤､終星､大相､天浩､序星､月緯．大司馬位謹候此．<lb/></p>
<p xml:id='SHIJI_ZHSJ_027-1327a-101'>察日辰之會，<ref type="note" target="#KX2a0001_hist_027-note236" n="〔一〕"/>以治辰星之位．<ref type="note" target="#KX2a0001_hist_027-note237" n="〔二〕"/>曰北方水，太陰之精，主冬，日壬､癸．刑失者，罰出<lb/>辰星，<ref type="note" target="#KX2a0001_hist_027-note238" n="〔三〕"/>以其宿命國．<lb/></p>
<p xml:id='SHIJI_ZHSJ_027-1328a-103'>是正四時：仲春春分，夕出郊奎､婁､胃東五舍，為齊；仲夏夏至，夕出郊東井､輿鬼､柳<lb/>東七舍，為楚；仲秋秋分，夕出郊角､亢､氐､房東四舍，為漢；仲冬冬至，晨出郊東方，與<lb/>尾､箕､斗､牽牛俱西，為中國．其出入常以辰､戌､丑､未．<lb/></p>
<p xml:id='SHIJI_ZHSJ_027-1328a-104'>其蚤，為月蝕；<ref type="note" target="#KX2a0001_hist_027-note239" n="〔一〕"/>晚，為彗星<ref type="note" target="#KX2a0001_hist_027-note240" n="〔二〕"/>及天夭．其時宜效不效為失，<ref type="note" target="#KX2a0001_hist_027-note241" n="〔三〕"/>追兵在外不戰．一<lb/>時不出，其時不和；四時不出，天下大饑．其當效而出也，色白為旱，黃為五穀熟，赤為兵，<lb/>黑為水．出東方，大而白，有兵於外，解．常在東方，其赤，中國勝；其西而赤，外國利．<lb/>無兵於外而赤，兵起．其與太白俱出東方，皆赤而角，外國大敗，中國勝；其與太白俱出西<lb/>方，皆赤而角，外國利．五星分天之中，積于東方，中國利；積于西方，外國用【兵】者利．五<lb/>星皆從辰星而聚于一舍，其所舍之國可以法致天下．辰星不出，太白為客；其出，太白為<lb/>主．出而與太白不相從，野雖有軍，不戰．出東方，太白出西方；若出西方，太白出東方，<lb/>為格，<ref type="note" target="#KX2a0001_hist_027-note242" n="〔四〕"/>野雖有兵不戰．失其時而出，為當寒反溫，當溫反寒．當出不出，是謂擊卒，兵大<lb/>起．其入太白中而上出，破軍殺將，客軍勝；下出，客亡地．辰星來抵太白，太白不去，將<lb/>死．正旗上出，<ref type="note" target="#KX2a0001_hist_027-note243" n="〔五〕"/>破軍殺將，客勝；下出，客亡地．視旗所指，以命破軍．其繞環太白，若<lb/>與鬬，大戰，客勝．兔過太白，<ref type="note" target="#KX2a0001_hist_027-note244" n="〔六〕"/>閒可椷劍，<ref type="note" target="#KX2a0001_hist_027-note245" n="〔七〕"/>小戰，客勝．兔居太白前，軍罷；出太白<lb/>左，小戰；摩太白，有數萬人戰，主人吏死；出太白右，去三尺，軍急約戰．青角，兵憂；黑<lb/>角，水．赤行窮兵之所終．<lb/></p>
<p xml:id='SHIJI_ZHSJ_027-1329a-106'>兔七命，曰小正､辰星､天欃､安周星､細爽､能星､鉤星．<ref type="note" target="#KX2a0001_hist_027-note246" n="〔一〕"/>其色黃而小，出而易處，天<lb/>下之文變而不善矣．兔五色，青圜憂，白圜喪，赤圜中不平，黑圜吉．赤角犯我城，黃角地<lb/>之爭，白角號泣之聲．<lb/></p>
<p xml:id='SHIJI_ZHSJ_027-1330a-108'>其出東方，行四舍四十八日，其數二十日，而反入于東方；其出西方，行四舍四十八<lb/>日，其數二十日，而反入于西方．其一候之營室､角､畢､箕､柳．出房､心閒，地動．<lb/></p>
<p xml:id='SHIJI_ZHSJ_027-1330a-109'>辰星之色：春，青黃；夏，赤白；秋，青白，而歲熟；冬，黃而不明．即變其色，其時不<lb/>昌．春不見，大風，秋則不實．夏不見，有六十日之旱，月蝕．秋不見，有兵，春則不生．冬<lb/>不見，陰雨六十日，有流邑，夏則不長．<lb/></p>
<p xml:id='SHIJI_ZHSJ_027-1330a-110'>角､亢､氐，兗州．房､心，豫州．尾､箕，幽州．斗，江､湖．牽牛､婺女，楊州．虛､危，<lb/>青州．營室至東壁，并州．奎､婁､胃，徐州．昴､畢，冀州．觜觿､參，益州．<ref type="note" target="#KX2a0001_hist_027-note247" n="〔一〕"/>東井､輿鬼，<lb/>雍州．柳､七星､張，三河．翼､軫，荊州．<lb/></p>
<p xml:id='SHIJI_ZHSJ_027-1330a-111'>七星為員官，辰星廟，蠻夷星也．<lb/></p>
<p xml:id='SHIJI_ZHSJ_027-1331a-113'>兩軍相當，日暈；<ref type="note" target="#KX2a0001_hist_027-note248" n="〔一〕"/>暈等，力鈞；厚長大，有勝；薄短小，無勝．重抱大破無．抱為<lb/>和，背【為】不和，為分離相去．直為自立，立侯王；（(指暈)）【破軍】（若曰）殺將．負且戴，有<lb/>喜．圍在中，中勝；在外，外勝．青外赤中，以和相去；赤外青中，以惡相去．氣暈先至而後<lb/>去，居軍勝．先至先去，前利後病；後至後去，前病後利；後至先去，前後皆病，居軍不勝．<lb/>見而去，其發疾，雖勝無功．見半日以上，功大．白虹屈短，<ref type="note" target="#KX2a0001_hist_027-note249" n="〔二〕"/>上下兌，有者下大流血．日<lb/>暈制勝，近期三十日，遠期六十日．<lb/></p>
<p xml:id='SHIJI_ZHSJ_027-1331a-114'>其食，食所不利；復生，生所利；而食益盡，為主位．以其直及日所宿，加以日時，用<lb/>命其國也．<lb/></p>
<p xml:id='SHIJI_ZHSJ_027-1331a-115'>月行中道，<ref type="note" target="#KX2a0001_hist_027-note250" n="〔一〕"/>安寧和平．陰閒，多水，陰事．外北三尺，陰星．<ref type="note" target="#KX2a0001_hist_027-note251" n="〔二〕"/>北三尺，太陰，大水，<lb/>兵．陽閒，驕恣．陽星，多暴獄．太陽，大旱喪也．<ref type="note" target="#KX2a0001_hist_027-note252" n="〔三〕"/>角､天門，十月為四月，十一月為五<lb/>月，<ref type="note" target="#KX2a0001_hist_027-note253" n="〔四〕"/>十二月為六月，水發，近三尺，遠五尺．犯四輔，輔臣誅．<ref type="note" target="#KX2a0001_hist_027-note254" n="〔五〕"/>行南北河，以陰陽言，<lb/>旱水兵喪．<ref type="note" target="#KX2a0001_hist_027-note255" n="〔六〕"/><lb/></p>
<p xml:id='SHIJI_ZHSJ_027-1332a-117'>月蝕歲星，<ref type="note" target="#KX2a0001_hist_027-note256" n="〔一〕"/>其宿地，饑若亡．熒惑也亂，填星也下犯上，太白也彊國以戰敗，辰星也<lb/>女亂．（(食)）【蝕】大角，<ref type="note" target="#KX2a0001_hist_027-note257" n="〔二〕"/>主命者惡之；心，則為內賊亂也；列星，其宿地憂．<ref type="note" target="#KX2a0001_hist_027-note258" n="〔三〕"/><lb/></p>
<p xml:id='SHIJI_ZHSJ_027-1332a-118'>月食始日，五月者六，六月者五，五月復六，六月者一，而五月者五，凡百一十三月而復<lb/>始．<ref type="note" target="#KX2a0001_hist_027-note259" n="〔一〕"/>故月蝕，常也；日蝕，為不臧也．甲､乙，四海之外，日月不占．<ref type="note" target="#KX2a0001_hist_027-note260" n="〔二〕"/>丙､丁，江､淮､海岱<lb/>也．戊､己，中州､河､濟也．庚､辛，華山以西．壬､癸，恆山以北．日蝕，國君；月蝕，將相<lb/>當之．<lb/></p>
<p xml:id='SHIJI_ZHSJ_027-1333a-120'>國皇星，<ref type="note" target="#KX2a0001_hist_027-note261" n="〔一〕"/>大而赤，<ref type="note" target="#KX2a0001_hist_027-note262" n="〔二〕"/>狀類南極．<ref type="note" target="#KX2a0001_hist_027-note263" n="〔三〕"/>所出，其下起兵，兵彊；其衝不利．<lb/></p>
<p xml:id='SHIJI_ZHSJ_027-1333a-121'>昭明星，<ref type="note" target="#KX2a0001_hist_027-note264" n="〔一〕"/>大而白，無角，乍上乍下．<ref type="note" target="#KX2a0001_hist_027-note265" n="〔二〕"/>所出國，起兵，多變．<lb/></p>
<p xml:id='SHIJI_ZHSJ_027-1333a-122'>五殘星，<ref type="note" target="#KX2a0001_hist_027-note266" n="〔一〕"/>出正東東方之野．其星狀類辰星，去地可六丈．<lb/></p>
<p xml:id='SHIJI_ZHSJ_027-1334a-124'>大<ref type="note" target="#KX2a0001_hist_027-note267" n="〔一〕"/>賊星，<ref type="note" target="#KX2a0001_hist_027-note268" n="〔二〕"/>出正南南方之野．星去地可六丈，大而赤，數動，有光．<lb/></p>
<p xml:id='SHIJI_ZHSJ_027-1334a-125'>司危星，<ref type="note" target="#KX2a0001_hist_027-note269" n="〔一〕"/>出正西西方之野．星去地可六丈，大而白，類太白．<lb/></p>
<p xml:id='SHIJI_ZHSJ_027-1334a-126'>獄漢星，<ref type="note" target="#KX2a0001_hist_027-note270" n="〔一〕"/>出正北北方之野．星去地可六丈，大而赤，數動，察之中青．此四野星所<lb/>出，出非其方，其下有兵，衝不利．<lb/></p>
<p xml:id='SHIJI_ZHSJ_027-1334a-127'>四填星，所出四隅，去地可四丈．<lb/></p>
<p xml:id='SHIJI_ZHSJ_027-1334a-128'>地維咸光，亦出四隅，去地可三丈，若月始出．所見，下有亂；亂者亡，有德者昌．<lb/></p>
<p xml:id='SHIJI_ZHSJ_027-1334a-129'>燭星，狀如太白，<ref type="note" target="#KX2a0001_hist_027-note271" n="〔一〕"/>其出也不行．見則滅．所燭者，城邑亂．<lb/></p>
<p xml:id='SHIJI_ZHSJ_027-1334a-130'>如星非星，如雲非雲，命曰歸邪．<ref type="note" target="#KX2a0001_hist_027-note272" n="〔一〕"/>歸邪出，必有歸國者．<lb/></p>
<p xml:id='SHIJI_ZHSJ_027-1335a-132'>星者，金之散氣，【其】本曰火．<ref type="note" target="#KX2a0001_hist_027-note273" n="〔一〕"/>星衆，國吉；少則凶．<lb/></p>
<p xml:id='SHIJI_ZHSJ_027-1335a-133'>漢者，亦金之散氣，<ref type="note" target="#KX2a0001_hist_027-note274" n="〔一〕"/>其本曰水．漢，星多，多水，少則旱，<ref type="note" target="#KX2a0001_hist_027-note275" n="〔二〕"/>其大經也．<lb/></p>
<p xml:id='SHIJI_ZHSJ_027-1335a-134'>天鼓，有音如雷非雷，音在地而下及地．其所往者，兵發其下．<lb/></p>
<p xml:id='SHIJI_ZHSJ_027-1335a-135'>天狗，狀如大奔星，<ref type="note" target="#KX2a0001_hist_027-note276" n="〔一〕"/>有聲，其下止地，類狗．所墮及，望之如火光炎炎<ref type="note" target="#KX2a0001_hist_027-note277" n="〔二〕"/>衝天．<lb/>其下圜如數頃田處，上兌者則有黃色，千里破軍殺將．<lb/></p>
<p xml:id='SHIJI_ZHSJ_027-1335a-136'>格澤星<ref type="note" target="#KX2a0001_hist_027-note278" n="〔一〕"/>者，如炎火之狀．黃白，起地而上．下大，上兌．其見也，不種而穫；不有<lb/>土功，必有大害．<lb/></p>
<p xml:id='SHIJI_ZHSJ_027-1335a-137'>蚩尤之旗，<ref type="note" target="#KX2a0001_hist_027-note279" n="〔一〕"/>類彗而後曲，象旗．見則王者征伐四方．<lb/></p>
<p xml:id='SHIJI_ZHSJ_027-1336a-139'>旬始，出於北斗旁，<ref type="note" target="#KX2a0001_hist_027-note280" n="〔一〕"/>狀如雄雞．其怒，青黑，象伏鼈．<ref type="note" target="#KX2a0001_hist_027-note281" n="〔二〕"/><lb/></p>
<p xml:id='SHIJI_ZHSJ_027-1336a-140'>枉矢，類大流星，行而倉黑，望之如有毛羽然．<lb/></p>
<p xml:id='SHIJI_ZHSJ_027-1336a-141'>長庚，如一匹布著天．<ref type="note" target="#KX2a0001_hist_027-note282" n="〔一〕"/>此星見，兵起．<lb/></p>
<p xml:id='SHIJI_ZHSJ_027-1336a-142'>星墜至地，則石也．<ref type="note" target="#KX2a0001_hist_027-note283" n="〔一〕"/>河､濟之閒，時有墜星．<lb/></p>
<p xml:id='SHIJI_ZHSJ_027-1336a-143'>天精而見景星．<ref type="note" target="#KX2a0001_hist_027-note284" n="〔一〕"/>景星者，德星也．其狀無常，常出於有道之國．<lb/></p>
<p xml:id='SHIJI_ZHSJ_027-1336a-144'>凡望雲氣，<ref type="note" target="#KX2a0001_hist_027-note285" n="〔一〕"/>仰而望之，三四百里；平望，在桑榆上，千餘（(里)）二千里；登高而望之，<lb/>下屬地者三千里．雲氣有獸居上者，勝．<ref type="note" target="#KX2a0001_hist_027-note286" n="〔二〕"/><lb/></p>
<p xml:id='SHIJI_ZHSJ_027-1337a-146'>自華以南，氣下黑上赤．嵩高､三河之郊，氣正赤．恆山之北，氣下黑下青．勃､碣､<lb/>海､岱之閒，氣皆黑．江､淮之閒，氣皆白．<lb/></p>
<p xml:id='SHIJI_ZHSJ_027-1337a-147'>徒氣白．土功氣黃．車氣乍高乍下，往往而聚．騎氣卑而布．卒氣摶．<ref type="note" target="#KX2a0001_hist_027-note287" n="〔一〕"/>前卑而後高<lb/>者，疾；前方而後高者，兌；後兌而卑者，卻．其氣平者其行徐．前高而後卑者，不止而<lb/>反．氣相遇者，<ref type="note" target="#KX2a0001_hist_027-note288" n="〔二〕"/>卑勝高，兌勝方．氣來卑而循車通者，<ref type="note" target="#KX2a0001_hist_027-note289" n="〔三〕"/>不過三四日，去之五六里見．<lb/>氣來高七八尺者，不過五六日，去之十餘里見．氣來高丈餘二丈者，不過三四十日，去之五<lb/>六十里見．<lb/></p>
<p xml:id='SHIJI_ZHSJ_027-1337a-148'>稍雲精白者，其將悍，其士怯．其大根而前絕遠者，當戰．青白，其前低者，戰勝；其<lb/>前赤而仰者，戰不勝．陣雲如立垣．杼雲類杼．<ref type="note" target="#KX2a0001_hist_027-note290" n="〔一〕"/>軸雲摶兩端兌．杓雲<ref type="note" target="#KX2a0001_hist_027-note291" n="〔二〕"/>如繩者，居前<lb/>亙天，其半半天．其蛪<ref type="note" target="#KX2a0001_hist_027-note292" n="〔三〕"/>者類闕旗故．鉤雲句曲．<ref type="note" target="#KX2a0001_hist_027-note293" n="〔四〕"/>諸此雲見，以五色合占．而澤摶<lb/>密，<ref type="note" target="#KX2a0001_hist_027-note294" n="〔五〕"/>其見動人，乃有占；兵必起，合鬬其直．<lb/></p>
<p xml:id='SHIJI_ZHSJ_027-1338a-150'>王朔所候，決於日旁．日旁雲氣，人主象．<ref type="note" target="#KX2a0001_hist_027-note295" n="〔一〕"/>皆如其形以占．<lb/></p>
<p xml:id='SHIJI_ZHSJ_027-1338a-151'>故北夷之氣如羣畜穹閭，<ref type="note" target="#KX2a0001_hist_027-note296" n="〔一〕"/>南夷之氣類舟船幡旗．大水處，敗軍場，破國之虛，下有<lb/>積錢，<ref type="note" target="#KX2a0001_hist_027-note297" n="〔二〕"/>金寶之上，皆有氣，不可不察．海旁蜄氣象樓臺；廣野氣成宮闕然．雲氣各象其<lb/>山川人民所聚積．<ref type="note" target="#KX2a0001_hist_027-note298" n="〔三〕"/><lb/></p>
<p xml:id='SHIJI_ZHSJ_027-1339a-153'>故候息秏者，入國邑，視封疆田疇之正治，<ref type="note" target="#KX2a0001_hist_027-note299" n="〔一〕"/>城郭室屋門戶之潤澤，次至車服畜產精<lb/>華．實息者，吉；虛秏者，凶．<lb/></p>
<p xml:id='SHIJI_ZHSJ_027-1339a-154'>若煙非煙，若雲非雲，郁郁紛紛，蕭索輪囷，是謂卿雲．<ref type="note" target="#KX2a0001_hist_027-note300" n="〔一〕"/>卿雲（(見)），喜氣也．若霧<ref type="note" target="#KX2a0001_hist_027-note301" n="〔二〕"/><lb/>非霧，衣冠而不濡，見則其域被甲而趨．<lb/></p>
<p xml:id='SHIJI_ZHSJ_027-1339a-155'>（(天)）【夫】雷電､蝦虹､辟歷､夜明者，陽氣之動者也，春夏則發，秋冬則藏，故候者無不司<lb/>之．<lb/></p>
<p xml:id='SHIJI_ZHSJ_027-1339a-156'>天開縣物，<ref type="note" target="#KX2a0001_hist_027-note302" n="〔一〕"/>地動坼絕．<ref type="note" target="#KX2a0001_hist_027-note303" n="〔二〕"/>山崩及徙，川塞谿垘；<ref type="note" target="#KX2a0001_hist_027-note304" n="〔三〕"/>水澹（澤竭）地長，<ref type="note" target="#KX2a0001_hist_027-note305" n="〔澤竭〕"/>見象．<lb/>城郭門閭，閨臬【枯】枯；宮廟邸第，人民所次．謠俗車服，觀民飲食．五穀草木，觀其<lb/>所屬．倉府廄庫，四通之路．六畜禽獸，所產去就；魚鼈鳥鼠，觀其所處．鬼哭若呼，其人<lb/>逢俉．化言，<ref type="note" target="#KX2a0001_hist_027-note306" n="〔四〕"/>誠然．<lb/></p>
<p xml:id='SHIJI_ZHSJ_027-1340a-158'>凡候歲美惡，謹候歲始．歲始或冬至日，產氣始萌．臘明日，人衆卒歲，一會飲食，發<lb/>陽氣，故曰初歲．正月旦，王者歲首；立春日，四時之（卒）始也．<ref type="note" target="#KX2a0001_hist_027-note307" n="〔一〕"/>四始者，候之日．<ref type="note" target="#KX2a0001_hist_027-note308" n="〔二〕"/><lb/></p>
<p xml:id='SHIJI_ZHSJ_027-1340a-159'>而漢魏鮮<ref type="note" target="#KX2a0001_hist_027-note309" n="〔一〕"/>集臘明正月旦決八風．風從南方來，大旱；西南，小旱；西方，有兵；西<lb/>北，戎菽為，<ref type="note" target="#KX2a0001_hist_027-note310" n="〔二〕"/>小雨，<ref type="note" target="#KX2a0001_hist_027-note311" n="〔三〕"/>趣兵；<ref type="note" target="#KX2a0001_hist_027-note312" n="〔四〕"/>北方，為中歲；東北，為上歲；<ref type="note" target="#KX2a0001_hist_027-note313" n="〔五〕"/>東方，大水；東南，<lb/>民有疾疫，歲惡．故八風各與其衝對，課多者為勝．多勝少，久勝亟，疾勝徐．旦至食，為<lb/>麥；食至日昳，為稷；昳至餔，為黍；餔至下餔，為菽；下餔至日入，為麻．欲終日（有雨）<lb/>有雲，有風，有日．<ref type="note" target="#KX2a0001_hist_027-note314" n="〔六〕"/>日當其時者，深而多實；無雲有風日，當其時，淺而多實；有雲風，無<lb/>日，當其時，深而少實；有日，無雲，不風，當其時者稼有敗．如食頃，小敗；熟五斗米頃，<lb/>大敗．則風復起，有雲，其稼復起．各以其時用雲色占種（其）所宜．其雨雪若寒，歲惡．<lb/></p>
<p xml:id='SHIJI_ZHSJ_027-1341a-161'>是日光明，聽都邑人民之聲．聲宮，則歲善，吉；商，則有兵；徵，旱；羽，水；角，歲<lb/>惡．<lb/></p>
<p xml:id='SHIJI_ZHSJ_027-1341a-162'>或從正月旦比數雨．<ref type="note" target="#KX2a0001_hist_027-note315" n="〔一〕"/>率日食一升，至七升而極；<ref type="note" target="#KX2a0001_hist_027-note316" n="〔二〕"/>過之，不占．數至十二日，日直<lb/>其月，占水旱．<ref type="note" target="#KX2a0001_hist_027-note317" n="〔三〕"/>為其環（(城)）【域】千里內占，則（其）為天下候，竟正月．<ref type="note" target="#KX2a0001_hist_027-note318" n="〔四〕"/>月所離列宿，<ref type="note" target="#KX2a0001_hist_027-note319" n="〔五〕"/><lb/>日､風､雲，占其國．然必察太歲所在．在金，穰；水，毀；木，饑；火，旱．此其大經也．<lb/></p>
<p xml:id='SHIJI_ZHSJ_027-1342a-164'>正月上甲，風從東方，宜蠶；風從西方，若旦黃雲，惡．<lb/></p>
<p xml:id='SHIJI_ZHSJ_027-1342a-165'>冬至短極，縣土炭，<ref type="note" target="#KX2a0001_hist_027-note320" n="〔一〕"/>炭動，鹿解角，蘭根出，泉水躍，略以知日至，要決晷景．歲星所<lb/>在，五穀逢昌．其對為衝，歲乃有殃．<ref type="note" target="#KX2a0001_hist_027-note321" n="〔二〕"/><lb/></p>
<p xml:id='SHIJI_ZHSJ_027-1342a-166'>太史公曰：自初生民以來，世主曷嘗不曆日月星辰？及至五家、<ref type="note" target="#KX2a0001_hist_027-note322" n="〔一〕"/>三代，紹而明<lb/>之，<ref type="note" target="#KX2a0001_hist_027-note323" n="〔二〕"/>內冠帶，外夷狄，分中國為十有二州，仰則觀象於天，俯則法類於地．天則有日月，<lb/>地則有陰陽．天有五星，地有五行．天則有列宿，地則有州域．三光者，陰陽之精，氣本在<lb/>地，而聖人統理之．<lb/></p>
<p xml:id='SHIJI_ZHSJ_027-1343a-168'>幽厲以往，尚矣．所見天變，皆國殊窟穴，家占物怪，以合時應，其文圖籍禨祥不<lb/>法．<ref type="note" target="#KX2a0001_hist_027-note324" n="〔一〕"/>是以孔子論六經，紀異而說不書．至天道命，不傳；傳其人，不待告；<ref type="note" target="#KX2a0001_hist_027-note325" n="〔二〕"/>告非其人，<lb/>雖言不著．<ref type="note" target="#KX2a0001_hist_027-note326" n="〔三〕"/><lb/></p>
<p xml:id='SHIJI_ZHSJ_027-1343a-169'>昔之傳天數者：高辛之前，重、黎；<ref type="note" target="#KX2a0001_hist_027-note327" n="〔一〕"/>於唐、虞，羲、和；<ref type="note" target="#KX2a0001_hist_027-note328" n="〔二〕"/>有夏，昆吾；<ref type="note" target="#KX2a0001_hist_027-note329" n="〔三〕"/>殷商，巫<lb/>咸；<ref type="note" target="#KX2a0001_hist_027-note330" n="〔四〕"/>周室，史佚、萇弘；<ref type="note" target="#KX2a0001_hist_027-note331" n="〔五〕"/>於宋，子韋；鄭則裨竈；<ref type="note" target="#KX2a0001_hist_027-note332" n="〔六〕"/>在齊，甘公；<ref type="note" target="#KX2a0001_hist_027-note333" n="〔七〕"/>楚，唐眛；<ref type="note" target="#KX2a0001_hist_027-note334" n="〔八〕"/><lb/>趙，尹皋；魏，石申．<ref type="note" target="#KX2a0001_hist_027-note335" n="〔九〕"/><lb/></p>
<p xml:id='SHIJI_ZHSJ_027-1344a-171'>夫天運，三十歲一小變，百年中變，五百載大變；三大變一紀，三紀而大備：此其大數<lb/>也．為國者必貴三五．<ref type="note" target="#KX2a0001_hist_027-note336" n="〔一〕"/>上下各千歲，然后天人之際續備．<lb/></p>
<p xml:id='SHIJI_ZHSJ_027-1344a-172'>太史公推古天變，未有可考于今者．蓋略以春秋二百四十二年之閒，<ref type="note" target="#KX2a0001_hist_027-note337" n="〔一〕"/>日蝕三十<lb/>六，<ref type="note" target="#KX2a0001_hist_027-note338" n="〔二〕"/>彗星三見，<ref type="note" target="#KX2a0001_hist_027-note339" n="〔三〕"/>宋襄公時星隕如雨．<ref type="note" target="#KX2a0001_hist_027-note340" n="〔四〕"/>天子微，諸侯力政，<ref type="note" target="#KX2a0001_hist_027-note341" n="〔五〕"/>五伯代興，<ref type="note" target="#KX2a0001_hist_027-note342" n="〔六〕"/>更為主<lb/>命，自是之後，衆暴寡，大并小．秦、楚、吳、越，夷狄也，為彊伯．<ref type="note" target="#KX2a0001_hist_027-note343" n="〔七〕"/>田氏篡齊，<ref type="note" target="#KX2a0001_hist_027-note344" n="〔八〕"/>三家分<lb/>晉，<ref type="note" target="#KX2a0001_hist_027-note345" n="〔九〕"/>並為戰國．爭於攻取，兵革更起，城邑數屠，因以饑饉疾疫焦苦，臣主共憂患，其察<lb/>禨祥候星氣尤急．近世十二諸侯七國相王，<ref type="note" target="#KX2a0001_hist_027-note346" n="〔一０〕"/>言從衡者繼踵，而皋、唐、甘、石因時務論其<lb/>書傳，故其占驗淩雜米鹽．<ref type="note" target="#KX2a0001_hist_027-note347" n="〔一一〕"/><lb/></p>
<p xml:id='SHIJI_ZHSJ_027-1346a-175'>二十八舍主十二州，<ref type="note" target="#KX2a0001_hist_027-note348" n="〔一〕"/>斗秉兼之，所從來久矣．<ref type="note" target="#KX2a0001_hist_027-note349" n="〔二〕"/>秦之疆也，候在太白，占於狼、<lb/>弧．<ref type="note" target="#KX2a0001_hist_027-note350" n="〔三〕"/>吳、楚之疆，候在熒惑，占於鳥衡．<ref type="note" target="#KX2a0001_hist_027-note351" n="〔四〕"/>燕、齊之疆，候在辰星，占於虛、危．<ref type="note" target="#KX2a0001_hist_027-note352" n="〔五〕"/>宋、鄭<lb/>之疆，候在歲星，占於房、心．<ref type="note" target="#KX2a0001_hist_027-note353" n="〔六〕"/>晉之疆，亦候在辰星，占於參罰．<ref type="note" target="#KX2a0001_hist_027-note354" n="〔七〕"/><lb/></p>
<p xml:id='SHIJI_ZHSJ_027-1347a-177'>及秦并吞三晉、燕、代，自河山以南者中國．<ref type="note" target="#KX2a0001_hist_027-note355" n="〔一〕"/>中國於四海內則在東南，為陽；<ref type="note" target="#KX2a0001_hist_027-note356" n="〔二〕"/>陽<lb/>則日、歲星、熒惑、填星；<ref type="note" target="#KX2a0001_hist_027-note357" n="〔三〕"/>占於街南，畢主之．<ref type="note" target="#KX2a0001_hist_027-note358" n="〔四〕"/>其西北則胡、貉、月氏諸衣旃裘引弓之<lb/>民，為陰；<ref type="note" target="#KX2a0001_hist_027-note359" n="〔五〕"/>陰則月、太白、辰星；<ref type="note" target="#KX2a0001_hist_027-note360" n="〔六〕"/>占於街北，昴主之．<ref type="note" target="#KX2a0001_hist_027-note361" n="〔七〕"/>故中國山川東北流，其維，<lb/>首在隴、蜀，尾沒于勃、碣．<ref type="note" target="#KX2a0001_hist_027-note362" n="〔八〕"/>是以秦、晉好用兵，<ref type="note" target="#KX2a0001_hist_027-note363" n="〔九〕"/>復占太白，太白主中國；而胡、貉數侵<lb/>掠，<ref type="note" target="#KX2a0001_hist_027-note364" n="〔一０〕"/>獨占辰星，辰星出入躁疾，常主夷狄：其大經也．此更為客主人．<ref type="note" target="#KX2a0001_hist_027-note365" n="〔一一〕"/>熒惑為孛，外則<lb/>理兵，內則理政．故曰「雖有明天子，必視熒惑所在」．<ref type="note" target="#KX2a0001_hist_027-note366" n="〔一二〕"/>諸侯更彊，時菑異記，無可錄者．<lb/></p>
<p xml:id='SHIJI_ZHSJ_027-1348a-179'>秦始皇之時，十五年彗星四見，久者八十日，長或竟天．其後秦遂以兵滅六王，并中<lb/>國，外攘四夷，死人如亂麻，因以張楚並起，三十年之閒<ref type="note" target="#KX2a0001_hist_027-note367" n="〔一〕"/>兵相駘藉，<ref type="note" target="#KX2a0001_hist_027-note368" n="〔二〕"/>不可勝數．自蚩<lb/>尤以來，未嘗若斯也．<lb/></p>
<p xml:id='SHIJI_ZHSJ_027-1348a-180'>項羽救鉅鹿，枉矢西流，山東遂合從諸侯，西坑秦人，誅屠咸陽．<lb/></p>
<p xml:id='SHIJI_ZHSJ_027-1348a-181'>漢之興，五星聚于東井．平城之圍，<ref type="note" target="#KX2a0001_hist_027-note369" n="〔一〕"/>月暈參、畢七重．<ref type="note" target="#KX2a0001_hist_027-note370" n="〔二〕"/>諸呂作亂，日蝕，晝晦．<lb/>吳楚七國叛逆，彗星數丈，天狗過梁野；及兵起，遂伏尸流血其下．元光、元狩，蚩尤之旗<lb/>再見，長則半天．其後京師師四出，<ref type="note" target="#KX2a0001_hist_027-note371" n="〔三〕"/>誅夷狄者數十年，而伐胡尤甚．越之亡，熒惑守<lb/>斗；<ref type="note" target="#KX2a0001_hist_027-note372" n="〔四〕"/>朝鮮之拔，星茀<ref type="note" target="#KX2a0001_hist_027-note373" n="〔五〕"/>于河戍；<ref type="note" target="#KX2a0001_hist_027-note374" n="〔六〕"/>兵征大宛，星茀招搖：<ref type="note" target="#KX2a0001_hist_027-note375" n="〔七〕"/>此其犖犖<ref type="note" target="#KX2a0001_hist_027-note376" n="〔八〕"/>大者．若至<lb/>委曲小變，不可勝道．由是觀之，未有不先形見而應隨之者也．<lb/></p>
<p xml:id='SHIJI_ZHSJ_027-1349a-183'>夫自漢之為天數者，星則唐都，氣則王朔，占歲則魏鮮．故甘、石曆五星法，唯獨熒惑<lb/>有反逆行；逆行所守，及他星逆行，日月薄蝕，<ref type="note" target="#KX2a0001_hist_027-note377" n="〔一〕"/>皆以為占．<lb/></p>
<p xml:id='SHIJI_ZHSJ_027-1350a-185'>余觀史記，考行事，百年之中，五星無出而不反逆行，反逆行，嘗盛大而變色；日月薄<lb/>蝕，行南北有時：此其大度也．故紫宮、<ref type="note" target="#KX2a0001_hist_027-note378" n="〔一〕"/>房心、<ref type="note" target="#KX2a0001_hist_027-note379" n="〔二〕"/>權衡、<ref type="note" target="#KX2a0001_hist_027-note380" n="〔三〕"/>咸池、<ref type="note" target="#KX2a0001_hist_027-note381" n="〔四〕"/>虛危<ref type="note" target="#KX2a0001_hist_027-note382" n="〔五〕"/>列宿部<lb/>星，<ref type="note" target="#KX2a0001_hist_027-note383" n="〔六〕"/>此天之五官坐位也，為經，不移徙，大小有差，闊狹有常．<ref type="note" target="#KX2a0001_hist_027-note384" n="〔七〕"/>水、火、金、木、填<lb/>星，<ref type="note" target="#KX2a0001_hist_027-note385" n="〔八〕"/>此五星者，天之五佐，<ref type="note" target="#KX2a0001_hist_027-note386" n="〔九〕"/>為（(經)）緯，見伏有時，<ref type="note" target="#KX2a0001_hist_027-note387" n="〔一０〕"/>所過行贏縮有度．<lb/></p>
<p xml:id='SHIJI_ZHSJ_027-1351a-187'>日變脩德，月變省刑，星變結和．凡天變，過度乃占．國君彊大，有德者昌；羽小，飾<lb/>詐者亡．太上脩德，其次脩政，其次脩救，其次脩禳，正下無之．夫常星之變希見，而三光<lb/>之占亟用．日月暈適，<ref type="note" target="#KX2a0001_hist_027-note388" n="〔一〕"/>雲風，此天之客氣，其發見亦有大運．然其與政事俯仰，最近（(大)）<lb/><ref type="note" target="#KX2a0001_hist_027-note389" n="贊"/></p>
<p xml:id='SHIJI_ZHSJ_027-1351a-188'>蒼帝行德，天門為之開．<ref type="note" target="#KX2a0001_hist_027-note390" n="〔一〕"/>赤帝行德，天牢為之空．<ref type="note" target="#KX2a0001_hist_027-note391" n="〔二〕"/>黃帝行德，天夭為之<lb/><ref type="note" target="#KX2a0001_hist_027-note392" n="贊"/></p>
</div>
<div type="notes">
<note xml:id="KX2a0001_hist_027-note0">索隱案：天文有五官．官者，星官也．星座有尊卑，若人之官曹列位，故曰天官．正義張衡云：「文曜麗<lb/>乎天，其動者有七，日月五星是也．日者，陽精之宗；月者，陰精之宗；五星，五行之精．衆星列布，體生於地，<lb/>精成於天，列居錯峙，各有所屬，在野象物，在朝象官，在人象事．其以神著有五列焉，是有三十五名：一居中央，<lb/>謂之北斗；四布於方各七，為二十八舍；日月運行，曆示吉凶也．」<lb/></note>
<note xml:id="KX2a0001_hist_027-note2">〔一〕索隱姚氏案：春秋元命包云「官之為言宣也，宣氣立精為神垣」．又文耀鉤曰「中宮大帝，其精北極星．含元<lb/>出氣，流精生一也」．<lb/></note>
<note xml:id="KX2a0001_hist_027-note3">〔二〕索隱案：爾雅「北極謂之北辰」．又春秋合誠圖云「北辰，其星五，在紫微中」．楊泉物理論云「北極，天之中，陽<lb/>氣之北極也．極南為太陽，極北為太陰．日、月、五星行太陰則無光，行太陽則能照，故為昏明寒暑之限極也．」<lb/></note>
<note xml:id="KX2a0001_hist_027-note4">〔三〕索隱案：春秋合誠圖云「紫微，大帝室，太一之精也」．正義泰一，天帝之別名也．劉伯莊云：「泰一，天神<lb/>之最尊貴者也．」<lb/></note>
<note xml:id="KX2a0001_hist_027-note5">〔四〕正義三公三星在北斗杓東，又三公三星在北斗魁西，並為太尉、司徒、司空之象，主變出陰陽，主佐機務．占以<lb/>徙為不吉，居常則安，金、火守之並為咎也．<lb/></note>
<note xml:id="KX2a0001_hist_027-note6">〔五〕索隱句音鉤．句，曲也．<lb/></note>
<note xml:id="KX2a0001_hist_027-note7">〔六〕索隱案：援神契云「辰極橫，后妃四星從，端大妃光明」．又案：星經以後句四星名為四輔，其句陳六星為六<lb/>宮，亦主六軍，與此不同也．<lb/></note>
<note xml:id="KX2a0001_hist_027-note8">〔七〕索隱案：元命包曰「紫之言此也，宮之言中也，言天神運動，陰陽開閉，皆在此中也」．宋均又以為十二軍，中<lb/>外位各定，總謂之紫宮也．<lb/></note>
<note xml:id="KX2a0001_hist_027-note9">〔一〕索隱直，劉氏云如字，直，當也．又音值也．<lb/></note>
<note xml:id="KX2a0001_hist_027-note10">〔二〕索隱隋斗端兌．隋音湯果反．劉氏云「斗，一作『北』」．案：漢書天文志作「北」．端作「耑」．兌作「銳」．銳謂<lb/>星形尖銳也．<lb/></note>
<note xml:id="KX2a0001_hist_027-note11">〔三〕索隱案：文耀鉤曰「陰德為天下綱」．宋均以為陰行德者，道常也．正義星經云：「陰德二星在紫微宮內，<lb/>尚書西，主施德惠者，故贊陰德遺惠，周急賑撫．占以不明為宜；明，新君踐極也．」又云：「陰德星，中宮女主之<lb/>象．星動搖，釁起宮掖，貴嬪內妾惡之．」<lb/></note>
<note xml:id="KX2a0001_hist_027-note12">〔四〕正義天一一星，疆閶闔外，天帝之神，主戰鬬，知人吉凶．明而有光，則陰陽和，萬物成，人主吉；不然，反是<lb/>太一一星次天一南，亦天帝之神，主使十六神，知風雨、水旱、兵革，饑饉、疾疫．占以不明及移為災也．星經云：<lb/>「天一、太一二星主王者即位，令諸立赤子而傳國位者．星不欲微；微則廢立不當其次，宗廟不享食矣．」<lb/></note>
<note xml:id="KX2a0001_hist_027-note13">〔五〕索隱楚庚反．<lb/></note>
<note xml:id="KX2a0001_hist_027-note14">〔六〕集解蘇林曰：「音『打』之『』．」索隱棓音皮，韋昭音剖．又詩緯曰：「槍三星，棓五星，在斗杓左右，主槍<lb/>人棓人．」石氏星讚云「槍棓八星，備非常」也．正義棓，龐掌反．天棓五星在女牀東北，天子先驅，所以禦<lb/>兵也．占：星不具，國兵起也．<lb/></note>
<note xml:id="KX2a0001_hist_027-note15">〔七〕索隱絕，度也．抵，屬也．又案：樂汁圖云「閣道，北斗輔」．石氏云「閣道六星，神所乘也」．正義漢，天河<lb/>也．直度曰絕．抵，至也．營室七星，天子之宮，亦為玄宮，亦為清廟，主上公，亦天子離宮別館也．王者道被草<lb/>木，營室歷九象而可觀．閣道六星在王良北，飛閣之道，天子欲遊別宮之道．占：一星不見則輦路不通，動搖則<lb/>宮掖之內起兵也．<lb/></note>
<note xml:id="KX2a0001_hist_027-note16">〔一〕索隱案：春秋運斗樞云「斗，第一天樞，第二旋，第三璣，第四權，第五衡，第六開陽，第七搖光．第一至第四為<lb/>魁，第五至第七為標，合而為斗．」文耀鉤云「斗者，天之喉舌．玉衡屬杓，魁為琁璣」．徐整長曆云「北斗七星，<lb/>星閒相去九千里．其二陰星不見者，相去八千里也」．<lb/></note>
<note xml:id="KX2a0001_hist_027-note17">〔二〕索隱案：尚書「旋」作「璿」．馬融云「璿，美玉也．機，渾天儀，可轉旋，故曰機．衡，其中橫筩．以璿為機，以<lb/>玉為衡，蓋貴天象也」．鄭玄注大傳云「渾儀中筩為旋機，外規為玉衡」也．<lb/></note>
<note xml:id="KX2a0001_hist_027-note18">〔三〕索隱案：尚書大傳云「七政，謂春､秋､冬､夏､天文､地理､人道，所以為政也．人道政而萬事順成」．又馬融注<lb/>尚書云「七政者，北斗七星，各有所主：第一曰正日；第二曰主月法；第三曰命火，謂熒惑也；第四曰煞土，謂<lb/>填星也；第五曰伐水，謂辰星也；第六曰危木，謂歲星也；第七曰剽金，謂太白也．日､月､五星各異，故曰七<lb/>政也」．<lb/></note>
<note xml:id="KX2a0001_hist_027-note19">〔四〕集解孟康曰：「杓，北斗杓也．龍角，東方宿也．攜，連也．」正義案：角星為天關，其閒天門，其內天庭，黃<lb/>道所經，七耀所行．左角為理，主刑，其南為太陽道；右角為將，主兵，其北為太陰道也．蓋天之三門，故其星明<lb/>大則天下太平，賢人在位；不然，反是也．<lb/></note>
<note xml:id="KX2a0001_hist_027-note20">〔五〕集解晉灼曰：「衡，斗之中央．殷，中也．」索隱案：晉灼云「殷，中也」．宋均云「殷，當也」．<lb/></note>
<note xml:id="KX2a0001_hist_027-note21">〔六〕正義枕，之禁反．衡，斗衡也．魁，斗第一星也．言北方斗，斗衡直當北之魁，枕於參星之首；北斗之杓連於<lb/>龍角．南斗六星為天廟，丞相､大宰之位，主薦賢良，授爵祿，又主兵，一曰天機．南二星，魁､天粱；中央一星，<lb/>天相；北二星，天府庭也．占：斗星盛明，王道和平，爵祿行；不然，反是．參主斬刈，又為天獄，主殺罰．其中<lb/>三星橫列者，三將軍，東北曰左肩，主左將；西北曰右肩，主右將；東南曰左足，主後將；西南曰右足，主偏將：<lb/>故軒轅氏占參應七將也．中央三小星曰伐，天之都尉也，主戎狄之國．不欲明；若明與參等，大臣謀亂，兵<lb/>起，夷狄內戰．七將皆明，主天下兵振；芒角張，王道缺；參失色，軍散敗；參芒角動搖，邊候有急；參左足入<lb/>玉井中，及金､火守，皆為起兵．<lb/></note>
<note xml:id="KX2a0001_hist_027-note22">〔七〕索隱用昏建中者杓．說文云「杓，斗柄」．音匹遙反，即招搖．<lb/></note>
<note xml:id="KX2a0001_hist_027-note23">〔八〕集解孟康曰：「傳曰『斗第七星法太白主，杓，斗之尾也』．尾為陰，又其用昏，昏陰位，在西方，故主西南．」<lb/>正義杓，東北第七星也．華，華山也．言北斗昏建用斗杓，星指寅也．杓，華山西南之地也．<lb/></note>
<note xml:id="KX2a0001_hist_027-note24">〔九〕集解徐廣曰：「第五星．」孟康曰：「假令杓昏建寅，衡夜半亦建寅．」索隱孟康曰：「假令杓昏建寅，衡夜半<lb/>亦建寅也．」<lb/></note>
<note xml:id="KX2a0001_hist_027-note25">〔一０〕正義衡，北斗衡也．言北斗夜半建用斗衡指寅．殷，當也．斗衡黃河､濟水之閒地也．<lb/></note>
<note xml:id="KX2a0001_hist_027-note26">〔一一〕集解孟康曰：「傳曰『斗第一星法於日，主齊也』．魁，斗之首；首，陽也，又其用在明陽與明德，在東方，故主東<lb/>北齊分．」正義言北斗旦建用斗魁指寅也．海岱，代郡也．言魁星主海岱之東北地也．隨三時所指，有前三<lb/>建也．<lb/></note>
<note xml:id="KX2a0001_hist_027-note27">〔一二〕索隱姚氏案：宋均曰「言是大帝乘車巡狩，故無所不紀也．」<lb/></note>
<note xml:id="KX2a0001_hist_027-note28">〔一〕集解晉灼曰：「似匡，故曰戴匡也．」<lb/></note>
<note xml:id="KX2a0001_hist_027-note29">〔二〕索隱文耀鉤曰「文昌宮為天府」．孝經援神契云「文者精所聚，昌者揚天紀」．輔拂並居，以成天象，故曰文<lb/>昌．<lb/></note>
<note xml:id="KX2a0001_hist_027-note30">〔三〕索隱春秋元命包曰：「上將建威武，次將正左右，貴相理文緒，司祿賞功進士，司命主老幼，司災主災咎也．」<lb/></note>
<note xml:id="KX2a0001_hist_027-note31">〔四〕集解孟康曰：「傳曰『天理四星在斗魁中．貴人牢名曰天理』．」索隱在魁中，貴人牢．樂汁圖云「天理理<lb/>貴人牢」．宋均曰「以理牢獄」也．正義占：明，及其中有星，此貴人下獄也．<lb/></note>
<note xml:id="KX2a0001_hist_027-note32">〔五〕集解蘇林曰：「能音台．」索隱魁下六星，兩兩相比，曰三台．案：漢書東方朔「願陳泰階六符」．孟康曰<lb/>「泰階，三台也，台星凡六星．六符，六星之符驗也」．應劭引黃帝泰階六符經曰「泰階者，天子之三階：上階，<lb/>上星為男主，下星為女主；中階，上星為諸侯三公，下星為卿大夫；下階，上星為士，下星為庶人．三階平，則陰<lb/>陽和，風雨時；不平，則稼穡不成，冬雷夏霜，天行暴令，好興甲兵．修宮榭，廣苑囿，則上階為之坼也」．<lb/></note>
<note xml:id="KX2a0001_hist_027-note33">〔六〕集解孟康曰：「在北斗第六星旁．」<lb/></note>
<note xml:id="KX2a0001_hist_027-note34">〔七〕正義大臣之象也．占：欲其小而明；若大而明，則臣奪君政；小而不明，則臣不任職；明大與斗合，國兵暴<lb/>起；暗而遠斗，臣不死則奪；若近臣專賞，排賢用佞，則輔生角；近臣擅國符印，將謀社稷，則輔生翼；不然，<lb/>則死也．<lb/></note>
<note xml:id="KX2a0001_hist_027-note35">〔八〕集解蘇林曰：「斥，遠也．」<lb/></note>
<note xml:id="KX2a0001_hist_027-note36">〔一〕集解孟康曰：「近北斗者招搖，招搖為天矛．」晉灼曰：「更河三星，天矛､鋒､招搖，一星耳．」索隱案：詩記<lb/>曆樞云「更河中招搖為胡兵」．宋均云「招搖星在更河內」．又樂汁圖云「更河天矛」，宋均以為更河名天矛，則更<lb/>河是星名也．<lb/></note>
<note xml:id="KX2a0001_hist_027-note37">〔二〕集解晉灼曰：「外，遠北斗也．在招搖南，一名玄戈．」正義星經云：「梗河星為戟劍之星，若星不見或進退<lb/>不定，鋒鏑亂起，將為邊境之患也．」<lb/></note>
<note xml:id="KX2a0001_hist_027-note38">〔三〕索隱句音鉤．圜音員．其形如連環，即貫索星也．<lb/></note>
<note xml:id="KX2a0001_hist_027-note39">〔四〕正義屬音燭．<lb/></note>
<note xml:id="KX2a0001_hist_027-note40">〔五〕索隱案：詩記曆樞云「賤人牢，一曰天獄」．又樂汁圖云「連營，賤人牢」．宋均以為連營，貫索也．正義貫<lb/>索九星在七公前，一曰連索，主法律，禁暴彊，故為賤人牢也．牢口一星為門，欲其開也．占：星悉見，則獄事<lb/>繁；不見，則刑務簡；動搖，則斧鉞用；中虛，則改元；口開，則有赦；人主憂，若閉口，及星入牢中，有自繫死<lb/>者．常夜候之，一星不見，有小喜；二星不見，則賜祿；三星不見，則人主德令且赦．遠十七日，近十六日．若<lb/>有客星出，視其小大：大，有大赦；小，亦如之也．<lb/></note>
<note xml:id="KX2a0001_hist_027-note41">〔一〕集解李奇曰：「角，芒角．」<lb/></note>
<note xml:id="KX2a0001_hist_027-note42">〔一〕索隱案：文耀鉤云「東宮蒼帝，其精為龍」也．<lb/></note>
<note xml:id="KX2a0001_hist_027-note43">〔二〕索隱案：爾雅云「大辰，房､心､尾也」．李巡曰「大辰，蒼龍宿，體最明也」．<lb/></note>
<note xml:id="KX2a0001_hist_027-note44">〔三〕索隱春秋說題辭云：「房､心為明堂，天王布政之宮．」尚書運期授曰：「房，四表之道．」宋均云：「四星閒有三<lb/>道，日､月､五星所從出入也．」<lb/></note>
<note xml:id="KX2a0001_hist_027-note45">〔四〕索隱鴻範五行傳曰：「心之大星，天王也．前星，太子；後星，庶子．」<lb/></note>
<note xml:id="KX2a0001_hist_027-note46">〔五〕索隱房為天府，曰天駟．爾雅云：「天駟，房．」詩記曆樞云：「房為天馬，主車駕．」宋均云：「房既近心，為明<lb/>堂，又別為天府及天駟也．」<lb/></note>
<note xml:id="KX2a0001_hist_027-note47">〔六〕正義房星，君之位，亦主左驂，亦主良馬，故為駟．王者恆祠之，是馬祖也．<lb/></note>
<note xml:id="KX2a0001_hist_027-note48">〔七〕索隱房有兩星曰衿．一音其炎反．元命包云：「鉤衿兩星，以閑防，神府闓舒，為主鉤距，以備非常也．」<lb/>正義占：明而近房，天下同心．鉤､鈐､房､心之閒有客星出及疏坼者，皆地動之祥也．<lb/></note>
<note xml:id="KX2a0001_hist_027-note49">〔八〕集解徐廣曰：「音轄．」正義說文云：「舝，車軸耑鍵也．兩相穿背也．」星經云：「鍵閉一星，在房東北，掌管<lb/>籥也．」占：不居其所，則津梁不通，宮門不禁；居，則反是也．<lb/></note>
<note xml:id="KX2a0001_hist_027-note50">〔九〕正義兩旗者，左旗九星，在河鼓左也；右旗九星，在河鼓右也．皆天之鼓旗，所以為旌表．占：欲其明大光潤，<lb/>將軍吉；不然，為兵憂；及不居其所，則津梁不通；動搖，則兵起也．<lb/></note>
<note xml:id="KX2a0001_hist_027-note51">〔一０〕正義天市二十三星，在房､心東北，主國市聚交易之所，一曰天旗．明則市吏急，商人無利；忽然不明，反是．<lb/>市中星衆則歲實，稀則歲虛．熒惑犯，戮不忠之臣．彗星出，當徙市易都．客星入，兵大起；出之，有貴喪也．<lb/></note>
<note xml:id="KX2a0001_hist_027-note52">〔一一〕正義秏，貧無也．<lb/></note>
<note xml:id="KX2a0001_hist_027-note53">〔一〕索隱李即理，理，法官也．故元命包云「左角理，物以起；右角將，帥而動」．又石氏云「左角為天田，右角為天<lb/>門」也．<lb/></note>
<note xml:id="KX2a0001_hist_027-note54">〔二〕索隱大角，天王帝廷．案：援神契云「大角為坐候」．宋均云「坐，帝坐也」．正義大角一星，在兩攝提閒，<lb/>人君之象也．占：其明盛黃潤，則天下大同也．<lb/></note>
<note xml:id="KX2a0001_hist_027-note55">〔三〕集解晉灼曰：「如鼎之句曲．」索隱案：元命包云「攝提之為言提攜也．言提斗攜角以接於下也」．<lb/>正義攝提六星，夾大角，大臣之象，恆直斗杓所指，紀八節，察萬事者也．占：色溫溫不明而大者，人君恐；客<lb/>星入之，聖人受制也．<lb/></note>
<note xml:id="KX2a0001_hist_027-note56">〔四〕索隱元命包曰「亢四星為廟廷」．又文耀鉤「為疏廟」，宋均以為疏，外也；廟，或為朝也．正義聽政之所<lb/>也．其占：明大，則輔臣忠，天下寧；不然，則反是也．<lb/></note>
<note xml:id="KX2a0001_hist_027-note57">〔五〕正義南門二星，在庫樓南，天之外門．占：明則氐､羌貢；暗則諸夷叛；客星守之，外兵且至也．<lb/></note>
<note xml:id="KX2a0001_hist_027-note58">〔六〕索隱爾雅云「天根，氐也」．孫炎以為角､亢下繫於氐，若木之有根也．正義星經云：「氐四星為路寢，聽朝<lb/>所居．其占：明大，則臣下奉度．」合誠圖云：「氐為宿宮也．」<lb/></note>
<note xml:id="KX2a0001_hist_027-note59">〔七〕索隱宋均云：「疫，病也．三月榆莢落；故主疾疫也．然此時物雖生，而日宿在奎，行毒氣，故有疫也．」<lb/>正義氐､房､心三宿為火，於辰在卯，宋之分野．<lb/></note>
<note xml:id="KX2a0001_hist_027-note60">〔一〕索隱宋均云：「屬後宮場，故得兼子．子必九者，取尾有九星也．」元命包云：「尾九星，箕四星，為後宮之場<lb/>也．」正義尾，箕．尾為析木之津，於辰在寅，燕之分野．尾九星為後宮，亦為九子．星近心第一星為后，次<lb/>三星妃，次三星嬪，末二星妾．占：均明，大小相承，則後宮而多子；不然，則不；金､火守之，後宮兵起；若<lb/>明暗不常，妃嫡乖亂，妾媵失序．<lb/></note>
<note xml:id="KX2a0001_hist_027-note61">〔二〕索隱宋均云：「敖，調弄也．箕以簸揚，調弄象也．箕又受物，有去去來來，客之象也．」正義敖音．箕主<lb/>八風，亦后妃之府也．移徙入河，國人相食；金､火入守，天下亂；月宿其野，為風起．<lb/></note>
<note xml:id="KX2a0001_hist_027-note62">〔三〕索隱詩云「維南有箕，載翕其舌」．又詩緯云「箕為天口，主出氣」．是箕有舌，象讒言．詩曰「哆兮侈兮，成是<lb/>南箕」，謂有敖客行謁請之也．<lb/></note>
<note xml:id="KX2a0001_hist_027-note63">〔一〕索隱案：韋昭曰「火，熒惑也」．<lb/></note>
<note xml:id="KX2a0001_hist_027-note64">〔二〕正義熒惑犯守箕､尾，氐星自生芒角，則有戰陣之事．若熒惑守房､心，及房､心自生芒角，則王者惡之也．<lb/></note>
<note xml:id="KX2a0001_hist_027-note65">〔一〕正義柳八星為朱鳥咮，天之廚宰，主尚食，和滋味．<lb/></note>
<note xml:id="KX2a0001_hist_027-note66">〔二〕集解孟康曰：「軒轅為權，太微為衡．」索隱案：文耀鉤云「南宮赤帝，其精為朱鳥」．孟康曰：「軒轅為權，太<lb/>微為衡」也．正義權四星在軒轅尾西，主烽火，備警急．占以明為安靜；不明，則警急；動搖芒角亦如之．<lb/>衡，太微之庭也．<lb/></note>
<note xml:id="KX2a0001_hist_027-note67">〔三〕索隱宋均曰：「太微，天帝南宮也．三光，日､月､五星也．」<lb/></note>
<note xml:id="KX2a0001_hist_027-note68">〔四〕索隱十二星，蕃臣．春秋合誠圖曰：「太微主法式，陳星十二，以備武急也．」正義太微宮垣十星，在翼､軫<lb/>地，天子之宮庭，五帝之坐，十二諸侯之府也．其外藩，九卿也．南藩中二星閒為端門．次東第一星為左執法，<lb/>廷尉之象；第二星為上相；第三星為次相；第四星為次將；第五星為上將．端門西第一星為右執法，御史大<lb/>夫之象也；第二星為上將；第三星為次將；第四星為次相；第五星為上相．其東垣北左執法､上相兩星閒名<lb/>曰左掖門；上相兩星閒名曰東華門；上相､次相､上將､次將閒名曰太陽門．其西垣右執法､上將閒名曰右掖<lb/>門；上將閒名曰西華門；次將､次相閒名曰中華門；次相兩星閒名曰太陰門．各依其名，是其職也．占與紫宮<lb/>垣同也．<lb/></note>
<note xml:id="KX2a0001_hist_027-note69">〔五〕正義內五諸侯五星，列在帝庭．其星並欲光明潤澤；若枯燥，則各於其處受其災變，大至誅戮，小至流亡；若<lb/>動搖，則擅命以干主者．審其分以占之，則無惑也．又云諸侯五星在東井北河，主刺舉，戒不虞．又曰理陰陽，<lb/>察得失．一曰帝師，二曰帝友，三曰三公，四曰博士，五曰太史．此五者，為天子定疑議也．占：明大潤澤，大小<lb/>齊等，則國之福；不然，則上下相猜，忠臣不用．<lb/></note>
<note xml:id="KX2a0001_hist_027-note70">〔六〕索隱詩含神霧云五精星坐，其東蒼帝坐，神名靈威仰，精為青龍之類是也．正義黃帝坐一星，在太微宮中，<lb/>含樞紐之神．四星夾黃帝坐：蒼帝東方靈威仰之神；赤帝南方赤熛怒之神；白帝西方白昭矩之神；黑帝北方<lb/>叶光紀之神．五帝並設，神靈集謀者也．占：五座明而光，則天子得天地之心；不然，則失位；金､火來守，入<lb/>太微，若順入，軌道，司其出之所守，則為天子所誅也；其逆入若不軌道，以所犯名之，中坐成形．<lb/></note>
<note xml:id="KX2a0001_hist_027-note71">〔七〕集解徐廣曰：「一云『哀烏』．」<lb/></note>
<note xml:id="KX2a0001_hist_027-note72">〔八〕索隱徐廣云：「一云『哀烏』．」案：漢書作「哀烏」，則「哀烏」「蔚然」皆星之貌狀．其星為郎位．正義郎位十五<lb/>星，在太微中帝坐東北．周之元士，漢之光祿､中散､諫議，此三署郎中，是今之尚書郎．占：欲其大小均耀，光潤<lb/>有常，吉也．<lb/></note>
<note xml:id="KX2a0001_hist_027-note73">〔九〕索隱案：宋均云為羣郎之將帥是也．正義將，子象反．郎將一星，在郎位東北，所以為武備，今之左右中<lb/>郎將．占：大而明，角，將恣不可當也．<lb/></note>
<note xml:id="KX2a0001_hist_027-note74">〔一０〕索隱韋昭云：「謂循軌道不邪逆也．順入，從西入之也．」正義謂月､五星順入軌道，入太微庭也．<lb/></note>
<note xml:id="KX2a0001_hist_027-note75">〔一一〕索隱宋均云：「司察日､月､五星所守列宿，若請官屬不去十日者，於是天子命使誅討之也．」<lb/></note>
<note xml:id="KX2a0001_hist_027-note76">〔一二〕集解晉灼曰：「中坐，犯帝坐也．成形，禍福之形見也．」索隱其逆入，不軌道．宋均云：「逆入，從東入；不<lb/>軌道，不由康衢而入者也．以其所犯命之者，亦謂隨所犯之位，天子命誅其人也．」正義命，名也．謂月､五<lb/>星逆入，不依軌道，司察其所犯太微中帝坐，帝坐必成其刑戮，皆是羣下相從而謀上也．<lb/></note>
<note xml:id="KX2a0001_hist_027-note77">〔一三〕索隱案：火主銷物而金為兵，故尤急．然則木､水､土為小變也．正義若金､火逆入，不軌道，犯帝坐，尤<lb/>甚於月及水､土､木也．<lb/></note>
<note xml:id="KX2a0001_hist_027-note78">〔一四〕集解隋音他果反．索隱宋均云「南北為隋」．又他果反，隋為垂下．<lb/></note>
<note xml:id="KX2a0001_hist_027-note79">〔一五〕索隱春秋合誠圖云「少微，處士位」．又天官占云「少微一名處士星」也．正義廷，太微廷；藩，衞也．少<lb/>微四星，在太微西，南北列：第一星，處士也；第二星，議士也；第三星，博士也；第四星，大夫也．占以明大黃<lb/>潤，則賢士舉；不明；反是；月､五星犯守，處士憂，宰相易也．<lb/></note>
<note xml:id="KX2a0001_hist_027-note80">〔一六〕集解孟康曰：「形如騰龍．」索隱援神契曰「軒轅十二星，后宮所居．」石氏星讚以軒轅龍體，主后妃也．<lb/>正義軒轅十七星，在七星北，黃龍之體，主雷雨之神，後宮之象也．陰陽交感，激為雷電，和為雨，怒為風，亂為<lb/>霧，凝為霜，散為露，聚為雲氣，立為虹蜺，離為背璚，分為抱珥．二十四變，皆軒轅主之．其大星，女主也；次北<lb/>一星，夫人也；次北一星，妃也；其次諸星皆次妃之屬．女主南一小星，女御也；左一星，少民，后宗也；右一<lb/>星，大民，太后宗也．占：欲其小黃而明，吉；大明，則為後宮爭競；移徙，則國人流迸；東西角大張而振，后族<lb/>敗；水､火､金守軒轅，女主惡也．<lb/></note>
<note xml:id="KX2a0001_hist_027-note81">〔一七〕索隱宋均云：「責在后黨嬉，讒賊興，招此祥．」案：亦當天子命誅也．<lb/></note>
<note xml:id="KX2a0001_hist_027-note82">〔一〕索隱元命包云：「東井八星，主水衡也．」<lb/></note>
<note xml:id="KX2a0001_hist_027-note83">〔二〕正義東井八星，鉞一星，輿鬼四星，一星為質，為鶉首，於辰在未，皆秦之分野．一大星，黃道之所經，為天之亭<lb/>候，主水衡事，法令所取平也．王者用法平，則井星明而端列．鉞一星附井之前，主伺奢淫而斬之．占：不欲其<lb/>明；明與井齊，或搖動，則天子用鉞於大臣；月宿井，有風雨之變也．<lb/></note>
<note xml:id="KX2a0001_hist_027-note84">〔三〕正義南河三星，北河三星，分夾東井南北，置而為戒．南河南戒，一曰陽門，亦曰越門；北河北戒，一曰陰門，<lb/>亦為胡門．兩戒閒，三光之常道也．占以南星不見則南道不通，北亦如之；動搖及火守，中國兵起也．又云動<lb/>則胡､越為變，或連近臣以結之．<lb/></note>
<note xml:id="KX2a0001_hist_027-note85">〔四〕索隱宋均云：「兩河六星，知逆邪．言關梁之限，知邪偽也．」正義闕丘二星在南河南，天子之雙闕，諸侯之<lb/>兩觀，亦象魏縣書之府．金､火守之，主兵戰闕下也．<lb/></note>
<note xml:id="KX2a0001_hist_027-note86">〔五〕集解晉灼曰：「輿鬼五星，其中白者為質．」正義輿鬼四星，主祠事，天目也，主視明察姦謀．東北星主積<lb/>馬，東南星主積兵，西南星主積布帛，西北星主積金玉，隨其變占之．中一星為積屍，一名質，主喪死祠祀．占：<lb/>鬼星明大，穀成；不明，百姓散．質欲其沒不明；明則兵起，大臣誅，下人死之．<lb/></note>
<note xml:id="KX2a0001_hist_027-note87">〔六〕集解晉灼曰：「日､月､五星不軌道也．衡，太微廷也．觀，占也．潢，五帝車舍．」<lb/></note>
<note xml:id="KX2a0001_hist_027-note88">〔七〕集解晉灼曰：「賊傷之占，先成形於鉞．」索隱案：德成衡，衡則能平物，故有德公平者，先成形於衡．觀成<lb/>潢，為帝車舍，言王者遊觀，亦先成形於潢也．傷成鉞者，傷，敗也，言王者敗德，亦先成形於鉞，以言有敗亂則有<lb/>鉞誅之．然案文耀鉤則云「德成潢，敗成鉞」，其意異也．又此下文「禍成井，誅成質」，皆是東井下義．總列於此<lb/>也．<lb/></note>
<note xml:id="KX2a0001_hist_027-note89">〔八〕集解晉灼曰：「東井主水事，火入一星居其旁，天子且以火敗，故曰禍也．」<lb/></note>
<note xml:id="KX2a0001_hist_027-note90">〔九〕集解晉灼曰：「熒惑入輿鬼､天質，占曰大臣有誅．」<lb/></note>
<note xml:id="KX2a0001_hist_027-note91">〔一〕索隱案：漢書天文志「注」作「喙」．爾雅云「鳥喙謂之柳」．孫炎云「喙，朱鳥之口，柳其星聚也」．以注為柳星，<lb/>故主草木．正義喙，丁救反，一作「注」．柳八星，星七星，張六星，為鶉火，於辰在午，皆周之分野．柳為朱<lb/>鳥咮，天之廚宰，主尚食，和滋味．占以順明為吉；金､火守之，國兵大起．<lb/></note>
<note xml:id="KX2a0001_hist_027-note92">〔二〕索隱七星，頸，為員宮，主急事．案：宋均云「頸，朱鳥頸也．員宮，喉也．物在喉嚨，終不久留，故主急事也」．<lb/>正義七星為頸，一名天都，主衣裳文繡，主急事．以明為吉，暗為凶；金､火守之，國兵大起．<lb/></note>
<note xml:id="KX2a0001_hist_027-note93">〔三〕索隱素，嗉也．爾雅云「鳥張嗉」．郭璞云「嗉，鳥受食之處也」．正義張六星，六為嗉，主天廚食飲賞賚觴<lb/>客．占以明為吉，暗為凶．金､火守之，國兵大起．<lb/></note>
<note xml:id="KX2a0001_hist_027-note94">〔四〕正義翼二十二星，軫四星，長沙一星，轄二星，合軫七星皆為鶉尾，於辰在巳，楚之分野．翼二十二星為天樂府，<lb/>又主夷狄，亦主遠客．占：明大，禮樂興，四夷服；徙，則天子舉兵以罰亂者．<lb/></note>
<note xml:id="KX2a0001_hist_027-note95">〔一〕索隱宋均云：「軫四星居中，又有二星為左右轄，車之象也．軫與巽同位，為風，車動行疾似之也．」正義軫<lb/>四星，主冢宰輔臣，又主車騎，亦主風．占：明大，則車騎用；太白守之，天下學校散，文儒失業，兵戈大興；熒<lb/>惑守之，南方有不用命之國，當發兵伐之；辰星守之，徐､泗有戮之者．<lb/></note>
<note xml:id="KX2a0001_hist_027-note96">〔二〕正義長沙一星在軫中，主壽命．占：明，主長壽，子孫昌也．<lb/></note>
<note xml:id="KX2a0001_hist_027-note97">〔三〕索隱宋均云：「五星主行使．使動，兵車亦動也．」<lb/></note>
<note xml:id="KX2a0001_hist_027-note98">〔四〕正義天庫一星，主太白，秦也，在五車中．<lb/></note>
<note xml:id="KX2a0001_hist_027-note99">〔一〕索隱文耀鉤云：「西宮白帝，其精白虎．」<lb/></note>
<note xml:id="KX2a0001_hist_027-note100">〔二〕正義咸池三星，在五車中，天潢南，魚鳥之所託也．金犯守之，兵起；火守之，有災也．<lb/></note>
<note xml:id="KX2a0001_hist_027-note101">〔三〕索隱案：元命包云「咸池主五穀，有星五者各有所職．咸池，言穀生於水，含秀含實，主秋垂，故一名『五帝車<lb/>舍』，以車載穀而販也」．正義五車五星，三柱九星，在畢東北，天子五兵車舍也．西北大星曰天庫，主太白，<lb/>秦也．次東北曰天獄，主辰，燕､趙也．次東曰天倉，主歲，衞､魯也．次東南曰司空，主鎮，楚也．次西南曰卿，<lb/>主熒惑，魏也．占：五車均明，柱皆見，則倉庫實；不見，其國絕食，兵見起．五車､三柱有變，各以其國占之．<lb/>三柱入出一月，米貴三倍，期二年；出三月，貴十倍，期三年；柱出不與天倉相近，軍出，米貴，轉粟千里；柱倒<lb/>出，尤甚．火入，天下旱；金入，兵；水入，水也．<lb/></note>
<note xml:id="KX2a0001_hist_027-note102">〔四〕索隱謂火､金､水入五潢，則各致此災也．案：宋均云「不言木､土者，木､土德星，於此不為害故也」．<lb/></note>
<note xml:id="KX2a0001_hist_027-note103">〔一〕正義奎，苦圭反，十六星．婁三星為降婁，於辰在戌，魯之分野．奎，天之府庫，一曰天豕，亦曰封豕，主溝瀆．<lb/>西南大星，所謂天豕目．占以明為吉．星不欲團圓，團圓則兵起．暗則臣干命之咎，亦不欲開闔無常，當有白<lb/>衣稱命於山谷者．五星犯奎，人主爽德，權臣擅命，不可禁者．王者宗祀不潔，則奎動搖．若燄燄有光，則近臣<lb/>謀上之應，亦庶人饑饉之厄．太白守奎，胡､貊之憂，可以伐之．熒惑星守之，則有水之憂，連以三年．填星､歲<lb/>星守之，中國之利，外國不利，可以興師動衆，斬斷無道．<lb/></note>
<note xml:id="KX2a0001_hist_027-note104">〔二〕正義婁三星為苑，牧養犧牲以共祭祀，亦曰聚衆．占：動搖，則衆兵聚；金､火守之，兵起也．<lb/></note>
<note xml:id="KX2a0001_hist_027-note105">〔三〕正義胃三星，昴七星，畢八星，為大梁，於辰在酉，趙之分野．胃主倉廩，五穀之府也．占：明則天下和平，五<lb/>穀豐稔；不然，反是也．<lb/></note>
<note xml:id="KX2a0001_hist_027-note106">〔四〕集解如淳曰：「芻䤝積為廥也．」正義芻䤝六星，在天苑西，主積䤝草者．不見，則牛馬暴死；火守，災起也．<lb/></note>
<note xml:id="KX2a0001_hist_027-note107">〔一〕正義昴七星為髦頭，胡星，亦為獄事．明，天下獄訟平；暗為刑罰濫．六星明與大星等，大水且至，其兵大<lb/>起；搖動若跳躍者，胡兵大起；一星不見，皆兵之憂也．<lb/></note>
<note xml:id="KX2a0001_hist_027-note108">〔二〕索隱爾雅云「濁謂之畢」．孫炎以為掩兔之畢或呼為濁，因名星云．正義畢八星，曰罕車，為邊兵，主弋獵．<lb/>其大星曰天高，一曰邊將，主四夷之尉也．星明大，天下安，遠夷入貢；失色，邊亂．畢動，兵起；月宿則多雨．<lb/>毛萇云「畢所以掩兔也」．<lb/></note>
<note xml:id="KX2a0001_hist_027-note109">〔三〕正義附耳一星，屬畢大星之下，次天高東南隅，主為人主聽得失，伺過．星明，則中國微，邊寇警；移動，則<lb/>讒佞行；入畢，國起兵．<lb/></note>
<note xml:id="KX2a0001_hist_027-note110">〔四〕索隱元命包云：「畢為天階．」爾雅云：「大梁，昴．」孫炎云：「昴､畢之閒，日､月､五星出入要道，若津梁也．」<lb/>正義天街二星，在畢､昴閒，主國界也．街南為華夏之國，街北為夷狄之國．土､金守，胡兵入也．<lb/></note>
<note xml:id="KX2a0001_hist_027-note111">〔五〕集解孟康曰：「陰，西南，象坤維，河山已北國；陽，河山已南國．」<lb/></note>
<note xml:id="KX2a0001_hist_027-note112">〔一〕正義觜三星，參三星，外四星為實沈，於辰在申，魏之分野，為白虎形也．參，色林反，下同．<lb/></note>
<note xml:id="KX2a0001_hist_027-note113">〔二〕集解孟康曰：「參三星者，白虎宿中，東西直，似稱衡．」<lb/></note>
<note xml:id="KX2a0001_hist_027-note114">〔三〕集解孟康曰：「在參閒．上小下大，故曰銳．」晉灼曰：「三星少斜列，無銳形．」正義罰，亦作「伐」．春秋運<lb/>斗樞云「參伐事主斬艾」也．<lb/></note>
<note xml:id="KX2a0001_hist_027-note115">〔四〕集解如淳曰：「關中俗謂桑榆孼生為葆．」晉灼曰：「葆，菜也．禾野生曰旅，今之飢民采旅也．」索隱姚氏<lb/>案：「宋均云葆，守也．旅猶軍旅也．言佐參伐以斬艾除凶也．」正義觜，子思反．觿，胡規反．葆音保．觜<lb/>觿為虎首，主收斂葆旅事也．葆旅，野生之可食者．占：金､水來守，國易正，災起也．<lb/></note>
<note xml:id="KX2a0001_hist_027-note116">〔五〕正義天廁四星，在屏東，主溷也．占：色黃，吉；青與白，皆凶；不見，則人寢疾．<lb/></note>
<note xml:id="KX2a0001_hist_027-note117">〔六〕正義天矢一星，在廁南．占與天廁同也．<lb/></note>
<note xml:id="KX2a0001_hist_027-note118">〔七〕正義包音鉤．<lb/></note>
<note xml:id="KX2a0001_hist_027-note119">〔八〕正義參旗九星，在參西，天旗也，指麾遠近以從命者．王者斬伐當理，則天旗曲直順理；不然，則兵動於外，可<lb/>以憂之．若明而稀，則邊寇動；不然，則不．<lb/></note>
<note xml:id="KX2a0001_hist_027-note120">〔九〕正義天苑十六星，如環狀，在畢南，天子養禽獸所．稀暗，則多死也．<lb/></note>
<note xml:id="KX2a0001_hist_027-note121">〔一０〕集解徐廣曰：「音流．」正義九游九星，在玉井西南，天子之兵旗，所以導軍進退，亦領州列邦．並不欲搖<lb/>動，搖動則九州分散，人民失業，信命一不通，於中國憂．以金､火守之，亂起也．<lb/></note>
<note xml:id="KX2a0001_hist_027-note122">〔一一〕正義狼一星，參東南．狼為野將，主侵掠．占：非其處，則人相食；色黃白而明，吉；赤，角，兵起；金､木､火<lb/>守，亦如之．<lb/></note>
<note xml:id="KX2a0001_hist_027-note123">〔一二〕正義弧九星，在狼東南，天之弓也．以伐叛懷遠，又主備賊盜之知姦邪者．弧矢向狼動移，多盜；明大變色，<lb/>亦如之．矢不直狼，又多盜；引滿，則天下盡兵也．<lb/></note>
<note xml:id="KX2a0001_hist_027-note124">〔一三〕集解晉灼曰：「比地，近地也．」<lb/></note>
<note xml:id="KX2a0001_hist_027-note125">〔一四〕正義老人一星，在弧南，一曰南極，為人主占壽命延長之應．常以秋分之曙見於景，春分之夕見於丁．見，國<lb/>長命，故謂之壽昌，天下安寧；不見，人主憂也．<lb/></note>
<note xml:id="KX2a0001_hist_027-note126">〔一〕索隱文耀鉤云：「北宮黑帝，其精玄武．」正義南斗六星，牽牛六星，並北宮玄武之宿．<lb/></note>
<note xml:id="KX2a0001_hist_027-note127">〔二〕索隱爾雅云「玄枵，虛也」．又云「北陸，虛也」．解者以陸為道．孫炎曰「陸，中也；北方之宿中也」．正義<lb/>虛二星，危三星，為衣枵，於辰在子，齊之分野．虛主死喪哭泣事，又為邑居廟堂祭祀禱祝之事；亦天之冢宰，主<lb/>平理天下，覆藏萬物．占：動，則有死喪哭泣之應；火守，則天子將兵；水守，則人饑饉；金守，臣下兵起．危<lb/>為宗廟祀事，主天市架屋．占：動，則有土功；火守，天下兵；水守，下謀上也．<lb/></note>
<note xml:id="KX2a0001_hist_027-note128">〔三〕索隱宋均云：「危上一星高，旁兩星隋下，似乎蓋屋也．」正義蓋屋二星，在危南，主天子所居宮室之官也．<lb/>占：金､火守入，國兵起；孛，彗尤甚．危為架屋，蓋屋自有星，恐文誤也．<lb/></note>
<note xml:id="KX2a0001_hist_027-note129">〔四〕索隱虛為哭泣事．姚氏案荊州占，以為其宿二星，南星主哭泣．虛中六星，不欲明，明則有大喪也．<lb/></note>
<note xml:id="KX2a0001_hist_027-note130">〔一〕正義羽林四十五星，三三而聚，散在壘壁南，天軍也．亦天宿衞之兵革出．不見，則天下亂；金､火､水入，軍<lb/>起也．<lb/></note>
<note xml:id="KX2a0001_hist_027-note131">〔二〕正義壘壁陳十二星，橫列在營室南，天軍之垣壘．占：五星入，皆兵起，將軍死也．<lb/></note>
<note xml:id="KX2a0001_hist_027-note132">〔三〕正義北落師門一星，在羽林西南．天軍之門也．長安城北落門，以象此也．主非常，以候兵．占：明，則軍<lb/>安；微弱，則兵起；金､火守，有兵，為虜犯塞；土､木則吉．<lb/></note>
<note xml:id="KX2a0001_hist_027-note133">〔四〕集解漢書音義曰：「木星､土星入北落，則吉也．」<lb/></note>
<note xml:id="KX2a0001_hist_027-note134">〔五〕正義比音鼻．比，近也．危東兩兩相比者，是司命等星也．司空唯一星耳，又不在危東，恐「命」字誤為「空」<lb/>也．司命二星，在虛北，主喪送；司祿二星，在司命北，主官司；危二星，在司祿北，主危亡；司非二星，在危北，<lb/>主過：皆寘司之職．占：大，為君憂；常則吉也．<lb/></note>
<note xml:id="KX2a0001_hist_027-note135">〔一〕索隱元命包云：「營室十星，埏陶精類，始立紀綱，包物為室．」又爾雅云：「營室謂之定．」郭璞云：「定，正也．<lb/>天下作宮室，皆以營室中為正也．」<lb/></note>
<note xml:id="KX2a0001_hist_027-note136">〔二〕索隱案：荊州占云「閣道，王良旗也，有六星」．<lb/></note>
<note xml:id="KX2a0001_hist_027-note137">〔三〕索隱案：元命包云「漢中四星曰騎，一曰天駟也」．<lb/></note>
<note xml:id="KX2a0001_hist_027-note138">〔四〕索隱春秋合誠圖云：「王良主天馬也．」正義王良五星，在奎北河中，天子奉御官也．其動策馬，則兵騎滿<lb/>野；客星守之，津橋不通；金､火守入，皆兵之憂．<lb/></note>
<note xml:id="KX2a0001_hist_027-note139">〔五〕正義策一星，在王良前，主天子僕也．占以動搖移在王良前，或居馬後，別為策馬，策馬而兵動也．案：豫章<lb/>周騰字叔達，南昌人，為侍御史．桓帝當南郊，平明應出，騰仰觀，曰：「夫王者象星，今宮中星及策馬星悉不動，<lb/>上明日必不出．」至四更，皇太子卒，遂止也．<lb/></note>
<note xml:id="KX2a0001_hist_027-note140">〔六〕索隱元命包曰：「潢主河渠，所以度神，通四方．」宋均云：「天潢，天津也．津，湊也，故主計度也．」<lb/></note>
<note xml:id="KX2a0001_hist_027-note141">〔七〕正義天江四星，在尾北，主太陰也．不欲明；明而動，水暴出；其星明大，水不禁也．<lb/></note>
<note xml:id="KX2a0001_hist_027-note142">〔一〕正義杵､臼三星，在丈人星旁，主軍糧．占：正下直臼，吉；與臼不相當，軍糧絕也．臼星在南，主舂．其占：覆<lb/>則歲大饑，仰則大熟也．<lb/></note>
<note xml:id="KX2a0001_hist_027-note143">〔二〕索隱案：荊州占云「匏瓜，一名天雞，在河鼓東．匏瓜明，歲則大熟也」．正義匏音白包反．匏瓜五星，在<lb/>離珠北，天子果園．占：明大光潤，歲熟；不，則包果之實不登；客守，魚鹽貴也．<lb/></note>
<note xml:id="KX2a0001_hist_027-note144">〔一〕正義南斗六星，在南也．<lb/></note>
<note xml:id="KX2a0001_hist_027-note145">〔二〕正義建六星，在斗北，臨黃道，天之都關也．斗建之閒，七耀之道，亦主旗輅．占：動搖，則人勞；不然，則<lb/>不；月暈，蛟龍見，牛馬疫；月､五星犯守，大臣相謀為，關梁不通及大水也．<lb/></note>
<note xml:id="KX2a0001_hist_027-note146">〔三〕正義牽牛為犧牲，亦為關梁．其北二星，一曰即路，一曰聚火．又上一星，主道路；次二星，主關梁；次三星，<lb/>主南越．占：明大，關梁通；不明，不通，天下牛疫死；移入漢中，天下乃亂．<lb/></note>
<note xml:id="KX2a0001_hist_027-note147">〔四〕索隱爾雅云：「河鼓謂之牽牛．」孫炎曰：「河鼓之旗十二星，在牽牛北．或名河鼓為牽牛也．」<lb/></note>
<note xml:id="KX2a0001_hist_027-note148">〔五〕正義河鼓三星，在牽牛北，主軍鼓．蓋天子三將軍，中央大星大將軍，其南左星左將軍，其北右星右將軍，所以<lb/>備關梁而拒難也．占：明大光潤，將軍吉；動搖差戾，亂兵起；直，將有功；曲，則將失計也．自昔傳牽牛織女<lb/>七月七日相見，此星也．<lb/></note>
<note xml:id="KX2a0001_hist_027-note149">〔六〕索隱務女．（爾）【廣】雅云「須女謂之務女」是也．一作「婺」．正義須女四星，亦婺女，天少府也．南斗､牽<lb/>牛､須女皆為星紀，於辰在丑，越之分野，而斗牛為吳之分野也．，須女，賤妾之稱，婦職之卑者，主布帛裁製嫁<lb/>娶．占：水守之，萬物不成；火守，布帛貴，人多死；土守，有女喪；金守，兵起也．<lb/></note>
<note xml:id="KX2a0001_hist_027-note150">〔七〕正義織女三星，在河北天紀東，天女也，主果蓏絲帛珍寶．占：王者至孝於神明，則三星俱明；不然，則暗而<lb/>微，天下女工廢；明，則理；大星怒而角，布帛涌貴；不見，則兵起．晉書天文志云：「晉太史令陳卓總甘､石､巫<lb/>咸三家所著星圖，大凡二百八十三官，一千四百六十四星，以為定紀．今略其昭昭者，以備天官云．」<lb/></note>
<note xml:id="KX2a0001_hist_027-note151">〔八〕集解徐廣曰：「孫，一作『名』．」索隱織女，天孫也．案：荊州占云「織女，一名天女，天子女也」．<lb/></note>
<note xml:id="KX2a0001_hist_027-note152">〔一〕正義晉灼云：「太歲在四仲，則歲行三宿；太歲在四孟四季，則歲行二宿．二八十六，三四十二，而行二十八<lb/>宿，十二歲而周天．」<lb/></note>
<note xml:id="KX2a0001_hist_027-note153">〔二〕索隱姚氏案：天官占云「歲星，一曰應星，一曰經星，一曰紀星」．物理論云「歲行一次，謂之歲星，則十二歲而<lb/>星一周天也」．正義天官【占】云：「歲星者，東方木之精，蒼帝之象也．其色明而內黃，天下安寧．夫歲星欲<lb/>春不動，動則農廢．歲星盈縮，所在之國不可伐，可以罰人；失次，則民多病；見，則喜．其所居國，人主有福，<lb/>不可以搖動．人主怒，無光，仁道失．歲星順行，仁德加也．歲星農官，主五穀．」天文志云：「春日，甲乙；四<lb/>時，春也．五常，仁；五事，貌也．人主仁虧，貌失，逆時令，傷木氣，則罰見歲星．」<lb/></note>
<note xml:id="KX2a0001_hist_027-note154">〔三〕索隱案：天文志曰「凡五星早出為贏，贏為客；晚出為縮，縮為主人．五星贏縮，必有天應見杓也」．<lb/></note>
<note xml:id="KX2a0001_hist_027-note155">〔四〕正義舍，所止宿也．命，名也．<lb/></note>
<note xml:id="KX2a0001_hist_027-note156">〔五〕索隱趨音聚，謂促．<lb/></note>
<note xml:id="KX2a0001_hist_027-note157">〔六〕正義將音子匠反．<lb/></note>
<note xml:id="KX2a0001_hist_027-note158">〔七〕索隱案：漢高帝元年，五星皆聚于東井是也．據天文志，其年歲星在東井，故四星從而聚之也．<lb/></note>
<note xml:id="KX2a0001_hist_027-note159">〔一〕索隱太歲在寅，歲星正月晨出東方．案：爾雅「歲在寅為攝提格」．李巡云「言萬物承陽起，故曰攝提格．格，<lb/>起也」．<lb/></note>
<note xml:id="KX2a0001_hist_027-note160">〔二〕索隱歲星正月晨見東方之名．已下出石氏星經文，乃云「星在斗牽牛，失次見杓」也．漢書天文志則載甘氏及<lb/>太初星曆，所在之宿不同也．<lb/></note>
<note xml:id="KX2a0001_hist_027-note161">〔一〕索隱在卯也．歲星二月晨出東方．爾雅云「卯為單閼」．李巡云：「陽氣推萬物而起，故曰單閼．單，盡也．<lb/>閼，止也．」<lb/></note>
<note xml:id="KX2a0001_hist_027-note162">〔二〕索隱即歲星二月晨見東方之名．其餘並準此．<lb/></note>
<note xml:id="KX2a0001_hist_027-note163">〔一〕索隱爾雅「辰為執徐」．李巡云：「伏蟄之物皆敦舒而出，故曰執徐．執，蟄；徐，舒也．」<lb/></note>
<note xml:id="KX2a0001_hist_027-note164">〔一〕索隱爾雅云「在巳為大荒駱」．姚氏云：「言萬物皆熾盛而大出，霍然落落，故曰荒駱也．」<lb/></note>
<note xml:id="KX2a0001_hist_027-note165">〔二〕集解徐廣曰：「一曰『路』．」索隱天文志作「路」．字詁云，今作「踵」也．正義跰，白邊反．踵，<lb/>之勇反．<lb/></note>
<note xml:id="KX2a0001_hist_027-note166">〔一〕索隱爾雅云「在午為敦牂」．孫炎云「敦，盛；牂，壯也．言萬物盛壯」．韋昭云「敦音頓」也．<lb/></note>
<note xml:id="KX2a0001_hist_027-note167">〔二〕集解徐廣曰：「一曰『天津』．」索隱天文志作「啟明」．<lb/></note>
<note xml:id="KX2a0001_hist_027-note168">〔三〕正義炎，鹽驗反．<lb/></note>
<note xml:id="KX2a0001_hist_027-note169">〔一〕索隱爾雅云「在未為叶洽」．李巡云：「陽氣欲化萬物，故曰【協洽】．協，和；洽，合也．」<lb/></note>
<note xml:id="KX2a0001_hist_027-note170">〔二〕正義觜，子斯反．觿，胡規反．<lb/></note>
<note xml:id="KX2a0001_hist_027-note171">〔一〕索隱涒歲．爾雅云「在申為涒」．李巡曰：「涒，物吐秀傾垂之貌也．」涒音他昆反，音他丹反．<lb/></note>
<note xml:id="KX2a0001_hist_027-note172">〔一〕索隱爾雅「在酉為作鄂」．李巡云「作咢，皆物芒枝起之貌」．咢音愕．今案：下文云「作鄂有芒」，則李巡解亦<lb/>近得．天文志云「作詻」，音五格反，與史記及爾雅並異也．<lb/></note>
<note xml:id="KX2a0001_hist_027-note173">〔一〕索隱爾雅云「在戌曰閹茂」．孫炎云「萬物皆蔽冒，故曰〔閹茂〕．閹，蔽；茂，冒也」．天文志作「掩茂」也．<lb/></note>
<note xml:id="KX2a0001_hist_027-note174">〔二〕索隱劉氏音吁唯反也．<lb/></note>
<note xml:id="KX2a0001_hist_027-note175">〔一〕索隱爾雅云「在亥為大淵獻」．孫炎云：「淵，深也．大獻萬物於深，謂蓋藏之於外耳．」<lb/></note>
<note xml:id="KX2a0001_hist_027-note176">〔二〕集解徐廣曰：「一曰『天皇』．」索隱徐廣云一作「天皇」．案：天文志亦作「天皇」也．<lb/></note>
<note xml:id="KX2a0001_hist_027-note177">〔一〕索隱爾雅「在子為困敦」．孫炎云：「困敦，混沌也．言萬物初萌，混沌於黃泉之下也．」<lb/></note>
<note xml:id="KX2a0001_hist_027-note178">〔一〕索隱爾雅「在丑為赤奮若」．李巡云：「言陽氣奮迅．若，順也．」<lb/></note>
<note xml:id="KX2a0001_hist_027-note179">〔二〕索隱音昊．漢志作「昊」．<lb/></note>
<note xml:id="KX2a0001_hist_027-note180">〔三〕索隱於閑反．<lb/></note>
<note xml:id="KX2a0001_hist_027-note181">〔一〕正義棓音蒲講反．歲星之精散而為天槍、天棓、天衝、天猾、國皇、天欃，及登天、荊真，若天猿、天垣、蒼彗，皆<lb/>以廣凶災也．天棓者，一名覺星，本類星而末銳，長四丈，出東北方、西方．其出，則天下兵爭也．<lb/></note>
<note xml:id="KX2a0001_hist_027-note182">〔二〕索隱案天文志，此皆甘氏星經文，而志又兼載石氏，此不取．石氏名申夫，甘氏名德．<lb/></note>
<note xml:id="KX2a0001_hist_027-note183">〔三〕正義天彗者，一名埽星，本類星，末類彗，小者數寸長，長或竟天，而體無光，假日之光，故夕見則東指，晨見則<lb/>西指，若日南北，皆隨日光而指．光芒所及為災變，見則兵起；除舊布新，彗所指之處弱也．<lb/></note>
<note xml:id="KX2a0001_hist_027-note184">〔四〕集解韋昭曰：「欃音『參差』之『參』．」正義欃，楚咸反．天欃者，在西南，長四丈，銳．京房云「天欃為兵，赤<lb/>地千里．枯骨籍籍」．天文志云天槍主兵亂也．<lb/></note>
<note xml:id="KX2a0001_hist_027-note185">〔五〕正義槍，楚行反．天槍者，長數丈，兩頭銳，出西南方．其見，不過三月，必有破國亂君伏死其辜．天文志云<lb/>「孝文時，天槍夕出西南，占曰為兵喪亂，其六年十一月，匈奴入上郡、雲中，漢起兵以衞京師」也．<lb/></note>
<note xml:id="KX2a0001_hist_027-note186">〔六〕集解徐廣曰：「一作『御』．」<lb/></note>
<note xml:id="KX2a0001_hist_027-note187">〔七〕正義穰，人羊反，豐熟也．<lb/></note>
<note xml:id="KX2a0001_hist_027-note188">〔八〕集解韋昭曰：「星相擊為鬬．」<lb/></note>
<note xml:id="KX2a0001_hist_027-note189">〔一〕集解徐廣曰：「剛，一作『罰』．」索隱徐廣云剛一作「罰」．案：姚氏引廣雅「熒惑謂之執法」．天官占云「熒<lb/>惑方伯象，司察妖孼」．則此文「察罰氣」為是．<lb/></note>
<note xml:id="KX2a0001_hist_027-note190">〔二〕索隱春秋緯文耀鉤云：「赤帝熛怒之神，為熒惑焉，位在南方，禮失則罰出．」晉灼云：「常以十月入太微，受制<lb/>而出行列宿，司無道，出入無常．」<lb/></note>
<note xml:id="KX2a0001_hist_027-note191">〔三〕集解徐廣曰：「以下云『熒惑為理，外則理兵，內則理政』．」正義天官占云：「熒惑為執法之星，其行無常，以<lb/>其舍命國：為殘賊，為疾，為喪，為饑，為兵．環繞句己，芒角動搖，乍前乍後，其殃逾甚．熒惑主死喪，大鴻臚<lb/>之象；主甲兵，大司馬之義；伺驕奢亂孼，執法官也．其精為風伯，惑童兒歌謠嬉戲也．」<lb/></note>
<note xml:id="KX2a0001_hist_027-note192">〔四〕索隱案：還音旋．旋，疾也．若熒惑反道居其舍，所致殃禍速至，則雖大反小．<lb/></note>
<note xml:id="KX2a0001_hist_027-note193">〔五〕索隱案：久謂行遲也．如此，禍小反大，言久腊毒也．<lb/></note>
<note xml:id="KX2a0001_hist_027-note194">〔六〕索隱案：宋均云「熒惑守輿鬼南，為丈夫受其咎；北，則女子受其凶也」．<lb/></note>
<note xml:id="KX2a0001_hist_027-note195">〔七〕正義凡五星鬬，皆為戰鬬．兵不在外，則為內亂．鬬謂光芒相及．<lb/></note>
<note xml:id="KX2a0001_hist_027-note196">〔八〕正義三星若合，是謂驚立絕行，其國外內有兵與喪，人民饑乏，改立侯王．四星若合，是為大陽，其國兵喪暴<lb/>起，君子憂，小人流．五星若合，是謂易行，有德者受慶，掩有四方；無德者受殃，乃以死亡也．<lb/></note>
<note xml:id="KX2a0001_hist_027-note197">〔一〕集解晉灼曰：「伏不見．」<lb/></note>
<note xml:id="KX2a0001_hist_027-note198">〔一〕索隱宋均云：「太白宿，主軍來衝拒也．」<lb/></note>
<note xml:id="KX2a0001_hist_027-note199">〔二〕集解孟康曰：「犯，七寸已內光芒相及也．」韋昭曰：「自下觸之曰『犯』，居其宿曰『守』．」<lb/></note>
<note xml:id="KX2a0001_hist_027-note200">〔一〕索隱曆斗之會以定鎮星之位．晉灼曰：「常以甲辰之元始建斗，歲鎮一宿，二十八歲而周天．」廣雅曰：「鎮星，<lb/>一名地侯．」文耀鉤云：「鎮，黃帝含樞紐之精，其體旋璣，中宿之分也．」<lb/></note>
<note xml:id="KX2a0001_hist_027-note201">〔二〕集解徐廣曰：「易猶輕速也．」<lb/></note>
<note xml:id="KX2a0001_hist_027-note202">〔一〕正義重音逐隴反．言五星皆從填星，其下之國倚重而致天下，以填主土故也．<lb/></note>
<note xml:id="KX2a0001_hist_027-note204">〔一〕正義星經云：「凡五星，木與土合為內亂，饑；與水合為變謀，更事；與火合為旱；與金合為白衣會也．」<lb/></note>
<note xml:id="KX2a0001_hist_027-note205">〔二〕索隱晉灼曰：「歲，陽也，太白，陰也，故曰牝牡也．」正義星經云：「金在南，木在北，名曰牝牡，年穀大熟；<lb/>金在北，木在南，其年或有或無．」<lb/></note>
<note xml:id="KX2a0001_hist_027-note206">〔三〕集解晉灼曰：「火入水，故曰焠．」索隱火與水合曰焠．案：謂火與水俱從填星合也．正義焠，󺝞內<lb/>反．星經云：「凡五星，火與水合為焠，用兵舉事大敗；與金合為鑠，為喪，不可舉事，用兵從軍為憂；離之，軍<lb/>卻；與土合為憂，主孼卿；與木合，饑，戰敗也．」<lb/></note>
<note xml:id="KX2a0001_hist_027-note207">〔四〕索隱案：文耀鉤云「水土合則成鑪冶，鑪冶成則火興，火興則土之子焠，金成消爍，消爍則土無子輔父，無子輔<lb/>父則益妖孼，故子憂」．<lb/></note>
<note xml:id="KX2a0001_hist_027-note208">〔五〕正義為北，軍北也．凡軍敗曰北．<lb/></note>
<note xml:id="KX2a0001_hist_027-note209">〔六〕正義擁，於拱反．閼，烏葛反．<lb/></note>
<note xml:id="KX2a0001_hist_027-note210">〔七〕集解徐廣曰：「或云木、火、土三星若合，是謂驚立絕行．」<lb/></note>
<note xml:id="KX2a0001_hist_027-note211">〔一〕集解孟康曰：「陵，相冒占過也．」韋昭曰：「突掩為陵．」<lb/></note>
<note xml:id="KX2a0001_hist_027-note212">〔二〕索隱案：韋昭云必有禍也．<lb/></note>
<note xml:id="KX2a0001_hist_027-note213">〔一〕集解徐廣曰：「一作『志』．」<lb/></note>
<note xml:id="KX2a0001_hist_027-note214">〔一〕索隱案：太白晨出東方曰啟明，故察日行以處太白之位也．<lb/></note>
<note xml:id="KX2a0001_hist_027-note215">〔二〕索隱韓詩云「太白晨出東方為啟明，昏見西方為長庚」．又孫炎注爾雅，以為晨出東方高三丈，命曰啟明；昏<lb/>見西方高三舍，命曰太白．正義晉灼云：「常以正月甲寅與熒惑晨出東方，二百四十日而入，入四十日又出<lb/>西方，二百四十日而入，入三十五日而復出東方．出以寅､戌，入以丑､未．」天官占云：「太白者，西方金之精，白<lb/>帝之子，上公､大將軍之象也．一名殷星，一名大正，一名熒星，一名官星，一名梁星，一名滅星，一名大囂，一名<lb/>大衰，一名大爽．徑一百里．」天文志云：「其日庚辛；四時，秋也；五常，義也；五事，言也．人主義虧言失，<lb/>逆時令，傷金氣，罰見太白：春見東方，以晨；秋見西方，以夕．」<lb/></note>
<note xml:id="KX2a0001_hist_027-note216">〔三〕正義太白五芒出，早為月蝕，晚為天矢及彗．其精散為天杵､天柎､伏靈､大敗､司姦､天狗､賊星､天殘､卒起<lb/>星，是古曆星；若竹彗､牆星､猿星､白雚，皆以示變（之）也．<lb/></note>
<note xml:id="KX2a0001_hist_027-note217">〔一〕索隱案：上元是古曆之名，言用上元紀曆法，則攝提歲而太白與營室晨出東方，至角而入；與營室夕出西方，<lb/>至角而入．凡出入東西各五，為八歲二百三十日，復與營室晨出東方．大率歲一周天也．正義其紀上元，<lb/>是星古曆初起上元之法也．<lb/></note>
<note xml:id="KX2a0001_hist_027-note218">〔二〕集解徐廣曰：「一云『三十二日』．」<lb/></note>
<note xml:id="KX2a0001_hist_027-note219">〔三〕正義徐廣曰：「一作『變』．」<lb/></note>
<note xml:id="KX2a0001_hist_027-note220">〔一〕集解蘇林曰：「疾過也．」<lb/></note>
<note xml:id="KX2a0001_hist_027-note221">〔一〕索隱孟康曰：「謂出東入西，出西入東也．太白陰星，出東當伏東，出西當伏西，過午為經天．」又晉灼曰：「日，<lb/>陽也，日出則星沒．太白晝見午上為經天．」<lb/></note>
<note xml:id="KX2a0001_hist_027-note222">〔一〕正義鄭玄云：「方猶向也．謂晝漏半而置土圭表陰陽，審其南北也．影短於土圭謂之日南，是地於日為近南<lb/>也；長於土圭謂之日北，是地於日為近北也．凡日影於地，千里而差一寸．」周禮云：「日南則影短多暑，日北則<lb/>影長多寒．」孟康云：「金謂太白也．影，日中之影也．」<lb/></note>
<note xml:id="KX2a0001_hist_027-note223">〔二〕正義太白星圓，天下和平；若芒角，有土事．有年謂豐熟也．<lb/></note>
<note xml:id="KX2a0001_hist_027-note224">〔三〕集解晉灼曰：「耎，退之不進．」索隱是謂󺝠．又作「耎」，音奴亂反．<lb/></note>
<note xml:id="KX2a0001_hist_027-note225">〔四〕正義遺，唯季反．<lb/></note>
<note xml:id="KX2a0001_hist_027-note226">〔五〕集解音澤．<lb/></note>
<note xml:id="KX2a0001_hist_027-note227">〔一〕正義比，卑耳反，下同．比，類也．<lb/></note>
<note xml:id="KX2a0001_hist_027-note228">〔二〕正義晉書天文志云：「凡五星有色，大小不同，各依其行而應時節．色變有類：凡青，比參左肩；赤，比心大<lb/>星；黃，比參右肩；白，比狼星；黑，比奎大星．不失本色而應其四時者，吉；色害其行，凶也．」<lb/></note>
<note xml:id="KX2a0001_hist_027-note229">〔三〕索隱按：實謂星所合居之宿；虛謂贏縮也．<lb/></note>
<note xml:id="KX2a0001_hist_027-note230">〔四〕集解晉灼曰：「太白行得度者，勝色也．」正義勝音升剩反，下同．<lb/></note>
<note xml:id="KX2a0001_hist_027-note231">〔五〕集解晉灼曰：「行應天度，唯有色得位；行盡勝之，行重而色位輕．」星經「得」字作「德」．正義晉書天文<lb/>志云：「凡五星所出所直之辰，其國為得位者，歲星以德，熒惑為禮，鎮星有福，太白兵強，辰陰陽和．所直之辰，<lb/>順其色而角者勝，其色害者敗；居實有得，居虛無得也．色勝位，行勝色，行得盡勝之．」<lb/></note>
<note xml:id="KX2a0001_hist_027-note232">〔六〕集解晉灼曰：「行遲而下也．正出，舉目平正，出桑榆上者餘二千里．」<lb/></note>
<note xml:id="KX2a0001_hist_027-note233">〔七〕正義疾，漢書作「病」也．<lb/></note>
<note xml:id="KX2a0001_hist_027-note234">〔八〕集解晉灼曰：「三分天過其一，此在戌酉之閒．」<lb/></note>
<note xml:id="KX2a0001_hist_027-note235">〔九〕集解孟康曰：「謂出東入西，出西入東．」<lb/></note>
<note xml:id="KX2a0001_hist_027-note236">〔一〕索隱案：下文「正四時及星辰之會」是也．正義晉灼云：「常以二月春分見奎､婁，五月夏至見東井，八月<lb/>秋分見角､亢，十一月冬至見牽牛．出以辰､戌，入以丑､未，二旬而入．晨候之東方，夕候之西方也．」<lb/></note>
<note xml:id="KX2a0001_hist_027-note237">〔二〕索隱案：皇甫謐曰「辰星，一名毚星，或曰鉤星」．元命包曰「北方辰星水，生物布其紀，故辰星理四時」．宋均<lb/>曰「辰星正四時之位，得與北辰同名也」．<lb/></note>
<note xml:id="KX2a0001_hist_027-note238">〔三〕正義天官占云：「辰星，北水之精，黑帝之子，宰相之祥也．一名細極，一名鉤星，一名爨星，一名伺祠．徑一百<lb/>里．亦偏將､廷尉象也．」天文志云：「其日壬､癸．四時，冬也；五常，智也；五事，聽也．人主智虧聽失，逆時<lb/>令，傷水氣，則罰見辰星也．」<lb/></note>
<note xml:id="KX2a0001_hist_027-note239">〔一〕集解孟康曰：「辰星､月相淩不見者，則所蝕也．」索隱案：宋均云「辰星與月同精，月為大臣，先期而出，是<lb/>躁也．失則當誅，故月蝕見祥」．<lb/></note>
<note xml:id="KX2a0001_hist_027-note240">〔二〕集解張晏曰：「彗，所以除舊布新．」索隱案：宋均云「辰星，陰也，彗亦陰，陰謀未成，故晚出也」．<lb/></note>
<note xml:id="KX2a0001_hist_027-note241">〔三〕正義效，見也．言宜見不見，為失罰之也．<lb/></note>
<note xml:id="KX2a0001_hist_027-note242">〔四〕索隱謂辰星出西方．辰，水也．太白出東方．太白，金也．水生〔於〕金，母子不相從，故（上）【主】有軍不戰．<lb/>今母子各出一方，故為格．格謂不和同，故野雖有兵不戰然也．<lb/></note>
<note xml:id="KX2a0001_hist_027-note243">〔五〕索隱正旗出．案：旗蓋太白芒角，似旌旗．正義旗，星名，有九星．言辰星上則破軍殺將，客勝也．<lb/></note>
<note xml:id="KX2a0001_hist_027-note244">〔六〕索隱兔過太白．案：廣雅云「辰星謂之兔星」，則辰星之別名兔，或作「毚」也．正義漢書云「辰星過太白，<lb/>閒可椷劍」，明廣雅是也．<lb/></note>
<note xml:id="KX2a0001_hist_027-note245">〔七〕集解蘇林曰：「椷音函．函，容也．其閒可容一劍．」索隱椷音函．函，容也．言中閒可容一劍．則函字本<lb/>有咸音，故字從咸．劍，古作「劒」也．<lb/></note>
<note xml:id="KX2a0001_hist_027-note246">〔一〕索隱謂星凡有七名．命者，名也．小正，一也；辰星，二也；天兔，三也；安周星，四也；細爽，五也；能星，<lb/>六也；鉤星，七也．<lb/></note>
<note xml:id="KX2a0001_hist_027-note247">〔一〕正義括地志云：「漢武帝置十三州，改梁州為益州廣漢．廣漢，今益州咎縣是也．分今河內､上黨､雲中．」然<lb/>案星經，益州，魏地，畢､觜､參之分，今河內､上黨､雲中是．未詳也．<lb/></note>
<note xml:id="KX2a0001_hist_027-note248">〔一〕集解如淳曰：「暈讀曰運．」<lb/></note>
<note xml:id="KX2a0001_hist_027-note249">〔二〕集解李奇曰：「屈，或為『尾』也．」韋昭曰：「短而直．」<lb/></note>
<note xml:id="KX2a0001_hist_027-note250">〔一〕索隱案：中道，房星之中閒也．房有四星，若人之房三閒有四表然，故曰房．南為陽閒，北為陰閒，則中道房<lb/>星之中閒也．故房是日､月､五星之行道，然黃道亦經房､心．若月行得中道，故陰陽和平；若行陰閒，多陰事；<lb/>陽閒，則人主驕恣；若歷陰星､陽星之南北太陰､太陽之道，即有大水若兵，及大旱若喪也．<lb/></note>
<note xml:id="KX2a0001_hist_027-note251">〔二〕索隱案：謂陰閒外北三尺曰陰星，又北三尺曰太陰道，則下陽星及太陽亦在陽閒之南各三尺也．<lb/></note>
<note xml:id="KX2a0001_hist_027-note252">〔三〕索隱太陰，太陽，皆道也．月行近之，故有水旱兵喪也．<lb/></note>
<note xml:id="KX2a0001_hist_027-note253">〔四〕索隱角閒天門．謂月行入角與天門，若十月犯之，當為來年四月成災；十一月，則主五月也．<lb/></note>
<note xml:id="KX2a0001_hist_027-note254">〔五〕索隱案：謂月犯房星也．四輔，房四星也．房以輔心，故曰四輔．<lb/></note>
<note xml:id="KX2a0001_hist_027-note255">〔六〕正義南河三星，北河三星，若月行北河以陰，則水､兵；南河以陽，則旱､喪也．<lb/></note>
<note xml:id="KX2a0001_hist_027-note256">〔一〕正義孟康云：「凡星入月，見月中，為星蝕月；月掩星，星滅，為月蝕星也．」<lb/></note>
<note xml:id="KX2a0001_hist_027-note257">〔二〕集解徐廣曰：「一云『食于大角』．」正義大角一星，在兩攝提閒，人君之象也．<lb/></note>
<note xml:id="KX2a0001_hist_027-note258">〔三〕索隱謂月蝕列星二十八宿，當其分地有憂．憂謂兵及喪也．<lb/></note>
<note xml:id="KX2a0001_hist_027-note259">〔一〕索隱始日謂食始起之日也．依此文計，唯有一百二十一月，與元數甚為懸校，既無太初曆術，不可得而推定．<lb/>今以漢志三統曆法計，則六月者七，五月者一，又六月者一，五月者一，凡一百三十五月而復始耳．或術家各異，<lb/>或傳寫錯謬，故此不同，無以明知也．<lb/></note>
<note xml:id="KX2a0001_hist_027-note260">〔二〕集解晉灼曰：「海外遠，甲乙日時不以占候．」<lb/></note>
<note xml:id="KX2a0001_hist_027-note261">〔一〕正義國皇星者，大而赤，類南極老人，去地三丈，如炬火．見則內外有兵喪之難．<lb/></note>
<note xml:id="KX2a0001_hist_027-note262">〔二〕集解孟康曰：「歲星之精散所為也．五星之精散為六十四變，記不盡．」<lb/></note>
<note xml:id="KX2a0001_hist_027-note263">〔三〕集解徐廣曰：「老人星也．」<lb/></note>
<note xml:id="KX2a0001_hist_027-note264">〔一〕索隱案：春秋合誠圖云「赤帝之精，象如太白，七芒」．釋名為筆星，氣有一枝，末銳似筆，亦曰筆星也．<lb/></note>
<note xml:id="KX2a0001_hist_027-note265">〔二〕集解孟康曰：「形如三足机，机上有九彗上向，熒惑之精．」<lb/></note>
<note xml:id="KX2a0001_hist_027-note266">〔一〕索隱孟康云：「星表有青氣如暈，有毛，填星之精也．」正義五殘，一名五鋒，出正東東方之分野．狀類辰<lb/>星，去地可六七丈．見則五分毀敗之徵，大臣誅亡之象．<lb/></note>
<note xml:id="KX2a0001_hist_027-note267">〔一〕集解徐廣曰：「大，一作『六』．」<lb/></note>
<note xml:id="KX2a0001_hist_027-note268">〔二〕集解孟康曰：「形如彗，九尺，太白之精．」正義大賊星者，一名六賊，出正南，南方之野．星去地可六丈，大<lb/>而赤，數動有光，出則禍合天下．<lb/></note>
<note xml:id="KX2a0001_hist_027-note269">〔一〕集解孟康曰：「星大而有尾，兩角，熒惑之精也．」正義司危者，出正西西方分野也．大如太白，去地可六<lb/>丈，見則天子以不義失國而豪傑起．<lb/></note>
<note xml:id="KX2a0001_hist_027-note270">〔一〕集解孟康曰：「青中赤表，下有二彗縱橫，亦填星之精．」漢書天文志獄漢一名咸漢．<lb/></note>
<note xml:id="KX2a0001_hist_027-note271">〔一〕集解孟康曰：「星上有三彗上出，亦填星之精．」<lb/></note>
<note xml:id="KX2a0001_hist_027-note272">〔一〕集解李奇曰：「邪音．」孟康曰：「星有兩赤彗上向，上有蓋狀如氣，下連星．」<lb/></note>
<note xml:id="KX2a0001_hist_027-note273">〔一〕集解孟康曰：「星，石也．」<lb/></note>
<note xml:id="KX2a0001_hist_027-note274">〔一〕索隱案：水生〔於〕金，散氣即水氣．河圖括地象曰「河精為天漢」也．<lb/></note>
<note xml:id="KX2a0001_hist_027-note275">〔二〕集解孟康曰：「漢，河漢也．水生於金．多，少，謂漢中星．」<lb/></note>
<note xml:id="KX2a0001_hist_027-note276">〔一〕集解孟康曰：「星有尾，旁有短彗，下有如狗形者，亦太白之精．」<lb/></note>
<note xml:id="KX2a0001_hist_027-note277">〔二〕索隱豔音也．<lb/></note>
<note xml:id="KX2a0001_hist_027-note278">〔一〕索隱一音鶴鐸，又音格宅．格，胡客反．<lb/></note>
<note xml:id="KX2a0001_hist_027-note279">〔一〕集解孟康曰：「熒惑之精也．」晉灼曰：「呂氏春秋曰其色黃上白下．」<lb/></note>
<note xml:id="KX2a0001_hist_027-note280">〔一〕集解徐廣曰：「蚩尤也．旬，一作『營』．」<lb/></note>
<note xml:id="KX2a0001_hist_027-note281">〔二〕集解李奇曰：「怒當音帑．」晉灼曰：「帑，雌也．或曰怒則色青．」<lb/></note>
<note xml:id="KX2a0001_hist_027-note282">〔一〕正義著音直略反．<lb/></note>
<note xml:id="KX2a0001_hist_027-note283">〔一〕正義春秋云「星隕如雨」是也．今吳郡西鄉見有落星石，其石天下多有也．<lb/></note>
<note xml:id="KX2a0001_hist_027-note284">〔一〕集解孟康曰：「精，明也．有赤方氣與青方氣相連，赤方中有兩黃星，青方中一黃星，凡三星合為景星．」<lb/>索隱韋昭云「精謂清朗」．漢書作「」，亦作「暒」．郭璞注三蒼云「暒，雨止無雲也」．正義景星狀如半月，<lb/>生於晦朔，助月為明．見則人君有德，明聖之慶也．<lb/></note>
<note xml:id="KX2a0001_hist_027-note285">〔一〕正義春秋元命包云：「陰陽聚為雲氣也．」釋名云：「雲猶云，衆盛也．氣猶餼然也．有聲即無形也．」<lb/></note>
<note xml:id="KX2a0001_hist_027-note286">〔二〕正義勝音升剩反．雲雨氣相敵也．兵書云：「雲或如雄雞臨城，有城必降．」<lb/></note>
<note xml:id="KX2a0001_hist_027-note287">〔一〕集解如淳曰：「摶，專也．或曰摶，徒端反．」<lb/></note>
<note xml:id="KX2a0001_hist_027-note288">〔二〕索隱遇音偶．漢書作「禺」<lb/></note>
<note xml:id="KX2a0001_hist_027-note289">〔三〕集解車通，車轍也．避漢武諱，故曰通．<lb/></note>
<note xml:id="KX2a0001_hist_027-note290">〔一〕索隱姚氏案：兵書云「營上雲氣如織，勿與戰也．」<lb/></note>
<note xml:id="KX2a0001_hist_027-note291">〔二〕索隱杓，劉氏音時酌反．說文音丁了反．許慎注淮南云「杓，引也」．<lb/></note>
<note xml:id="KX2a0001_hist_027-note292">〔三〕索隱五結反．亦作「蜺」，音同．<lb/></note>
<note xml:id="KX2a0001_hist_027-note293">〔四〕正義句音古侯反．<lb/></note>
<note xml:id="KX2a0001_hist_027-note294">〔五〕正義崔豹古今注云：「黃帝與蚩尤戰於涿鹿之野，常有五色雲氣，金枝玉葉，止於帝上，有花蘤之象，故因作華<lb/>蓋也．」京房易（兆）【飛】候云：「視四方常有大雲，五色具，其下賢人隱也．青雲潤澤蔽日在西北，為舉賢良也．」<lb/></note>
<note xml:id="KX2a0001_hist_027-note295">〔一〕正義洛書云：「有雲象人，青衣無手，在日西，天子之氣．」<lb/></note>
<note xml:id="KX2a0001_hist_027-note296">〔一〕索隱鄒云一作「弓閭」．天文志作「弓」字，音穹．蓋謂以氈為閭，崇穹然．又宋均云「穹，獸名」，亦異說也．<lb/></note>
<note xml:id="KX2a0001_hist_027-note297">〔二〕集解徐廣曰：「古作『泉』字．」<lb/></note>
<note xml:id="KX2a0001_hist_027-note298">〔三〕正義淮南子云：「土地各以類生人，是故山氣多勇，澤氣多瘖，風氣多聾，林氣多躄，木氣多傴，石氣多力，險阻<lb/>氣多壽，谷氣多痺，丘氣多狂，廟氣多仁，陵氣多貪，輕土多利足，重土多遲，清水音小，濁水音大，湍水人重，中土<lb/>多聖人．皆象其氣，皆應其類也．」<lb/></note>
<note xml:id="KX2a0001_hist_027-note299">〔一〕集解如淳曰：「蔡邕云麻田曰疇．」<lb/></note>
<note xml:id="KX2a0001_hist_027-note300">〔一〕正義卿音慶．<lb/></note>
<note xml:id="KX2a0001_hist_027-note301">〔二〕索隱音如字，一音蒙，一音亡遘反．爾雅云「天氣下地不應曰霧」，言蒙昧不明之意也．<lb/></note>
<note xml:id="KX2a0001_hist_027-note302">〔一〕集解孟康曰：「謂天裂而見物象，天開示縣象．」<lb/></note>
<note xml:id="KX2a0001_hist_027-note303">〔二〕正義趙世家幽繆王遷五年，「代地動，自樂徐以西，北至平陰，臺屋牆垣太半壞，地坼東西百三十步」．<lb/></note>
<note xml:id="KX2a0001_hist_027-note304">〔三〕集解徐廣曰：「土雍曰垘，音服．」駰案：孟康曰「谿，谷也．垘，崩也」．蘇林曰「伏，流也」．<lb/></note>
<note xml:id="KX2a0001_hist_027-note305">〔四〕俉，迎也．伯莊曰：「音五故反．」索隱俉音五故反．逢俉謂相逢而驚也．亦作「迕」，音同．「化」當為<lb/>「訛」，字之誤耳．<lb/></note>
<note xml:id="KX2a0001_hist_027-note307">〔一〕索隱謂立春日是去年四時之終卒，今年之始也．<lb/></note>
<note xml:id="KX2a0001_hist_027-note308">〔二〕正義謂正月旦歲之始，時之始，日之始，月之始，故云「四始」．言以四時之日候歲吉凶也．<lb/></note>
<note xml:id="KX2a0001_hist_027-note309">〔一〕集解孟康曰：「人姓名，作占候者．」<lb/></note>
<note xml:id="KX2a0001_hist_027-note310">〔二〕集解孟康曰：「戎菽，胡豆也．為，成也．」索隱戎叔為．韋昭云「戎叔，大豆也．為，成也」．又郭璞注爾雅<lb/>亦云「戎叔，胡豆」．孟康同也．<lb/></note>
<note xml:id="KX2a0001_hist_027-note311">〔三〕集解徐廣曰：「一無此上兩字．」<lb/></note>
<note xml:id="KX2a0001_hist_027-note312">〔四〕索隱趣音促．謂風從西北來，則戎叔成．而又有小雨，則國兵趣起也．<lb/></note>
<note xml:id="KX2a0001_hist_027-note313">〔五〕集解韋昭曰：「歲大穰．」<lb/></note>
<note xml:id="KX2a0001_hist_027-note314">〔六〕正義正月旦，欲其終一日有風有日，則一歲之中五穀豐熟，無災害也．<lb/></note>
<note xml:id="KX2a0001_hist_027-note315">〔一〕索隱比音鼻律反．數音疏矩反．謂以次數日以候一歲之雨，以知豐穰也．<lb/></note>
<note xml:id="KX2a0001_hist_027-note316">〔二〕集解孟康曰：「正月一日雨，民有一升之食；二日雨，民有二升之食；如此至七日．」<lb/></note>
<note xml:id="KX2a0001_hist_027-note317">〔三〕集解孟康曰：「月一日雨，正月水．」<lb/></note>
<note xml:id="KX2a0001_hist_027-note318">〔四〕集解孟康曰：「月三十日周天，歷二十八宿，然後可占天下．」正義案：月列宿，日、風、雲有變，占其國，并<lb/>太歲所在，則知其歲豐稔、水旱、饑饉也．<lb/></note>
<note xml:id="KX2a0001_hist_027-note319">〔五〕索隱月離于畢．案：韋昭云「離，歷也」．<lb/></note>
<note xml:id="KX2a0001_hist_027-note320">〔一〕集解孟康曰：「先冬至三日，縣土炭於衡兩端，輕重適均，冬至日陽氣至則炭重，夏至日陰氣至則土重．」晉灼<lb/>曰：「蔡邕律曆記『候鍾律權土炭，冬至陽氣應黃鍾通，土炭輕而衡仰，夏至陰氣應蕤賓通，土炭重而衡低．進退<lb/>先後，五日之中』．」<lb/></note>
<note xml:id="KX2a0001_hist_027-note321">〔二〕正義言晷景歲星行不失次，則無災異，五穀逢其昌盛；若晷景歲星行而失舍有所衝，則歲乃有殃禍災變<lb/>也．<lb/></note>
<note xml:id="KX2a0001_hist_027-note322">〔一〕索隱案：謂五紀，歲、月、日、星辰、曆數，各有一家顓學習之，故曰「五家」也．<lb/></note>
<note xml:id="KX2a0001_hist_027-note323">〔二〕正義五家，黃帝、高陽、高辛、唐虞、堯舜也．三代，夏、殷、周也．言生民以來，何曾不曆日、月、星辰，及至五<lb/>帝、三王，亦於紹繼而明天數陰陽也．<lb/></note>
<note xml:id="KX2a0001_hist_027-note324">〔一〕正義禨音機．顧野王云「禨祥，吉凶之先見也」．案：自古以來所見天變，國皆異具，所說不同，及家占物怪，用<lb/>合時應者書，其文并圖籍，凶吉並不可法則．故孔子論六經，記異事而說其所應，不書變見之蹤也．<lb/></note>
<note xml:id="KX2a0001_hist_027-note325">〔二〕正義待，須也．言天道性命，忽有志事，可傳授之則傳，其大指微妙，自在天性，不須深告語也．<lb/></note>
<note xml:id="KX2a0001_hist_027-note326">〔三〕正義著，作慮反．著，明也．言天道性命，告非其人，雖為言說，不得著明微妙，曉其意也．<lb/></note>
<note xml:id="KX2a0001_hist_027-note327">〔一〕正義左傳云蔡墨曰「少昊氏之子曰黎，為火正，號祝融」，即火行之官，知天數．<lb/></note>
<note xml:id="KX2a0001_hist_027-note328">〔二〕正義羲氏，和氏，掌天地四時之官也．<lb/></note>
<note xml:id="KX2a0001_hist_027-note329">〔三〕正義昆吾，陸終之子．虞翻云「昆吾名樊，為己姓，封昆吾」．世本云昆吾衞者也．<lb/></note>
<note xml:id="KX2a0001_hist_027-note330">〔四〕正義巫咸，殷賢臣也，本吳人，冢在蘇州常熟海隅山上．子賢，亦在此也．<lb/></note>
<note xml:id="KX2a0001_hist_027-note331">〔五〕正義史佚，周武王時太史尹佚也．萇弘，周靈王時大夫也．<lb/></note>
<note xml:id="KX2a0001_hist_027-note332">〔六〕正義裨竈，鄭大夫也．<lb/></note>
<note xml:id="KX2a0001_hist_027-note333">〔七〕集解徐廣曰：「或曰甘公名德也，本是魯人．」正義七錄云楚人，戰國時作天文星占八卷．<lb/></note>
<note xml:id="KX2a0001_hist_027-note334">〔八〕正義莫葛反．<lb/></note>
<note xml:id="KX2a0001_hist_027-note335">〔九〕正義七錄云石申，魏人，戰國時作天文八卷也．<lb/></note>
<note xml:id="KX2a0001_hist_027-note336">〔一〕索隱三五謂三十歲一小變，五百歲一大變．<lb/></note>
<note xml:id="KX2a0001_hist_027-note337">〔一〕正義謂從隱公元年至哀公十四年獲麟也．隱公十一年，桓公十八年，莊公三十二年，閔公二年，僖公三十三<lb/>年，文公十八年，宣公十八年，成公十八年，襄公三十一年，昭公三十二年，定公十五年，哀公十四年：凡二百四十<lb/>二年也．<lb/></note>
<note xml:id="KX2a0001_hist_027-note338">〔二〕正義謂隱公三年二月乙巳；桓公三年七月壬辰朔，十七年十月朔；莊公十八年三月朔，二十五年六月辛未<lb/>朔，二十六年十二月癸亥朔，三十年九月庚午朔；僖公五年九月戊申朔，十二年三月庚午朔，十五年五月朔；<lb/>文公元年二月癸亥朔，十五年六月辛卯朔；宣公八年七月庚子朔，十年四月丙辰朔，十七年六月癸卯朔；成公<lb/>十六年六月丙辰朔，十七年七月丁巳朔；襄公十四年二月乙未朔，十五年八月丁巳朔，二十年十月丙辰朔，二十<lb/>一年九月庚戌朔，十月庚辰朔，二十三年二月癸酉朔，二十四年七月甲子朔，八月癸巳朔，二十七年十二月乙<lb/>亥朔；昭公七年四月甲辰朔，十五年六月丁巳朔，十七年六月甲戌朔，二十一年七月壬午朔，二十二年十二月癸<lb/>酉朔，二十四年五月乙未朔，三十年十二月辛亥朔；定公五年三月辛亥朔，十二年十一月丙寅朔，十五年八月庚<lb/>辰朔：凡蝕三十六也．<lb/></note>
<note xml:id="KX2a0001_hist_027-note339">〔三〕正義謂文公十四年七月有星入于北斗，昭公十七年冬有星孛于大辰，哀公十三年有星孛于東方．<lb/></note>
<note xml:id="KX2a0001_hist_027-note340">〔四〕正義謂僖公十六年正月戊申朔，隕石于宋五也．<lb/></note>
<note xml:id="KX2a0001_hist_027-note341">〔五〕集解徐廣曰：「一作『征』．」<lb/></note>
<note xml:id="KX2a0001_hist_027-note342">〔六〕正義趙岐注孟子云齊桓、晉文、秦穆、宋襄、楚莊也．<lb/></note>
<note xml:id="KX2a0001_hist_027-note343">〔七〕正義秦祖非子初邑於秦，地在西戎．楚子鬻熊始封丹陽，荊蠻．吳太伯居吳，周章因封吳，號句吳．越祖少康<lb/>之子初封於越，以守禹祀，地稱東越．皆戎夷之地，故言夷狄也．後秦穆、楚莊、吳闔閭、越句踐皆得封為伯也．<lb/></note>
<note xml:id="KX2a0001_hist_027-note344">〔八〕正義周安王二十三年，齊康公卒，田和并齊而立為齊侯．<lb/></note>
<note xml:id="KX2a0001_hist_027-note345">〔九〕正義周安王二十六年，魏武侯､韓文侯、趙敬侯共滅晉靜而三分其地．<lb/></note>
<note xml:id="KX2a0001_hist_027-note346">〔一０〕正義王，于放反．謂漢孝景三年，吳王濞、楚王戊、趙王遂、濟南王辟光、淄川王賢、膠東王雄渠也．<lb/></note>
<note xml:id="KX2a0001_hist_027-note347">〔一一〕正義淩雜，交亂也．米鹽，細碎也．言皋、唐、甘、石等因時務論其書傳中災異所記錄者，故其占驗交亂細碎．<lb/>其語在漢書五行志中也．<lb/></note>
<note xml:id="KX2a0001_hist_027-note348">〔一〕正義二十八舍，謂東方角、亢、氐、房、心、尾、箕；北方斗、牛、女、虛、危、室、壁；西方奎、婁、胃、昴、畢、觜、<lb/>參；南方井、鬼、柳、星、張、翼、軫．星經云：「角、亢，鄭之分野，兗州；氐、房、心，宋之分野，豫州；尾、箕，燕之<lb/>分野，幽州；南斗、牽牛，吳、越之分野，揚州；須女、虛，齊之分野，青州；危、室、壁，衞之分野，并州；奎、婁，魯<lb/>之分野，徐州；胃、昴，趙之分野，冀州；畢、觜、參，魏之分野，益州；東井、輿鬼，秦之分野，雍州；柳、星、張，周<lb/>之分野，三河；翼、軫，楚之分野，荊州也．」<lb/></note>
<note xml:id="KX2a0001_hist_027-note349">〔二〕正義言北斗所建秉十二辰，兼十二州，二十八宿，自古所用，從來久遠矣．<lb/></note>
<note xml:id="KX2a0001_hist_027-note350">〔三〕正義太白、狼、弧，皆西方之星，故秦占候也．<lb/></note>
<note xml:id="KX2a0001_hist_027-note351">〔四〕正義熒惑、鳥衡，皆南方之星，故吳、楚之占候也．鳥衡，柳星也．一本作「注張」也．<lb/></note>
<note xml:id="KX2a0001_hist_027-note352">〔五〕正義辰星、虛、危，皆北方之星，故燕、齊占候也．<lb/></note>
<note xml:id="KX2a0001_hist_027-note353">〔六〕正義歲星、房、心，皆東方之星，故宋、鄭占候也．<lb/></note>
<note xml:id="KX2a0001_hist_027-note354">〔七〕正義辰星、參､罰，皆北方西方之星，故晉占候也．<lb/></note>
<note xml:id="KX2a0001_hist_027-note355">〔一〕正義河，黃河也．山，華山也．從華山及黃河以南為中國也．<lb/></note>
<note xml:id="KX2a0001_hist_027-note356">〔二〕正義爾雅云「九夷，八狄，七戎，六蠻，謂之四海之內」．中國，從河山東南為陽也．<lb/></note>
<note xml:id="KX2a0001_hist_027-note357">〔三〕正義日，人質反．填音鎮．日，陽也．歲星屬東方，熒惑屬南方，填星屬中央，皆在南及東，為陽也．<lb/></note>
<note xml:id="KX2a0001_hist_027-note358">〔四〕正義天街二星，主畢、昴，主國界也．街南為華夏之國，街北為夷狄之國，則畢星主陽．<lb/></note>
<note xml:id="KX2a0001_hist_027-note359">〔五〕正義貉音陌．氏音支．從河山西北及秦、晉為陰也．<lb/></note>
<note xml:id="KX2a0001_hist_027-note360">〔六〕正義月，陰也．太白屬西方，辰星屬北方，皆在北及西，為陰也．<lb/></note>
<note xml:id="KX2a0001_hist_027-note361">〔七〕正義天街星北為夷狄之國，則昴星主之，陰也．<lb/></note>
<note xml:id="KX2a0001_hist_027-note362">〔八〕正義言中國山及川東北流行，若南山首在崑崙蔥嶺，東北行，連隴山至南山、華山，渡河東北盡碣石山．黃河<lb/>首起崑崙山；渭水、岷江發源出隴山：皆東北東入渤海也．<lb/></note>
<note xml:id="KX2a0001_hist_027-note363">〔九〕集解韋昭曰：「秦晉西南維之北為陰，猶與胡、貉引弓之民同，故好用兵．」<lb/></note>
<note xml:id="KX2a0001_hist_027-note364">〔一０〕正義主猶領也，入也．星經云「太白在北，月在南，中國敗；太白在南，月在北，中國不敗也」．是胡貉數侵掠<lb/>之也．<lb/></note>
<note xml:id="KX2a0001_hist_027-note365">〔一一〕正義更，格行反，下同．星經云：「辰星不出，太白為客；辰星出，太白為主人．辰星、太白不相從，雖有軍不<lb/>戰．辰星出東方，太白出西方，若辰星出西方，太白出東方，為『格野』，雖有兵不戰；合宿乃戰．辰星入太白中<lb/>五日，及入而上出，破軍殺將，客勝；不出，客亡地．視旗所指．」<lb/></note>
<note xml:id="KX2a0001_hist_027-note366">〔一二〕索隱必視熒惑之所在．此據春秋緯文耀鉤，故言「故曰」．<lb/></note>
<note xml:id="KX2a0001_hist_027-note367">〔一〕正義謂從秦始皇十六年起兵滅韓，至漢高祖五年滅項羽，則三十六年矣．<lb/></note>
<note xml:id="KX2a0001_hist_027-note368">〔二〕集解蘇林曰：「駘音臺，登躡也．」<lb/></note>
<note xml:id="KX2a0001_hist_027-note369">〔一〕索隱漢高祖之七年．<lb/></note>
<note xml:id="KX2a0001_hist_027-note370">〔二〕索隱案：天文志「其占者畢、昴閒天街也．街北，胡也．街南，中國也．昴為匈奴；參為趙；畢為邊兵．是歲<lb/>高祖自將兵擊匈奴，至平城，為冒頓所圍，七日乃解」．則天象有若符契．七重，主七日也．<lb/></note>
<note xml:id="KX2a0001_hist_027-note371">〔三〕正義元光元年，太中大夫衞青等伐匈奴；元狩二年，冠軍侯霍去病等擊胡；元鼎五年，衞尉路博德等破南<lb/>越；及韓說破東越，并破西南夷，開十餘郡；元年，樓船將軍楊僕擊朝鮮也．<lb/></note>
<note xml:id="KX2a0001_hist_027-note372">〔四〕正義南斗為吳、越之分野．<lb/></note>
<note xml:id="KX2a0001_hist_027-note373">〔五〕索隱音佩，即孛星也．<lb/></note>
<note xml:id="KX2a0001_hist_027-note374">〔六〕索隱案：天文志「武帝元封之中，星孛于河戍，其占曰『南戍為越門，北戍為胡門』．其後漢兵擊拔朝鮮，以為<lb/>樂浪、玄菟郡．朝鮮在海中，越之象，居北方，胡之域也」．其河戍即南河､北河也．<lb/></note>
<note xml:id="KX2a0001_hist_027-note375">〔七〕正義招搖一星，次北斗杓端，主胡兵也．占：角變，則兵革大行．<lb/></note>
<note xml:id="KX2a0001_hist_027-note376">〔八〕索隱力角反．犖犖，大事分明也．<lb/></note>
<note xml:id="KX2a0001_hist_027-note377">〔一〕集解孟康曰：「日月無光曰薄．京房易傳曰『日赤黃為薄』．或曰不交而蝕曰薄．」韋昭曰：「氣往迫之為薄，虧<lb/>毀為蝕．」<lb/></note>
<note xml:id="KX2a0001_hist_027-note378">〔一〕正義中宮也．<lb/></note>
<note xml:id="KX2a0001_hist_027-note379">〔二〕正義東宮也．<lb/></note>
<note xml:id="KX2a0001_hist_027-note380">〔三〕正義南宮也<lb/></note>
<note xml:id="KX2a0001_hist_027-note381">〔四〕正義西宮也．<lb/></note>
<note xml:id="KX2a0001_hist_027-note382">〔五〕正義北宮也．<lb/></note>
<note xml:id="KX2a0001_hist_027-note383">〔六〕正義五官列宿部內之星也<lb/></note>
<note xml:id="KX2a0001_hist_027-note384">〔七〕集解孟康曰：「闊狹，若三台星相去遠近．」<lb/></note>
<note xml:id="KX2a0001_hist_027-note385">〔八〕集解徐廣曰：「木、火、土三星若合，是謂驚位絕行．」<lb/></note>
<note xml:id="KX2a0001_hist_027-note386">〔九〕正義言水、火、金、木、土五星佐天行德也．<lb/></note>
<note xml:id="KX2a0001_hist_027-note387">〔一０〕正義五星行南北為經，東西為緯也．<lb/></note>
<note xml:id="KX2a0001_hist_027-note389">【天】人之符．此五者，天之感動．為天數者，必通三五．〔二〕終始古今，深觀時變，察其精<lb/>粗，則天官備矣．<lb/></note>
<note xml:id="KX2a0001_hist_027-note388">〔一〕集解徐廣曰：「適者，災變咎徵也．」李斐曰：「適，見災于天．劉向以為日、月蝕及星逆行，非太平之常．自周<lb/>衰以來，人事多亂，故天文應之遂變耳．」駰案：孟康曰「暈，日旁氣也．適，日之將食，先有黑氣之變」．<lb/></note>
<note xml:id="KX2a0001_hist_027-note389">〔二〕索隱案：三謂三辰，五謂五星．<lb/>起．〔三〕風從西北來，必以庚、辛．一秋中，五至，大赦；三至，小赦．白帝行德，以正月<lb/>二十日、二十一日，月暈圍，常大赦載，謂有太陽也．一曰：〔四〕白帝行德，畢、昴為之<lb/>圍．圍三暮，德乃成；〔五〕不三暮，及圍不合，德不成．二曰：以辰圍，不出其旬．黑帝<lb/>行德，天關為之動．〔六〕天行德，天子更立年；〔七〕不德，風雨破石．三能、三衡者，天廷<lb/>也．〔八〕客星出天廷，有奇令．<lb/></note>
<note xml:id="KX2a0001_hist_027-note390">〔一〕索隱案：謂王者行春令，布德澤，被天下，應靈威仰之帝，而天門為之開，以發德化也．天門，即左右角閒也．<lb/>正義為，于偽反，下同．蒼帝，東方靈威仰之帝也．春，萬物開發，東作起，則天發其德化，天門為之開也．<lb/></note>
<note xml:id="KX2a0001_hist_027-note391">〔二〕索隱亦謂王者行德，以應火精之帝．謂舉大禮，封諸侯之地，則是赤帝行德．夏陽，主舒散，故天牢為之空，則<lb/>人主當赦宥也．正義赤帝，南方赤熛怒之帝也．夏萬物茂盛，功作大興，則天施德惠，天牢為之空虛也．天<lb/>牢六星，在北斗魁下，不對中台，主秉禁暴，亦貴人之牢也．<lb/></note>
<note xml:id="KX2a0001_hist_027-note392">〔三〕正義黃帝，中央含樞紐之帝．季夏萬物盛大，則當大赦，含養羣品也．<lb/></note>
<note xml:id="KX2a0001_hist_027-note393">〔四〕索隱一曰，二曰，案謂星家之異說，太史公兼記之耳．<lb/></note>
<note xml:id="KX2a0001_hist_027-note394">〔五〕正義白帝，西方白招矩之帝也．秋萬物咸成，則暈圍畢、昴三暮，帝德乃成也．<lb/></note>
<note xml:id="KX2a0001_hist_027-note395">〔六〕正義黑帝，北方叶光紀之帝也．冬萬物閉藏，為之動，為之開閉也．天關一星，在五車南，畢西北，為天門，日、<lb/>月、五星所道，主邊事，亦為限隔內外，障絕往來，禁道之作違者．占：芒，角，有兵起；五星守之，主貴人多死<lb/>也．<lb/></note>
<note xml:id="KX2a0001_hist_027-note396">〔七〕索隱案：天，謂北極，紫微宮也．言王者當天心，則北辰有光耀，是行德也．北辰光耀，則天子更立年也．<lb/></note>
<note xml:id="KX2a0001_hist_027-note397">〔八〕索隱上云「南宮朱鳥，權衡，衡，太微，三光之廷」，則三衡者即太微也．其謂之三者，為日、月、五星也．然斗<lb/>第六第五星亦名衡，又參三星亦名衡，然並不為天廷也．正義晉書天文志云：「三台，主開德宣符也，所以和<lb/>陰陽而理萬物也．三衡者，北斗魁四星為璇璣，杓三星為玉衡，人君之象，號令主也．又太微，天子宮庭也．太<lb/>微為衡，衡主平也，為天庭理，法平辭理也．」案：言三台、三衡者，皆天帝之庭，號令舒散平理也，故言三台、三<lb/>衡．言若有客星出三台、三衡之廷，必有奇異教令也．<lb/></note>
<note xml:id="KX2a0001_hist_027-note392">【索隱述贊】在天成象，有同影響．觀文察變，其來自往．天官既書，太史攸掌．雲物必記，星辰可仰．<lb/>盈縮匪，應驗無爽．至哉玄監，云誰欲！<lb/><lb/></note>
</div>
</div>