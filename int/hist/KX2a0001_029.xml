<div xmlns='http://www.tei-c.org/ns/1.0'  xml:id='KX2a0001_hist_029'>
<div><head>史記卷二十九<lb/></head>
<p xml:id='SHIJI_ZHSJ_029-1405a-2'>河渠書第七<lb/></p>
<p xml:id='SHIJI_ZHSJ_029-1405a-3'>夏書曰：禹抑洪水十三年，過家不入門．<ref type="note" target="#KX2a0001_hist_029-note1" n="〔一〕"/>陸行載車，水行載舟，泥行蹈毳，山行即<lb/>橋．<ref type="note" target="#KX2a0001_hist_029-note2" n="〔二〕"/>以別九州，隨山浚川，任土作貢．通九道，陂九澤，<ref type="note" target="#KX2a0001_hist_029-note3" n="〔三〕"/>度九山．<ref type="note" target="#KX2a0001_hist_029-note4" n="〔四〕"/>然河菑衍溢，害<lb/>中國也尤甚．唯是為務．故道河自積石歷龍門，<ref type="note" target="#KX2a0001_hist_029-note5" n="〔五〕"/>南到華陰，<ref type="note" target="#KX2a0001_hist_029-note6" n="〔六〕"/>東下砥柱，<ref type="note" target="#KX2a0001_hist_029-note7" n="〔七〕"/>及孟津､<ref type="note" target="#KX2a0001_hist_029-note8" n="〔八〕"/><lb/>雒汭，至于大邳．<ref type="note" target="#KX2a0001_hist_029-note9" n="〔九〕"/>於是禹以為河所從來者高，水湍悍，<ref type="note" target="#KX2a0001_hist_029-note10" n="〔一０〕"/>難以行平地，數為敗，乃厮二<lb/>渠以引其河．<ref type="note" target="#KX2a0001_hist_029-note11" n="〔一一〕"/>北載之高地，過降水，<ref type="note" target="#KX2a0001_hist_029-note12" n="〔一二〕"/>至于大陸，<ref type="note" target="#KX2a0001_hist_029-note13" n="〔一三〕"/>播為九河，<ref type="note" target="#KX2a0001_hist_029-note14" n="〔一四〕"/>同為逆河，入于勃<lb/>海<ref type="note" target="#KX2a0001_hist_029-note15" n="〔一五〕"/>九川既疏，九澤既灑，諸夏艾安，功施于三代．<lb/><lb/></p>
<p xml:id='SHIJI_ZHSJ_029-1407a-6'>自是之後，滎陽下引河東南為鴻溝，<ref type="note" target="#KX2a0001_hist_029-note16" n="〔一〕"/>以通宋､鄭､陳､蔡､曹､衞，與濟､汝､淮､泗會．<lb/>于楚，西方則通渠漢水､雲夢之野，東方則通（(鴻)）溝江淮之閒．於吳，則通渠三江､五湖．<ref type="note" target="#KX2a0001_hist_029-note17" n="〔二〕"/><lb/>於齊，則通菑濟之閒．於蜀，蜀守冰<ref type="note" target="#KX2a0001_hist_029-note18" n="〔三〕"/>鑿離碓，<ref type="note" target="#KX2a0001_hist_029-note19" n="〔四〕"/>辟沫水之害，<ref type="note" target="#KX2a0001_hist_029-note20" n="〔五〕"/>穿二江成都之中．<ref type="note" target="#KX2a0001_hist_029-note21" n="〔六〕"/><lb/>此渠皆可行舟，有餘則用溉，百姓饗其利．至于所過，往往引其水益用溉田疇之渠，以萬<lb/>億計，然莫足數也．<lb/></p>
<p xml:id='SHIJI_ZHSJ_029-1408a-8'>西門豹引漳水溉鄴，<ref type="note" target="#KX2a0001_hist_029-note22" n="〔一〕"/>以富魏之河內．<lb/></p>
<p xml:id='SHIJI_ZHSJ_029-1408a-9'>而韓聞秦之好興事，欲罷之，毋令東伐，<ref type="note" target="#KX2a0001_hist_029-note23" n="〔一〕"/>乃使水工鄭國<ref type="note" target="#KX2a0001_hist_029-note24" n="〔二〕"/>閒說秦，令鑿涇水自中山<lb/>西邸瓠口為渠，<ref type="note" target="#KX2a0001_hist_029-note25" n="〔三〕"/>並北山東注洛<ref type="note" target="#KX2a0001_hist_029-note26" n="〔四〕"/>三百餘里，欲以溉田．中作而覺，秦欲殺鄭國．鄭國<lb/>曰：「始臣為閒，然渠成亦秦之利也．」<ref type="note" target="#KX2a0001_hist_029-note27" n="〔五〕"/>秦以為然，卒使就渠．渠就，用注填閼之水，溉澤<lb/>鹵之地四萬餘頃，<ref type="note" target="#KX2a0001_hist_029-note28" n="〔六〕"/>收皆畝一鐘．於是關中為沃野，無凶年，秦以富彊，卒并諸侯，因命曰<lb/>鄭國渠．<lb/></p>
<p xml:id='SHIJI_ZHSJ_029-1409a-11'>漢興三十九年，孝文時河決酸棗，東潰金隄，<ref type="note" target="#KX2a0001_hist_029-note29" n="〔一〕"/>於是東郡大興卒塞之．<lb/></p>
<p xml:id='SHIJI_ZHSJ_029-1409a-12'>其後四十有餘年，今天子元光之中，而河決於瓠子，東南注鉅野，<ref type="note" target="#KX2a0001_hist_029-note30" n="〔一〕"/>通於淮､泗．於是<lb/>天子使汲黯､鄭當時興人徒塞之，輒復壞．是時武安侯田蚡為丞相，其奉邑食鄃．<ref type="note" target="#KX2a0001_hist_029-note31" n="〔二〕"/>鄃居<lb/>河北，河決而南則鄃無水菑，邑收多．蚡言於上曰：「江河之決皆天事，未易以人力為彊塞，<lb/>塞之未必應天．」而望氣用數者亦以為然．於是天子久之不事復塞也．<lb/></p>
<p xml:id='SHIJI_ZHSJ_029-1409a-13'>是時鄭當時為大農，言曰：「異時關東漕粟從渭中上，度六月而罷，而漕水道九百餘里，<lb/>時有難處．引渭穿渠起長安，並南山下，至河三百餘里，徑，易漕，度可令三月罷；而渠下<lb/>民田萬餘頃，又可得以溉田：此損漕省卒，而益肥關中之地，得穀．」天子以為然，令齊人水<lb/>工徐伯表，<ref type="note" target="#KX2a0001_hist_029-note32" n="〔一〕"/>悉發卒<ref type="note" target="#KX2a0001_hist_029-note33" n="〔二〕"/>數萬人穿漕渠，三歲而通．通，以漕，大便利．其後漕稍多，而渠<lb/>下之民頗得以溉田矣．<lb/></p>
<p xml:id='SHIJI_ZHSJ_029-1410a-15'>其後河東守番係<ref type="note" target="#KX2a0001_hist_029-note34" n="〔一〕"/>言：「漕從山東西，<ref type="note" target="#KX2a0001_hist_029-note35" n="〔二〕"/>歲百餘萬石，更砥柱之限，敗亡甚多，而亦煩<lb/>費．穿渠引汾<ref type="note" target="#KX2a0001_hist_029-note36" n="〔三〕"/>溉皮氏､汾陰下，<ref type="note" target="#KX2a0001_hist_029-note37" n="〔四〕"/>引河溉汾陰､蒲坂下，度可得五千頃．五千頃故盡<lb/>河壖[⿱𠫓廾]地，<ref type="note" target="#KX2a0001_hist_029-note38" n="〔五〕"/>民茭牧其中耳，<ref type="note" target="#KX2a0001_hist_029-note39" n="〔六〕"/>今溉田之，度可得穀二百萬石以上．穀從渭上，與關中無<lb/>異，而砥柱之東可無復漕．」天子以為然，發卒數萬人作渠田．數歲，河移徙，渠不利，則田<lb/>者不能償種．久之，河東渠田廢，予越人，令少府以為稍入．<ref type="note" target="#KX2a0001_hist_029-note40" n="〔七〕"/><lb/></p>
<p xml:id='SHIJI_ZHSJ_029-1411a-17'>其後人有上書欲通襃斜道<ref type="note" target="#KX2a0001_hist_029-note41" n="〔一〕"/>及漕事，下御史大夫張湯．湯問其事，因言：「抵蜀從故<lb/>道，<ref type="note" target="#KX2a0001_hist_029-note42" n="〔二〕"/>故道多阪，回遠．今穿襃斜道，少阪，近四百里；而襃水通沔，斜水通渭，皆可以行<lb/>船漕．漕從南陽<ref type="note" target="#KX2a0001_hist_029-note43" n="〔三〕"/>上沔入襃，襃之絕水至斜，閒百餘里，以車轉，從斜下下渭．如此，漢中<lb/>之穀可致，山東從沔無限，<ref type="note" target="#KX2a0001_hist_029-note44" n="〔四〕"/>便於砥柱之漕．且襃斜材木竹箭之饒，擬於巴蜀．」天子以<lb/>為然，拜湯子卬為漢中守，發數萬人作襃斜道五百餘里．道果便近，而水湍石，<ref type="note" target="#KX2a0001_hist_029-note45" n="〔五〕"/>不可<lb/>漕．<lb/></p>
<p xml:id='SHIJI_ZHSJ_029-1412a-19'>其後莊熊羆言：「臨晉<ref type="note" target="#KX2a0001_hist_029-note46" n="〔一〕"/>民願穿洛以溉重泉<ref type="note" target="#KX2a0001_hist_029-note47" n="〔二〕"/>以東萬餘頃故鹵地．誠得水，可令畝<lb/>十石．」於是為發卒萬餘人穿渠，自徵<ref type="note" target="#KX2a0001_hist_029-note48" n="〔三〕"/>引洛水至商顏山下．<ref type="note" target="#KX2a0001_hist_029-note49" n="〔四〕"/>岸善崩，<ref type="note" target="#KX2a0001_hist_029-note50" n="〔五〕"/>乃鑿井，深者<lb/>四十餘丈．往往為井，井下相通行水．水穨以絕商顏，<ref type="note" target="#KX2a0001_hist_029-note51" n="〔六〕"/>東至山嶺十餘里閒．井渠之生<lb/>自此始．穿渠得龍骨，<ref type="note" target="#KX2a0001_hist_029-note52" n="〔七〕"/>故名曰龍首渠．作之十餘歲，渠頗通，猶未得其饒．<lb/></p>
<p xml:id='SHIJI_ZHSJ_029-1412a-20'>自河決瓠子後二十餘歲，歲因以數不登，而梁楚之地尤甚．天子既封禪巡祭山川，其<lb/>明年，旱，乾封少雨．天子乃使汲仁､郭昌發卒數萬人塞瓠子決．於是天子已用事萬里<lb/>沙，<ref type="note" target="#KX2a0001_hist_029-note53" n="〔一〕"/>則還自臨決河，沈白馬玉璧于河，令羣臣從官自將軍已下皆負薪窴決河．是時東郡<lb/>燒草，以故薪柴少，而下淇園之竹<ref type="note" target="#KX2a0001_hist_029-note54" n="〔二〕"/>以為楗．<ref type="note" target="#KX2a0001_hist_029-note55" n="〔三〕"/><lb/></p>
<p xml:id='SHIJI_ZHSJ_029-1413a-22'>天子既臨河決，悼功之不成，乃作歌曰：「瓠子決兮將柰何？晧晧旰旰兮閭殫為河！<ref type="note" target="#KX2a0001_hist_029-note56" n="〔一〕"/><lb/>殫為河兮地不得寧，功無已時兮吾山平．<ref type="note" target="#KX2a0001_hist_029-note57" n="〔二〕"/>吾山平兮鉅野溢，<ref type="note" target="#KX2a0001_hist_029-note58" n="〔三〕"/>魚沸鬱兮柏冬日．<ref type="note" target="#KX2a0001_hist_029-note59" n="〔四〕"/>延<lb/>道弛兮離常流，<ref type="note" target="#KX2a0001_hist_029-note60" n="〔五〕"/>蛟龍騁兮方遠遊．歸舊川兮神哉沛，<ref type="note" target="#KX2a0001_hist_029-note61" n="〔六〕"/>不封禪兮安知外！為我謂河伯<lb/>兮何不仁，泛濫不止兮愁吾人？齧桑浮兮淮､泗滿，<ref type="note" target="#KX2a0001_hist_029-note62" n="〔七〕"/>久不反兮水維緩．」一曰：「河湯湯<lb/>兮激潺湲，北渡污兮浚流難．搴長茭兮沈美玉，<ref type="note" target="#KX2a0001_hist_029-note63" n="〔八〕"/>河伯許兮薪不屬．<ref type="note" target="#KX2a0001_hist_029-note64" n="〔九〕"/>薪不屬兮衞人罪，<lb/>燒蕭條兮噫乎何以禦水！穨林竹兮楗石菑，<ref type="note" target="#KX2a0001_hist_029-note65" n="〔一０〕"/>宣房塞兮萬福來．」於是卒塞瓠子，築宮其<lb/>上，名曰宣房宮．而道河北行二渠，復禹舊迹，而梁､楚之地復寧，無水災．<lb/></p>
<p xml:id='SHIJI_ZHSJ_029-1414a-24'>自是之後，用事者爭言水利．朔方､西河､河西､酒泉皆引河及川谷以溉田；而關中輔<lb/>渠､靈軹<ref type="note" target="#KX2a0001_hist_029-note66" n="〔一〕"/>引堵水；<ref type="note" target="#KX2a0001_hist_029-note67" n="〔二〕"/>汝南､九江引淮；東海引鉅定；<ref type="note" target="#KX2a0001_hist_029-note68" n="〔三〕"/>泰山下引汶水：皆穿渠為溉<lb/>田，各萬餘頃．佗小渠披山通道者，不可勝言．然其著者在宣房．<lb/></p>
<p xml:id='SHIJI_ZHSJ_029-1415a-26'>太史公曰：余南登廬山，觀禹疏九江，遂至于會稽太湟，<ref type="note" target="#KX2a0001_hist_029-note69" n="〔一〕"/>上姑蘇，望五湖；東闚洛<lb/>汭､大邳，迎河，行淮､泗､濟､漯洛渠；西瞻蜀之岷山及離碓；北自龍門至于朔方．曰：甚<lb/>哉，水之為利害也！余從負薪塞宣房，悲瓠子之詩而作河渠書．<ref type="note" target="#KX2a0001_hist_029-note70" n="〔二〕"/><lb/><ref type="note" target="#KX2a0001_hist_029-note71" n="贊"/></p>
</div>
<div type="notes">
<note xml:id="KX2a0001_hist_029-note0"></note>
<note xml:id="KX2a0001_hist_029-note1">〔一〕索隱抑音憶．抑者，遏也．洪水滔天，故禹遏之，不令害人也．漢書溝洫志作「堙」．堙，抑，皆塞也．<lb/></note>
<note xml:id="KX2a0001_hist_029-note2">〔二〕集解徐廣曰：「橋，近遙反．一作『』．，直轅車也，音己足反．尸子曰『山行乘樏』．音力追反．又曰『行塗<lb/>以楯，行險以樶，行沙以軌』．又曰『乘風車』．音去喬反．」索隱毳字亦作「橇」，同音昌芮反．注以樶，子芮<lb/>反，又子絕反，與蕝音同．<lb/></note>
<note xml:id="KX2a0001_hist_029-note3">〔三〕正義顏師古云：「通九州之道，及障遏其澤也．」<lb/></note>
<note xml:id="KX2a0001_hist_029-note4">〔四〕正義度，田洛反．釋名云「山者，產也」．治水以志九州山澤所生物產，言於地所宜，商而度之，以制貢賦也．<lb/></note>
<note xml:id="KX2a0001_hist_029-note5">〔五〕正義在同州韓城縣北五十里，為鑿廣八十步．<lb/></note>
<note xml:id="KX2a0001_hist_029-note6">〔六〕正義華陰縣也．魏之陰晉，秦惠文王更名寧秦，漢高帝改曰華陰也．<lb/></note>
<note xml:id="KX2a0001_hist_029-note7">〔七〕正義厎柱山俗名三門山，在硤石縣東北五十里，在河之中也．<lb/></note>
<note xml:id="KX2a0001_hist_029-note8">〔八〕正義在洛州河陽縣南門外也．<lb/></note>
<note xml:id="KX2a0001_hist_029-note9">〔九〕正義孔安國云：「山再成曰邳．」按：在衞州黎陽縣南七里是也．<lb/></note>
<note xml:id="KX2a0001_hist_029-note10">〔一０〕集解韋昭曰：「湍，疾；悍，強也．」<lb/></note>
<note xml:id="KX2a0001_hist_029-note11">〔一一〕集解漢書音義曰：「厮，分也．二渠，其一出貝丘西南二折者也，其一則漯川．」索隱厮，漢書作「釃」，史記<lb/>舊本亦作「灑」，字從水．按：韋昭云「疏決為釃」，字音疏跬反．厮，即分其流泄其怒是也．又按：二渠，其一即<lb/>漯川，其二王莽時遂空也．<lb/></note>
<note xml:id="KX2a0001_hist_029-note12">〔一二〕正義降水源出潞州屯留縣西南方山東北．<lb/></note>
<note xml:id="KX2a0001_hist_029-note13">〔一三〕正義大陸澤在邢州及趙州界，一名廣河澤，一名鉅鹿澤也．<lb/></note>
<note xml:id="KX2a0001_hist_029-note14">〔一四〕正義言過降水及大陸水之口，至冀州分為九河．<lb/></note>
<note xml:id="KX2a0001_hist_029-note15">〔一五〕集解瓚曰：「禹貢云『夾石碣石入于海』，然則河口之入海乃在碣石也．武帝元光二年，河徙東郡，更注勃海．<lb/>禹之時不注勃海也．」<lb/></note>
<note xml:id="KX2a0001_hist_029-note16">〔一〕索隱楚漢中分之界，文穎云即今官渡水也．蓋為二渠：一南經陽武，為官渡水；一東經大梁城，即鴻溝，今<lb/>之汴河是也．<lb/></note>
<note xml:id="KX2a0001_hist_029-note17">〔二〕集解韋昭曰：「五湖，湖名耳，實一湖，今太湖是也，在吳西南．」索隱三江，按地理志北江從會稽毗陵縣北<lb/>東入海，中江從丹陽蕪湖縣東北至會稽陽羨縣東入海，南江從會稽吳縣南東入海，故禹貢有北江､中江也．五湖<lb/>者，郭璞江賦云具區､洮滆，彭蠡､青草､洞庭是也．又云太湖周五百里，故曰五湖．<lb/></note>
<note xml:id="KX2a0001_hist_029-note18">〔三〕集解漢書曰：「冰姓李．」<lb/></note>
<note xml:id="KX2a0001_hist_029-note19">〔四〕集解晉灼曰：「古『堆』字也．<lb/></note>
<note xml:id="KX2a0001_hist_029-note20">〔五〕索隱辟音避．沫音末．按：說文云「沫水出蜀西南徼外，與青衣合，東南入江」也．<lb/></note>
<note xml:id="KX2a0001_hist_029-note21">〔六〕正義括地志云：「大江一名汶江，一名管橋水，一名清江，亦名水江，西南自溫江縣界流來．」又云：「郫江一名<lb/>成都江，一名市橋江，亦名中日江，亦曰內江，西北自新繁縣界流來．二江並在益州成都縣界．任豫益州記云<lb/>『二江者，郫江､流江也』．風俗通云『秦昭王使李冰為蜀守，開成都縣兩江，溉田萬頃．神須取女二人以為婦，冰<lb/>自以女與神為婚，徑至祠勸神酒，酒杯澹澹，因厲聲責之，因忽不見．良久，有兩蒼牛鬬於江岸，有閒，輒還，流汗<lb/>謂官屬曰：「吾鬬疲極，不當相助耶？南向腰中正白者，我綬也．」主簿刺殺北面者，江神遂死』．華陽國志云『蜀<lb/>時濯錦流江中，則鮮明也』．」<lb/></note>
<note xml:id="KX2a0001_hist_029-note22">〔一〕正義括地志云：「漳水一名濁漳水，源出潞州長子縣西力黃山．地理志云濁漳水在長子鹿谷山，東至鄴，入清<lb/>漳．」按：力黃､鹿谷二山，北鹿也．鄴，相州之縣也．<lb/></note>
<note xml:id="KX2a0001_hist_029-note23">〔一〕集解如淳曰：「欲罷勞之，息秦伐韓之計．」<lb/></note>
<note xml:id="KX2a0001_hist_029-note24">〔二〕集解韋昭曰：「鄭國能治水，故曰水工．」<lb/></note>
<note xml:id="KX2a0001_hist_029-note25">〔三〕索隱小顏云「中音仲，即今九山之東仲山是也．邸，至也」．瓠口即谷口，乃郊祀志所謂「寒門谷口」是也．<lb/>與池陽相近，故曰「田於何所，池陽谷口」也．正義括地志云：「中山一名仲山，在雍州雲陽縣西十五里．又<lb/>云焦穫藪，亦名瓠，在涇陽北城外也．」邸，至也．至渠首起雲陽縣西南二十五里，今枯也．<lb/></note>
<note xml:id="KX2a0001_hist_029-note26">〔四〕集解徐廣曰：「出馮翊懷德縣．」<lb/></note>
<note xml:id="KX2a0001_hist_029-note27">〔五〕索隱溝洫志鄭國云「臣為韓延數歲之命，為秦建萬代之功」是也．<lb/></note>
<note xml:id="KX2a0001_hist_029-note28">〔六〕索隱溉音古代反．澤，一作「舄」，音昔，又並音尺．本或作「斥」，則如字讀之．<lb/></note>
<note xml:id="KX2a0001_hist_029-note29">〔一〕正義括地志云：「金隄一名千里隄，在白馬縣東五里．」<lb/></note>
<note xml:id="KX2a0001_hist_029-note30">〔一〕正義括地志云：「鄲州鉅野縣東北大澤是．」<lb/></note>
<note xml:id="KX2a0001_hist_029-note31">〔二〕索隱音輸．韋昭云「清河縣也」．正義貝州縣也．<lb/></note>
<note xml:id="KX2a0001_hist_029-note32">〔一〕索隱舊說，徐伯表水工姓名也．小顏以為表者，巡行穿渠之處而表記之，若今竪標，表不是名也．<lb/></note>
<note xml:id="KX2a0001_hist_029-note33">〔二〕集解徐廣曰：「一云『悉衆』．」<lb/></note>
<note xml:id="KX2a0001_hist_029-note34">〔一〕索隱上音婆，又音潘．按：詩小雅云「番維司徒」，番，氏也．下音系也．<lb/></note>
<note xml:id="KX2a0001_hist_029-note35">〔二〕索隱按：謂從山東運漕而西入關也．<lb/></note>
<note xml:id="KX2a0001_hist_029-note36">〔三〕正義括地志云：「汾水源出嵐州靜樂縣北百三十里管涔山北，東南流，入并州，即西南流，入至絳州､蒲州入河<lb/>也．」<lb/></note>
<note xml:id="KX2a0001_hist_029-note37">〔四〕正義括地志云：「皮氏故城在絳州龍門縣西百三十步．自秦､漢､魏､晉，皮氏縣皆治此．汾陰故城俗名殷湯<lb/>城，在蒲汾陰縣北九里，漢汾陰縣是也．」<lb/></note>
<note xml:id="KX2a0001_hist_029-note38">〔五〕集解韋昭曰：「壖音而緣反．謂緣河邊地也．」索隱又音人兗反．<lb/></note>
<note xml:id="KX2a0001_hist_029-note39">〔六〕索隱茭，乾草也．謂人收茭及牧畜於中也．<lb/></note>
<note xml:id="KX2a0001_hist_029-note40">〔七〕集解如淳曰：「時越人有徙者，以田與之，其租稅入少府．」索隱其田既薄，越人徙居者習水利，故與之，而<lb/>稍少其稅，入之于少府．<lb/></note>
<note xml:id="KX2a0001_hist_029-note41">〔一〕集解韋昭曰：「襃中縣也．斜，谷名，音邪．」瓚曰：「襃，斜，二水名．」正義括地志云：「襃谷在梁州襃城縣北<lb/>五十里．斜水源出襃城縣西北九十八里衙嶺山，與襃水同源而派流，漢書溝洫志云『襃水通沔，斜水通渭，皆以<lb/>行船』是也．」按：襃城即襃中縣也．<lb/></note>
<note xml:id="KX2a0001_hist_029-note42">〔二〕正義括地志云：「鳳州兩當縣，本漢故道縣也，在州西五十里．」<lb/></note>
<note xml:id="KX2a0001_hist_029-note43">〔三〕正義南陽縣即今鄧州也．<lb/></note>
<note xml:id="KX2a0001_hist_029-note44">〔四〕正義無限，言多也．山東，謂河南之東，山南之東及江南､淮南，皆經砥柱（主）【上】運，今並從沔，便於三門之<lb/>漕也．<lb/></note>
<note xml:id="KX2a0001_hist_029-note45">〔五〕集解徐廣曰：「湍，一本作『溲』．」<lb/></note>
<note xml:id="KX2a0001_hist_029-note46">〔一〕正義括地志云：「同州本臨晉城也．一名大荔城，亦曰馮翊城．」<lb/></note>
<note xml:id="KX2a0001_hist_029-note47">〔二〕正義洛，漆沮水也．括地志云：「重泉故城在同州蒲城縣東南四十五里，在同州西北亦四十五里．」<lb/></note>
<note xml:id="KX2a0001_hist_029-note48">〔三〕集解應劭曰：「徵在馮翊．」索隱音懲，縣名也．小顏云即今之澄城也．<lb/></note>
<note xml:id="KX2a0001_hist_029-note49">〔四〕集解服虔曰：「顏音崖．或曰商顏，山名也．」索隱顏音崖，又如字．商顏，山名也．<lb/></note>
<note xml:id="KX2a0001_hist_029-note50">〔五〕集解如淳曰：「洛水岸．」正義言商原之崖岸，土性疏，故善崩毀也．<lb/></note>
<note xml:id="KX2a0001_hist_029-note51">〔六〕集解瓚曰：「下流曰穨．」<lb/></note>
<note xml:id="KX2a0001_hist_029-note52">〔七〕正義括地志云：「伏龍祠在同州馮翊縣西北四十里．故老云漢時自徵穿渠引洛，得龍骨，其後立祠，因以伏龍<lb/>為名．今祠頗有靈驗也．」<lb/></note>
<note xml:id="KX2a0001_hist_029-note53">〔一〕正義括地志云：「萬里沙在華州鄭縣東北二十里也．」<lb/></note>
<note xml:id="KX2a0001_hist_029-note54">〔二〕集解晉灼曰：「衞之苑也．多竹篠．」<lb/></note>
<note xml:id="KX2a0001_hist_029-note55">〔三〕集解如淳曰：「樹竹塞水決之口，稍稍布插接樹之，水稍弱，補令密，謂之楗．以草塞其𩹉，乃以土填之；有石，<lb/>以石為之．音建．」索隱楗音其免反．楗者，樹於水中，稍下竹及土石也．<lb/></note>
<note xml:id="KX2a0001_hist_029-note56">〔一〕集解如淳曰：「殫，盡也．」駰謂州閭盡為河．<lb/></note>
<note xml:id="KX2a0001_hist_029-note57">〔二〕集解徐廣曰：「東郡東阿有魚山，或者是乎？」駰按：如淳曰「恐水漸山使平也」．韋昭曰「鑿山以填河也」．<lb/></note>
<note xml:id="KX2a0001_hist_029-note58">〔三〕集解如淳曰：「瓠子決，灌鉅野澤使溢也．」<lb/></note>
<note xml:id="KX2a0001_hist_029-note59">〔四〕集解徐廣曰：「柏猶迫也，冬日行天邊，若與水相連矣．」駰按：漢書音義曰「鉅野滿溢，則衆魚沸鬱而滋長<lb/>也．迫冬日乃止．」<lb/></note>
<note xml:id="KX2a0001_hist_029-note60">〔五〕集解徐廣曰：「延，一作『正』．」駰按：晉灼曰「言河道皆弛壞也」．索隱言河之決，由其源道延長弛溢，故<lb/>使其道皆離常流．故晉灼云「言河道皆弛壞」．<lb/></note>
<note xml:id="KX2a0001_hist_029-note61">〔六〕集解瓚曰：「水還舊道，則羣害消除，神祐滂沛．」<lb/></note>
<note xml:id="KX2a0001_hist_029-note62">〔七〕集解張晏曰：「齧桑，地名也．」如淳曰：「邑名，為水所浮漂．」<lb/></note>
<note xml:id="KX2a0001_hist_029-note63">〔八〕集解如淳曰：「搴，取也．茭，草也，音郊．一曰茭，竿也．取長竿樹之，用著石閒，以塞決河．」瓚曰：「竹葦<lb/>謂之茭，下所以引致土石者也．」索隱搴音己免反．茭音交，竹葦也．一作「茇」，音廢，鄒氏又音紼也．<lb/></note>
<note xml:id="KX2a0001_hist_029-note64">〔九〕集解如淳曰：「旱燒，故薪不足．」<lb/></note>
<note xml:id="KX2a0001_hist_029-note65">〔一０〕集解如淳曰：「河決，楗不能禁，故言菑．」韋昭曰：「楗，柱也．木立死曰菑．」<lb/></note>
<note xml:id="KX2a0001_hist_029-note66">〔一〕集解如淳曰：「地理志盩厔有靈軹渠．」索隱按：溝洫志兒寬為左內史，奏請穿六輔渠．小顏云「今尚謂之<lb/>輔渠，亦曰六渠也」．<lb/></note>
<note xml:id="KX2a0001_hist_029-note67">〔二〕集解徐廣曰：「一作『諸川』．」<lb/></note>
<note xml:id="KX2a0001_hist_029-note68">〔三〕集解瓚曰：「鉅定，澤名．」<lb/></note>
<note xml:id="KX2a0001_hist_029-note69">〔一〕集解徐廣曰：「一作『濕』．」<lb/></note>
<note xml:id="KX2a0001_hist_029-note70">〔二〕集解徐廣曰：「溝洫志行田二百畝，分賦田與一夫二百畝，以田惡，故更歲耕之．」<lb/></note>
<note xml:id="KX2a0001_hist_029-note71">【索隱述贊】水之利害，自古而然．禹疏溝洫，隨山濬川．爰洎後世，非無聖賢．鴻溝既劃，龍骨斯穿．<lb/>填閼攸墾，黎蒸有年．宣房在詠，梁楚獲全．<lb/><lb/></note>
</div>
</div>