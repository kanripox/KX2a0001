<div xmlns='http://www.tei-c.org/ns/1.0'><p xml:id='KX2a0001_hist_029'><pb ed='ZHSJ' n='29-1405a' xml:id='KX2a0001_ZHSJ_29-1405a'/><lb/>
史記卷二十九<lb/>
　　河渠書第七<lb/>
　　夏書曰：禹抑洪水十三年，過家不入門．〔一〕陸行載車，水行載舟，泥行蹈毳，山行即<lb/>
橋．〔二〕以別九州，隨山浚川，任土作貢．通九道，陂九澤，〔三〕度九山．〔四〕然河菑衍溢，害<lb/>
中國也尤甚．唯是為務．故道河自積石歷龍門，〔五〕南到華陰，〔六〕東下砥柱，〔七〕及孟津､〔八〕<lb/>
雒汭，至于大邳．〔九〕於是禹以為河所從來者高，水湍悍，〔一０〕難以行平地，數為敗，乃厮二<lb/>
渠以引其河．〔一一〕北載之高地，過降水，〔一二〕至于大陸，〔一三〕播為九河，〔一四〕同為逆河，入于勃<lb/>
海〔一五〕九川既疏，九澤既灑，諸夏艾安，功施于三代．<lb/>
〔一〕　索隱抑音憶．抑者，遏也．洪水滔天，故禹遏之，不令害人也．漢書溝洫志作「堙」．堙，抑，皆塞也．<lb/>
〔二〕　集解徐廣曰：「橋，近遙反．一作『』．，直轅車也，音己足反．尸子曰『山行乘樏』．音力追反．又曰『行塗<lb/>
　　　　以楯，行險以樶，行沙以軌』．又曰『乘風車』．音去喬反．」　索隱毳字亦作「橇」，同音昌芮反．注以樶，子芮<lb/>
　　　　反，又子絕反，與蕝音同．<lb/>
<pb ed='ZHSJ' n='29-1406a' xml:id='KX2a0001_ZHSJ_29-1406a'/><lb/>
〔三〕　正義顏師古云：「通九州之道，及障遏其澤也．」<lb/>
〔四〕　正義度，田洛反．釋名云「山者，產也」．治水以志九州山澤所生物產，言於地所宜，商而度之，以制貢賦也．<lb/>
〔五〕　正義在同州韓城縣北五十里，為鑿廣八十步．<lb/>
〔六〕　正義華陰縣也．魏之陰晉，秦惠文王更名寧秦，漢高帝改曰華陰也．<lb/>
〔七〕　正義厎柱山俗名三門山，在硤石縣東北五十里，在河之中也．<lb/>
〔八〕　正義在洛州河陽縣南門外也．<lb/>
〔九〕　正義孔安國云：「山再成曰邳．」按：在衞州黎陽縣南七里是也．<lb/>
〔一０〕集解韋昭曰：「湍，疾；悍，強也．」<lb/>
〔一一〕集解漢書音義曰：「厮，分也．二渠，其一出貝丘西南二折者也，其一則漯川．」　索隱厮，漢書作「釃」，史記<lb/>
　　　　舊本亦作「灑」，字從水．按：韋昭云「疏決為釃」，字音疏跬反．厮，即分其流泄其怒是也．又按：二渠，其一即<lb/>
　　　　漯川，其二王莽時遂空也．<lb/>
〔一二〕正義降水源出潞州屯留縣西南方山東北．<lb/>
〔一三〕正義大陸澤在邢州及趙州界，一名廣河澤，一名鉅鹿澤也．<lb/>
〔一四〕正義言過降水及大陸水之口，至冀州分為九河．<lb/>
〔一五〕集解瓚曰：「禹貢云『夾石碣石入于海』，然則河口之入海乃在碣石也．武帝元光二年，河徙東郡，更注勃海．<lb/>
　　　　禹之時不注勃海也．」<lb/>
<pb ed='ZHSJ' n='29-1407a' xml:id='KX2a0001_ZHSJ_29-1407a'/><lb/>
<lb/>
　　自是之後，滎陽下引河東南為鴻溝，〔一〕以通宋､鄭､陳､蔡､曹､衞，與濟､汝､淮､泗會．<lb/>
于楚，西方則通渠漢水､雲夢之野，東方則通（<note>鴻</note>）溝江淮之閒．於吳，則通渠三江､五湖．〔二〕<lb/>
於齊，則通菑濟之閒．於蜀，蜀守冰〔三〕鑿離碓，〔四〕辟沫水之害，〔五〕穿二江成都之中．〔六〕<lb/>
此渠皆可行舟，有餘則用溉，百姓饗其利．至于所過，往往引其水益用溉田疇之渠，以萬<lb/>
億計，然莫足數也．<lb/>
〔一〕　索隱楚漢中分之界，文穎云即今官渡水也．蓋為二渠：一南經陽武，為官渡水；一東經大梁城，即鴻溝，今<lb/>
　　　　之汴河是也．<lb/>
〔二〕　集解韋昭曰：「五湖，湖名耳，實一湖，今太湖是也，在吳西南．」　索隱三江，按地理志北江從會稽毗陵縣北<lb/>
　　　　東入海，中江從丹陽蕪湖縣東北至會稽陽羨縣東入海，南江從會稽吳縣南東入海，故禹貢有北江､中江也．五湖<lb/>
　　　　者，郭璞江賦云具區､洮滆，彭蠡､青草､洞庭是也．又云太湖周五百里，故曰五湖．<lb/>
〔三〕　集解漢書曰：「冰姓李．」<lb/>
〔四〕　集解晉灼曰：「古『堆』字也．<lb/>
〔五〕　索隱辟音避．沫音末．按：說文云「沫水出蜀西南徼外，與青衣合，東南入江」也．<lb/>
〔六〕　正義括地志云：「大江一名汶江，一名管橋水，一名清江，亦名水江，西南自溫江縣界流來．」又云：「郫江一名<lb/>
　　　　成都江，一名市橋江，亦名中日江，亦曰內江，西北自新繁縣界流來．二江並在益州成都縣界．任豫益州記云<lb/>
<pb ed='ZHSJ' n='29-1408a' xml:id='KX2a0001_ZHSJ_29-1408a'/><lb/>
　　　　『二江者，郫江､流江也』．風俗通云『秦昭王使李冰為蜀守，開成都縣兩江，溉田萬頃．神須取女二人以為婦，冰<lb/>
　　　　自以女與神為婚，徑至祠勸神酒，酒杯澹澹，因厲聲責之，因忽不見．良久，有兩蒼牛鬬於江岸，有閒，輒還，流汗<lb/>
　　　　謂官屬曰：「吾鬬疲極，不當相助耶？南向腰中正白者，我綬也．」主簿刺殺北面者，江神遂死』．華陽國志云『蜀<lb/>
　　　　時濯錦流江中，則鮮明也』．」<lb/>
　　西門豹引漳水溉鄴，〔一〕以富魏之河內．<lb/>
〔一〕　正義括地志云：「漳水一名濁漳水，源出潞州長子縣西力黃山．地理志云濁漳水在長子鹿谷山，東至鄴，入清<lb/>
　　　　漳．」按：力黃､鹿谷二山，北鹿也．鄴，相州之縣也．<lb/>
　　而韓聞秦之好興事，欲罷之，毋令東伐，〔一〕乃使水工鄭國〔二〕閒說秦，令鑿涇水自中山<lb/>
西邸瓠口為渠，〔三〕並北山東注洛〔四〕三百餘里，欲以溉田．中作而覺，秦欲殺鄭國．鄭國<lb/>
曰：「始臣為閒，然渠成亦秦之利也．」〔五〕秦以為然，卒使就渠．渠就，用注填閼之水，溉澤<lb/>
鹵之地四萬餘頃，〔六〕收皆畝一鐘．於是關中為沃野，無凶年，秦以富彊，卒并諸侯，因命曰<lb/>
鄭國渠．<lb/>
〔一〕　集解如淳曰：「欲罷勞之，息秦伐韓之計．」<lb/>
〔二〕　集解韋昭曰：「鄭國能治水，故曰水工．」<lb/>
〔三〕　索隱小顏云「中音仲，即今九山之東仲山是也．邸，至也」．瓠口即谷口，乃郊祀志所謂「寒門谷口」是也．<lb/>
　　　　與池陽相近，故曰「田於何所，池陽谷口」也．　正義括地志云：「中山一名仲山，在雍州雲陽縣西十五里．又<lb/>
<pb ed='ZHSJ' n='29-1409a' xml:id='KX2a0001_ZHSJ_29-1409a'/><lb/>
　　　　云焦穫藪，亦名瓠，在涇陽北城外也．」邸，至也．至渠首起雲陽縣西南二十五里，今枯也．<lb/>
〔四〕　集解徐廣曰：「出馮翊懷德縣．」<lb/>
〔五〕　索隱溝洫志鄭國云「臣為韓延數歲之命，為秦建萬代之功」是也．<lb/>
〔六〕　索隱溉音古代反．澤，一作「舄」，音昔，又並音尺．本或作「斥」，則如字讀之．<lb/>
　　漢興三十九年，孝文時河決酸棗，東潰金隄，〔一〕於是東郡大興卒塞之．<lb/>
〔一〕　正義括地志云：「金隄一名千里隄，在白馬縣東五里．」<lb/>
　　其後四十有餘年，今天子元光之中，而河決於瓠子，東南注鉅野，〔一〕通於淮､泗．於是<lb/>
天子使汲黯､鄭當時興人徒塞之，輒復壞．是時武安侯田蚡為丞相，其奉邑食鄃．〔二〕鄃居<lb/>
河北，河決而南則鄃無水菑，邑收多．蚡言於上曰：「江河之決皆天事，未易以人力為彊塞，<lb/>
塞之未必應天．」而望氣用數者亦以為然．於是天子久之不事復塞也．<lb/>
〔一〕　正義括地志云：「鄲州鉅野縣東北大澤是．」<lb/>
〔二〕　索隱音輸．韋昭云「清河縣也」．　正義貝州縣也．<lb/>
　　是時鄭當時為大農，言曰：「異時關東漕粟從渭中上，度六月而罷，而漕水道九百餘里，<lb/>
時有難處．引渭穿渠起長安，並南山下，至河三百餘里，徑，易漕，度可令三月罷；而渠下<lb/>
<pb ed='ZHSJ' n='29-1410a' xml:id='KX2a0001_ZHSJ_29-1410a'/><lb/>
民田萬餘頃，又可得以溉田：此損漕省卒，而益肥關中之地，得穀．」天子以為然，令齊人水<lb/>
工徐伯表，〔一〕悉發卒〔二〕數萬人穿漕渠，三歲而通．通，以漕，大便利．其後漕稍多，而渠<lb/>
下之民頗得以溉田矣．<lb/>
〔一〕　索隱舊說，徐伯表水工姓名也．小顏以為表者，巡行穿渠之處而表記之，若今竪標，表不是名也．<lb/>
〔二〕　集解徐廣曰：「一云『悉衆』．」<lb/>
　　其後河東守番係〔一〕言：「漕從山東西，〔二〕歲百餘萬石，更砥柱之限，敗亡甚多，而亦煩<lb/>
費．穿渠引汾〔三〕溉皮氏､汾陰下，〔四〕引河溉汾陰､蒲坂下，度可得五千頃．五千頃故盡<lb/>
河壖[⿱𠫓廾]地，〔五〕民茭牧其中耳，〔六〕今溉田之，度可得穀二百萬石以上．穀從渭上，與關中無<lb/>
異，而砥柱之東可無復漕．」天子以為然，發卒數萬人作渠田．數歲，河移徙，渠不利，則田<lb/>
者不能償種．久之，河東渠田廢，予越人，令少府以為稍入．〔七〕<lb/>
〔一〕　索隱上音婆，又音潘．按：詩小雅云「番維司徒」，番，氏也．下音系也．<lb/>
〔二〕　索隱按：謂從山東運漕而西入關也．<lb/>
〔三〕　正義括地志云：「汾水源出嵐州靜樂縣北百三十里管涔山北，東南流，入并州，即西南流，入至絳州､蒲州入河<lb/>
　　　　也．」<lb/>
〔四〕　正義括地志云：「皮氏故城在絳州龍門縣西百三十步．自秦､漢､魏､晉，皮氏縣皆治此．汾陰故城俗名殷湯<lb/>
　　　　城，在蒲汾陰縣北九里，漢汾陰縣是也．」<lb/>
<pb ed='ZHSJ' n='29-1411a' xml:id='KX2a0001_ZHSJ_29-1411a'/><lb/>
〔五〕　集解韋昭曰：「壖音而緣反．謂緣河邊地也．」　索隱又音人兗反．<lb/>
〔六〕　索隱茭，乾草也．謂人收茭及牧畜於中也．<lb/>
〔七〕　集解如淳曰：「時越人有徙者，以田與之，其租稅入少府．」　索隱其田既薄，越人徙居者習水利，故與之，而<lb/>
　　　　稍少其稅，入之于少府．<lb/>
　　其後人有上書欲通襃斜道〔一〕及漕事，下御史大夫張湯．湯問其事，因言：「抵蜀從故<lb/>
道，〔二〕故道多阪，回遠．今穿襃斜道，少阪，近四百里；而襃水通沔，斜水通渭，皆可以行<lb/>
船漕．漕從南陽〔三〕上沔入襃，襃之絕水至斜，閒百餘里，以車轉，從斜下下渭．如此，漢中<lb/>
之穀可致，山東從沔無限，〔四〕便於砥柱之漕．且襃斜材木竹箭之饒，擬於巴蜀．」天子以<lb/>
為然，拜湯子卬為漢中守，發數萬人作襃斜道五百餘里．道果便近，而水湍石，〔五〕不可<lb/>
漕．<lb/>
〔一〕　集解韋昭曰：「襃中縣也．斜，谷名，音邪．」瓚曰：「襃，斜，二水名．」　正義括地志云：「襃谷在梁州襃城縣北<lb/>
　　　　五十里．斜水源出襃城縣西北九十八里衙嶺山，與襃水同源而派流，漢書溝洫志云『襃水通沔，斜水通渭，皆以<lb/>
　　　　行船』是也．」按：襃城即襃中縣也．<lb/>
〔二〕　正義括地志云：「鳳州兩當縣，本漢故道縣也，在州西五十里．」<lb/>
〔三〕　正義南陽縣即今鄧州也．<lb/>
〔四〕　正義無限，言多也．山東，謂河南之東，山南之東及江南､淮南，皆經砥柱（主）【上】運，今並從沔，便於三門之<lb/>
<pb ed='ZHSJ' n='29-1412a' xml:id='KX2a0001_ZHSJ_29-1412a'/><lb/>
　　　　漕也．<lb/>
〔五〕　集解徐廣曰：「湍，一本作『溲』．」<lb/>
　　其後莊熊羆言：「臨晉〔一〕民願穿洛以溉重泉〔二〕以東萬餘頃故鹵地．誠得水，可令畝<lb/>
十石．」於是為發卒萬餘人穿渠，自徵〔三〕引洛水至商顏山下．〔四〕岸善崩，〔五〕乃鑿井，深者<lb/>
四十餘丈．往往為井，井下相通行水．水穨以絕商顏，〔六〕東至山嶺十餘里閒．井渠之生<lb/>
自此始．穿渠得龍骨，〔七〕故名曰龍首渠．作之十餘歲，渠頗通，猶未得其饒．<lb/>
〔一〕　正義括地志云：「同州本臨晉城也．一名大荔城，亦曰馮翊城．」<lb/>
〔二〕　正義洛，漆沮水也．括地志云：「重泉故城在同州蒲城縣東南四十五里，在同州西北亦四十五里．」<lb/>
〔三〕　集解應劭曰：「徵在馮翊．」　索隱音懲，縣名也．小顏云即今之澄城也．<lb/>
〔四〕　集解服虔曰：「顏音崖．或曰商顏，山名也．」　索隱顏音崖，又如字．商顏，山名也．<lb/>
〔五〕　集解如淳曰：「洛水岸．」　正義言商原之崖岸，土性疏，故善崩毀也．<lb/>
〔六〕　集解瓚曰：「下流曰穨．」<lb/>
〔七〕　正義括地志云：「伏龍祠在同州馮翊縣西北四十里．故老云漢時自徵穿渠引洛，得龍骨，其後立祠，因以伏龍<lb/>
　　　　為名．今祠頗有靈驗也．」<lb/>
　　自河決瓠子後二十餘歲，歲因以數不登，而梁楚之地尤甚．天子既封禪巡祭山川，其<lb/>
明年，旱，乾封少雨．天子乃使汲仁､郭昌發卒數萬人塞瓠子決．於是天子已用事萬里<lb/>
<pb ed='ZHSJ' n='29-1413a' xml:id='KX2a0001_ZHSJ_29-1413a'/><lb/>
沙，〔一〕則還自臨決河，沈白馬玉璧于河，令羣臣從官自將軍已下皆負薪窴決河．是時東郡<lb/>
燒草，以故薪柴少，而下淇園之竹〔二〕以為楗．〔三〕<lb/>
〔一〕　正義括地志云：「萬里沙在華州鄭縣東北二十里也．」<lb/>
〔二〕　集解晉灼曰：「衞之苑也．多竹篠．」<lb/>
〔三〕　集解如淳曰：「樹竹塞水決之口，稍稍布插接樹之，水稍弱，補令密，謂之楗．以草塞其𩹉，乃以土填之；有石，<lb/>
　　　　以石為之．音建．」　索隱楗音其免反．楗者，樹於水中，稍下竹及土石也．<lb/>
　　天子既臨河決，悼功之不成，乃作歌曰：「瓠子決兮將柰何？晧晧旰旰兮閭殫為河！〔一〕<lb/>
殫為河兮地不得寧，功無已時兮吾山平．〔二〕吾山平兮鉅野溢，〔三〕魚沸鬱兮柏冬日．〔四〕延<lb/>
道弛兮離常流，〔五〕蛟龍騁兮方遠遊．歸舊川兮神哉沛，〔六〕不封禪兮安知外！為我謂河伯<lb/>
兮何不仁，泛濫不止兮愁吾人？齧桑浮兮淮､泗滿，〔七〕久不反兮水維緩．」一曰：「河湯湯<lb/>
兮激潺湲，北渡污兮浚流難．搴長茭兮沈美玉，〔八〕河伯許兮薪不屬．〔九〕薪不屬兮衞人罪，<lb/>
燒蕭條兮噫乎何以禦水！穨林竹兮楗石菑，〔一０〕宣房塞兮萬福來．」於是卒塞瓠子，築宮其<lb/>
上，名曰宣房宮．而道河北行二渠，復禹舊迹，而梁､楚之地復寧，無水災．<lb/>
〔一〕　集解如淳曰：「殫，盡也．」駰謂州閭盡為河．<lb/>
〔二〕　集解徐廣曰：「東郡東阿有魚山，或者是乎？」駰按：如淳曰「恐水漸山使平也」．韋昭曰「鑿山以填河也」．<lb/>
<pb ed='ZHSJ' n='29-1414a' xml:id='KX2a0001_ZHSJ_29-1414a'/><lb/>
〔三〕　集解如淳曰：「瓠子決，灌鉅野澤使溢也．」<lb/>
〔四〕　集解徐廣曰：「柏猶迫也，冬日行天邊，若與水相連矣．」駰按：漢書音義曰「鉅野滿溢，則衆魚沸鬱而滋長<lb/>
　　　　也．迫冬日乃止．」<lb/>
〔五〕　集解徐廣曰：「延，一作『正』．」駰按：晉灼曰「言河道皆弛壞也」．　索隱言河之決，由其源道延長弛溢，故<lb/>
　　　　使其道皆離常流．故晉灼云「言河道皆弛壞」．<lb/>
〔六〕　集解瓚曰：「水還舊道，則羣害消除，神祐滂沛．」<lb/>
〔七〕　集解張晏曰：「齧桑，地名也．」如淳曰：「邑名，為水所浮漂．」<lb/>
〔八〕　集解如淳曰：「搴，取也．茭，草也，音郊．一曰茭，竿也．取長竿樹之，用著石閒，以塞決河．」瓚曰：「竹葦<lb/>
　　　　謂之茭，下所以引致土石者也．」　索隱搴音己免反．茭音交，竹葦也．一作「茇」，音廢，鄒氏又音紼也．<lb/>
〔九〕　集解如淳曰：「旱燒，故薪不足．」<lb/>
〔一０〕集解如淳曰：「河決，楗不能禁，故言菑．」韋昭曰：「楗，柱也．木立死曰菑．」<lb/>
　　自是之後，用事者爭言水利．朔方､西河､河西､酒泉皆引河及川谷以溉田；而關中輔<lb/>
渠､靈軹〔一〕引堵水；〔二〕汝南､九江引淮；東海引鉅定；〔三〕泰山下引汶水：皆穿渠為溉<lb/>
田，各萬餘頃．佗小渠披山通道者，不可勝言．然其著者在宣房．<lb/>
〔一〕　集解如淳曰：「地理志盩厔有靈軹渠．」　索隱按：溝洫志兒寬為左內史，奏請穿六輔渠．小顏云「今尚謂之<lb/>
　　　　輔渠，亦曰六渠也」．<lb/>
<pb ed='ZHSJ' n='29-1415a' xml:id='KX2a0001_ZHSJ_29-1415a'/><lb/>
〔二〕　集解徐廣曰：「一作『諸川』．」<lb/>
〔三〕　集解瓚曰：「鉅定，澤名．」<lb/>
　　太史公曰：余南登廬山，觀禹疏九江，遂至于會稽太湟，〔一〕上姑蘇，望五湖；東闚洛<lb/>
汭､大邳，迎河，行淮､泗､濟､漯洛渠；西瞻蜀之岷山及離碓；北自龍門至于朔方．曰：甚<lb/>
哉，水之為利害也！余從負薪塞宣房，悲瓠子之詩而作河渠書．〔二〕<lb/>
〔一〕　集解徐廣曰：「一作『濕』．」<lb/>
〔二〕　集解徐廣曰：「溝洫志行田二百畝，分賦田與一夫二百畝，以田惡，故更歲耕之．」<lb/>
【索隱述贊】水之利害，自古而然．禹疏溝洫，隨山濬川．爰洎後世，非無聖賢．鴻溝既劃，龍骨斯穿．<lb/>
填閼攸墾，黎蒸有年．宣房在詠，梁楚獲全．<lb/>
<pb ed='ZHSJ' n='29-1416a' xml:id='KX2a0001_ZHSJ_29-1416a'/><lb/>
<lb/>
</p></div>
