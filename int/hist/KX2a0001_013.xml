<div xmlns='http://www.tei-c.org/ns/1.0'><p xml:id='KX2a0001_hist_013'><pb ed='ZHSJ' n='13-0487a' xml:id='KX2a0001_ZHSJ_13-0487a'/><lb/>
史記卷十三<lb/>
　　三代世表第一<lb/>
　　　　索隱應劭云：「表者，錄其事而見之．」案：禮有表記，而鄭玄云「表，明也」．謂事微而不著，須表明也，故言表<lb/>
　　　　也．　正義言代者，以五帝久古，傳記少見，夏殷以來，乃有尚書略有年月，比於五帝事迹易明，故舉三代為首<lb/>
　　　　表．表者，明也．明言事儀．<lb/>
　　太史公曰：五帝、三代之記，〔一〕尚矣．〔二〕自殷以前諸侯不可得而譜，〔三〕周以來乃頗可<lb/>
著．孔子因史文次春秋，紀元年，正時日月，蓋其詳哉．至於序尚書則略，無年月；或頗有，<lb/>
然多闕，不可錄．故疑則傳疑，蓋其慎也．<lb/>
〔一〕　索隱案：此表依帝繫及系本．其實五帝、三代，而篇唯名三代系表者，以三代代系長遠，宜以名篇；且三代<lb/>
　　　　皆出自五帝，故三代要從五帝而起也．<lb/>
〔二〕　索隱劉氏云：「尚猶久古也．『尚矣』之文元出大戴禮，彼文云『黃帝尚矣』．」<lb/>
〔三〕　正義譜，布也．列其事也．<lb/>
<pb ed='ZHSJ' n='13-0488a' xml:id='KX2a0001_ZHSJ_13-0488a'/><lb/>
　　余讀諜〔一〕記，黃帝以來皆有年數．稽其曆譜諜終始五德之傳，〔二〕古文咸不同，乖<lb/>
異．夫子之弗論次其年月，豈虛哉！於是以五帝繫諜、尚書〔三〕集世紀黃帝以來訖共和為<lb/>
世表．<lb/>
〔一〕　索隱音牒．牒者，紀系謚之書也．下云「稽諸曆諜」，謂歷代之譜．<lb/>
〔二〕　索隱音轉．謂帝王更王，以金木水火土之五德傳次相承，終而復始，故云終始五德之傳也．<lb/>
〔三〕　索隱案：大戴禮有五帝德及帝繫篇，蓋太史公取此二篇之諜及尚書，集而紀黃帝以來為系表也．<lb/>
<pb ed='ZHSJ' n='13-0504a' xml:id='KX2a0001_ZHSJ_13-0504a'/><lb/>
　　　　張夫子問褚先生曰：〔一〕「詩言契、后稷皆無父而生．今案諸傳記咸言有父，父<lb/>
　　皆黃帝子也，〔二〕得無與詩謬秋？」<lb/>
〔一〕　索隱褚先生名少孫，元成閒為博士．張夫子，未詳也．<lb/>
〔二〕　索隱案：上契及后稷皆帝嚳子，此云「黃帝子」者，謂是黃帝之子孫耳．案：嚳是黃帝曾孫，而契、[⿱𠫓廾]是玄孫，<lb/>
　　　　故云也．<lb/>
<pb ed='ZHSJ' n='13-0505a' xml:id='KX2a0001_ZHSJ_13-0505a'/><lb/>
　　　　褚先生曰：「不然．詩言契生於卵，后稷人迹者，欲見其有天命精誠之意耳．鬼<lb/>
　　神不能自成，須人而生，柰何無父而生乎！一言有父，一言無父，信以傳信，疑以傳<lb/>
　　疑，故兩言之．堯知契、稷皆賢人，天之所生，故封之契七十里，後十餘世至湯，王天<lb/>
　　下．堯知后稷子孫之後王也，故益封之百里，其後世且千歲，至文王而有天下．詩<lb/>
　　傳曰：『湯之先為契，無父而生．契母與姊妹浴於玄丘水，有燕銜卵墮之，契母得，故<lb/>
　　含之，誤吞之，即生契．〔一〕契生而賢，堯立為司徒，姓之曰子氏．子者茲；茲，益大<lb/>
　　也．詩人美而頌之曰「殷社〔二〕芒芒，天命玄鳥，降而生商」．商者質，殷號也．文王<lb/>
　　之先為后稷，后稷亦無父而生．后稷母為姜嫄，〔三〕出見大人蹟而履踐之，知於身，<lb/>
　　則生后稷．姜嫄以為無父，賤而[⿱𠫓廾]之道中，牛羊避不踐也．抱之山中，〔四〕山者養<lb/>
　　之．又捐之大澤，鳥覆席食之．姜嫄怪之，於是知其天子，乃取長之．堯知其賢才，<lb/>
　　立以為大農，姓之曰姬氏．姬者，本也．詩人美而頌之曰「厥初生民」，深修益成，而<lb/>
　　道后稷之始也．』孔子曰：『昔者堯命契為子氏，為有湯也．命后稷為姬氏，為有文王<lb/>
　　也．大王命季歷，明天瑞也．太伯之吳，遂生源也．』〔五〕天命難言，非聖人莫能見．<lb/>
　　舜、禹、契、后稷皆黃帝子孫也．黃帝策天命而治天下，德澤深後世，故其子孫皆復<lb/>
　　立為天子，是天之報有德也．人不知，以為氾從布衣匹夫起耳．夫布衣匹夫安能無<lb/>
<pb ed='ZHSJ' n='13-0506a' xml:id='KX2a0001_ZHSJ_13-0506a'/><lb/>
　　故而起王天下乎？其有天命然．」<lb/>
〔一〕　索隱有娀氏女曰簡狄，浴於玄丘水，出詩緯．殷本紀云玄鳥翔水遺卵，娀簡狄取而吞之也．<lb/>
〔二〕　集解詩云「土」．<lb/>
〔三〕　索隱有郃氏之女也．韋昭云「姜，姓；嫄，字也」．<lb/>
〔四〕　集解抱，普茅反．　索隱抱，普交反，又如字．<lb/>
〔五〕　索隱言太伯之讓季歷居吳不反者，欲使傳文王、武王撥亂反正，成周道，遂天下生生之源本也．<lb/>
　　　　「黃帝後世何王天下之久遠邪？」<lb/>
　　　　曰：「傳云天下之君王為萬夫之黔首請贖民之命者帝，有福萬世．黃帝是也．五<lb/>
　　政明則修禮義，因天時舉兵征伐而利者王，有福千世．蜀王，黃帝後世也，〔一〕至今<lb/>
　　在漢西南五千里，常來朝降，輸獻於漢，非以其先之有德，澤流後世邪？行道德豈可<lb/>
　　以忽秋哉！人君王者舉而觀之．漢大將軍霍子孟名光者，亦黃帝後世也．〔二〕此可為<lb/>
　　博聞遠見者言，固難為淺聞者說也．何以言之？古諸侯以國為姓．霍者，國名也．<lb/>
　　武王封弟叔處於霍，後世晉獻公滅霍公，後世為庶民，往來居平陽．平陽在河東，河<lb/>
　　東晉地，分為衞國．以詩言之，亦可為周世．周起后稷，后稷無父而生．以三代世<lb/>
　　傳言之，后稷有父名高辛；高辛，黃帝曾孫．黃帝終始傳曰：〔三〕『漢興百有餘年，有<lb/>
<pb ed='ZHSJ' n='13-0507a' xml:id='KX2a0001_ZHSJ_13-0507a'/><lb/>
　　人不短不長，出（自）〔白〕燕之鄉，〔四〕持天下之政，時有嬰兒主，〔五〕欲行車．』〔六〕霍<lb/>
　　將軍者，本居平陽（自）〔白〕燕．臣為郎時，與方士考功〔七〕會旗亭下，〔八〕為臣言．豈<lb/>
　　不偉哉！」〔九〕<lb/>
〔一〕　索隱案：系本蜀無姓，相承云黃帝後．且黃帝二十五子，分封賜姓，或於蠻夷，蓋當然也．蜀王本紀云朱提有<lb/>
　　　　男子杜宇從天而下，自稱望帝，亦蜀王也．則杜姓出唐杜氏，蓋陸終氏之胤，亦黃帝之後也．　正義譜記普云<lb/>
　　　　蜀之先肇於人皇之際．黃帝與子昌意娶蜀山氏女，生帝，立，封其支庶於蜀，歷虞夏商．周衰，先稱王者蠶叢，<lb/>
　　　　國破，子孫居姚、巂等處．<lb/>
〔二〕　索隱案：系本云霍國，真姓後．周武王封其弟叔處於霍．是姬姓亦黃帝後．<lb/>
〔三〕　索蓋謂五行讖緯之說，若今之童謠言．<lb/>
〔四〕　正義一作「白彘」．案：霍光，平陽人．平陽今晉州霍邑，本秦時霍伯國，漢為彘縣，後漢改彘曰永安，隋又改為<lb/>
　　　　霍邑．遍檢記傳，無「白燕」之名，疑「白彘」是鄉之名．<lb/>
〔五〕　索隱謂昭帝也．<lb/>
〔六〕　索隱言霍光持政擅權，逼帝令如卻行車，使不前也．<lb/>
〔七〕　正義謂年老為方士最功也．<lb/>
〔八〕　集解西京賦曰：「族亭五里．」薛綜曰：「旗亭，市樓也．立旗於上，故取名焉．」<lb/>
〔九〕　索隱褚先生蓋腐儒也．設主客，引詩傳，云契、[⿱𠫓廾]無父，及據帝系皆帝嚳之子，是也．而末引蜀王、霍光，竟欲<lb/>
　　　　證何事？而言之不經，蕪穢正史，輒云「豈不偉哉」，一何誣也！<lb/>
<pb ed='ZHSJ' n='13-0508a' xml:id='KX2a0001_ZHSJ_13-0508a'/><lb/>
【索隱述贊】高辛之胤，大啟禎祥．脩己吞薏，石紐興王．天命玄鳥，簡秋生商．姜嫄履跡，祚流岐昌．<lb/>
俱膺曆運，互有興亡．風餘周召，刑措成康．出彘之後，諸侯日彊．<lb/>
</p></div>
