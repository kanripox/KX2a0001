<div xmlns='http://www.tei-c.org/ns/1.0'><p xml:id='KX2a0001_hist_078'><pb ed='ZHSJ' n='78-2387a' xml:id='KX2a0001_ZHSJ_78-2387a'/><lb/>
史記卷七十八<lb/>
　　春申君列傳第十八<lb/>
　　春申君者，楚人也，名歇，姓黃氏．游學博聞，事楚頃襄王．〔一〕頃襄王以歇為辯，使於<lb/>
秦．秦昭王使白起攻韓､魏，敗之於華陽，禽魏將芒卯，韓､魏服而事秦．秦昭王方令白起<lb/>
與韓､魏共伐楚，未行，而楚使黃歇適至於秦，聞秦之計．當是之時，秦已前使白起攻楚，<lb/>
取巫､黔中之郡，拔鄢郢，東至竟陵，〔二〕楚頃襄王東徙治於陳縣．〔三〕黃歇見楚懷王之為秦<lb/>
所誘而入朝，遂見欺，留死於秦．頃襄王，其子也，秦輕之，恐壹舉兵而滅楚．歇乃上書說<lb/>
秦昭王曰：<lb/>
〔一〕　索隱名橫，考烈王完之父．<lb/>
〔二〕　正義竟陵屬江夏郡也．<lb/>
〔三〕　正義今陳州也．<lb/>
　　　　天下莫彊於秦､楚．今聞大王欲伐楚，此猶兩虎相與鬬．兩虎相與鬬而駑犬受其<lb/>
<pb ed='ZHSJ' n='78-2388a' xml:id='KX2a0001_ZHSJ_78-2388a'/><lb/>
　　獘，〔一〕不如善楚．臣請言其說：臣聞物至則反，冬夏是也；〔二〕致至則危，〔三〕累<lb/>
　　是也．今大國之地，徧天下有其二垂，〔四〕此從生民已來，萬乘之地未嘗有也．先帝文<lb/>
　　王､莊王之身，三世不妄接地於齊，以絕從親之要．〔五〕今王使盛橋守事於韓，〔六〕盛橋<lb/>
　　以其地入秦，是王不用甲，不信威，〔七〕而得百里之地．王可謂能矣．王又舉甲而攻魏，<lb/>
　　杜大梁之門，舉河內，拔燕､酸棗､虛､〔八〕桃，入邢，〔九〕魏之兵雲翔而不敢捄．王之功亦<lb/>
　　多矣．王休甲息衆，二年而後復之；又并蒲､衍､首､垣，〔一０〕以臨仁､平丘，〔一一〕黃､濟陽<lb/>
　　嬰城〔一二〕而魏氏服；王又割濮磿之北，〔一三〕注齊秦之要，絕楚趙之脊，〔一四〕天下五合六<lb/>
　　聚而不敢救．王之威亦單矣．〔一五〕<lb/>
〔一〕　索隱按：謂兩虎鬬乃受獘於駑犬也．劉氏云受猶承也．<lb/>
〔二〕　正義至，極也，極則反也．冬至，陰之極；夏至，陽之極．<lb/>
〔三〕　集解徐廣曰：「致，或作『安』．」<lb/>
〔四〕　正義言極東西．<lb/>
〔五〕　索隱音腰．以言山東從，韓､魏是其腰．<lb/>
〔六〕　索隱按：秦使盛橋守事於韓，亦如楚使召滑相趙然也．並內行章義之難．<lb/>
〔七〕　索隱信音申．<lb/>
〔八〕　集解徐廣曰：「秦始皇五年，取酸棗､燕､虛．蘇代曰『決宿胥之口，魏無虛､頓丘』．」<lb/>
<pb ed='ZHSJ' n='78-2389a' xml:id='KX2a0001_ZHSJ_78-2389a'/><lb/>
〔九〕　集解徐廣曰：「燕縣有桃城，平皋有邢丘．」　正義邢丘在懷州武德縣東南二十里．<lb/>
〔一０〕集解徐廣曰：「蘇秦云『北有河外､卷､衍』．長垣縣有蒲鄉．」　索隱此蒲在衞之長垣蒲鄉也．衍在河南，與<lb/>
　　　　卷相近．首蓋牛首，垣即長垣，非河東之垣也．垣音圓．<lb/>
〔一一〕集解徐廣曰：「屬陳留．」　索隱仁及平丘二縣名．謂以兵臨此二縣，則黃及濟陽等自嬰城而守也．按：地<lb/>
　　　　理志平丘屬陳留，今不知所在．<lb/>
〔一二〕集解徐廣曰：「蘇代云『決白馬之口，魏無黃､濟陽』．」　正義故黃城在曹州考城縣東．濟陽故城在曹州宛句<lb/>
　　　　縣西南．嬰城，未詳．<lb/>
〔一三〕集解徐廣曰：「濮水北於鉅野入濟．」　索隱地名，蓋地近濮也．<lb/>
〔一四〕正義劉伯莊云：「言秦得魏地，楚趙之（絕）從〔絕〕．」<lb/>
〔一五〕集解徐廣曰：「單，亦作『殫』．」　索隱單音丹．單者，盡也．言王之威盡行矣．<lb/>
　　　　王若能持功守威，絀攻取之心而肥仁義之地，使無後患，三王不足四，五伯不足<lb/>
　　六也．王若負人徒之衆，仗兵革之彊，乘毀魏之威，而欲以力臣天下之主，臣恐其有後<lb/>
　　患也．詩曰「靡不有初，鮮克有終」．易曰「狐涉水，濡其尾」．〔一〕此言始之易，終之<lb/>
　　難也．何以知其然也？昔智氏見伐趙之利而不知榆次之禍，〔二〕吳見伐齊之便而不知<lb/>
　　干隧之敗．〔三〕此二國者，非無大功也，沒利於前而易患於後也．〔四〕吳之信越也，從而<lb/>
　　伐齊，〔五〕既勝齊人於艾陵，〔六〕還為越王禽三渚之浦．〔七〕智氏之信韓､魏也，從而伐<lb/>
<pb ed='ZHSJ' n='78-2390a' xml:id='KX2a0001_ZHSJ_78-2390a'/><lb/>
　　趙，攻晉陽城，〔八〕勝有日矣，韓､魏叛之，殺智伯瑤於鑿臺之下．〔九〕今王妒楚之不毀<lb/>
　　也，而忘毀楚之彊韓､魏也，臣為王慮而不取也．<lb/>
〔一〕　正義言狐惜其尾，每涉水，舉尾不令濕，比至極困，則濡之．譬不可力臣之．<lb/>
〔二〕　索隱智伯敗於榆次也．地理志屬太原，有梗陽鄉．　正義榆次，并州縣也．注水經云：「榆次縣南洞渦水側<lb/>
　　　　有鑿臺．」<lb/>
〔三〕　索隱干隧，吳之敗處，地名．干，水邊也．隧，道路也．　正義干隧，吳地名也．出萬安山西南一里太湖，即<lb/>
　　　　吳王夫差自剄處，在蘇州西北四十里．<lb/>
〔四〕　索隱謂智伯及吳王沒伐趙及伐齊之利於前，而自易其患於後．後即榆次､干隧之難也．<lb/>
〔五〕　索隱從音絕用反．劉氏云：「從猶領也．」<lb/>
〔六〕　正義艾山在兗州博縣南六十里也．<lb/>
〔七〕　集解戰國策曰「三江之浦」．　正義吳俗傳云：「越軍得子胥夢，從東入伐吳，越王即從三江北岸立壇，殺白馬<lb/>
　　　　祭子胥，杯動酒盡，乃開渠曰示浦，入破吳王於姑蘇，敗干隧也．」<lb/>
〔八〕　正義并州城．<lb/>
〔九〕　集解徐廣曰：「鑿臺在榆次．」<lb/>
　　　　詩曰「大武遠宅而不涉」．〔一〕從此觀之，楚國，援也；鄰國，敵也．詩云「趯趯<lb/>
　　󺡲免，還犬獲之．〔二〕他人有心，余忖度之」．今王中道而信韓､魏之善王也，此正吳之<lb/>
<pb ed='ZHSJ' n='78-2391a' xml:id='KX2a0001_ZHSJ_78-2391a'/><lb/>
　　信越也．臣聞之，敵不可假，時不可失．臣恐韓､魏卑辭除患而實欲欺大國也．〔三〕何<lb/>
　　則？王無重世之德〔四〕於韓､魏，而有累世之怨焉．夫韓､魏父子兄弟接踵而死於秦者<lb/>
　　將十世矣．本國殘，社稷壞，宗廟毀．刳腹絕腸，折頸摺頤，〔五〕首身分離，暴骸骨於草<lb/>
　　澤，頭顱僵仆，相望於境，父子老弱係脰束手為羣虜者相及於路．鬼神孤傷，無所血<lb/>
　　食．人民不聊生，族類離散，流亡為僕妾者，盈滿海內矣．故韓､魏之不亡，秦社稷之<lb/>
　　憂也，今王資之與攻楚，不亦過乎！<lb/>
〔一〕　正義言大軍不遠跋涉攻伐．<lb/>
〔二〕　集解韓嬰章句曰：「趯趯，往來貌．獲，得也．言趯趯之󺡲兔．謂狡兔數往來逃匿其跡，有時遇犬得之．」毛傳<lb/>
　　　　曰：「󺡲兔，狡兔也．」鄭玄曰：「遇犬，犬之馴者，謂田犬．」　索隱「趯」作「躍」．躍，天歷反．󺡲音讒．<lb/>
〔三〕　索隱大國謂秦也．<lb/>
〔四〕　索隱重世猶累世也．<lb/>
〔五〕　集解徐廣曰：「一作『顛』．」　索隱上音拉，下音夷．<lb/>
　　　　且王攻楚將惡出兵？〔一〕王將借路於仇讎之韓､魏乎？兵出之日而王憂其不返<lb/>
　　也，是王以兵資於仇讎之韓､魏也．王若不借路於仇讎之韓､魏，必攻隨水右壤．隨水<lb/>
　　右壤，此皆廣川大水，山林谿谷，不食之地也，〔二〕王雖有之，不為得地．是王有毀楚之<lb/>
<pb ed='ZHSJ' n='78-2392a' xml:id='KX2a0001_ZHSJ_78-2392a'/><lb/>
　　名而無得地之實也．<lb/>
〔一〕　正義惡音烏．<lb/>
〔二〕　索隱楚都陳，隨水之右壤蓋在隨之西，即今鄧州之西，其地多山林者矣．<lb/>
　　　　且王攻楚之日，四國必悉起兵以應王．秦、楚之兵構而不離，魏氏將出而攻留、<lb/>
　　方與、銍、湖陵、碭、蕭、相，故宋必盡．〔一〕齊人南面攻楚，泗上必舉．〔二〕此皆平原四達，<lb/>
　　膏腴之地，而使獨攻．〔三〕王破楚以肥韓、魏於中國而勁齊．韓、魏之彊，足以校於<lb/>
　　秦．〔四〕齊南以泗水為境，東負海，北倚河，而無後患，天下之國莫彊於齊、魏，齊、魏得<lb/>
　　地葆利而詳事下吏，一年之後，為帝未能，其於禁王之為帝有餘矣．〔五〕<lb/>
〔一〕　正義徐州西，宋州東，兗州南，並故宋地．<lb/>
〔二〕　正義此時徐、泗屬齊也．<lb/>
〔三〕　索隱若秦楚構兵不休，則魏盡故宋，齊取泗上，是使齊魏獨攻伐而得其利也．<lb/>
〔四〕　索隱校音教．謂足以與秦為敵也．一云校者，報也，言力能報秦．<lb/>
〔五〕　索隱言齊一年之後，未即能為帝，而能禁秦為帝有餘力矣．然「禁」字作「楚」者，誤也．<lb/>
　　　　夫以王壤土之博，人徒之衆，兵革之彊，壹舉事而樹怨於楚，遲令〔一〕韓、魏歸帝<lb/>
　　重於齊，是王失計也．〔二〕臣為王慮，莫若善楚．秦、楚合而為一以臨韓，韓必斂手．王<lb/>
<pb ed='ZHSJ' n='78-2393a' xml:id='KX2a0001_ZHSJ_78-2393a'/><lb/>
　　施以東山之險，帶以曲河之利，韓必為關內之侯．若是而王以十萬戍鄭，梁氏寒心，<lb/>
　　許、鄢陵嬰城，而上蔡、召陵不往來也，如此而魏亦關內侯矣．王壹善楚，而關內兩萬<lb/>
　　乘之主注地於齊，〔三〕齊右壤可拱手而取也．〔四〕王之地一經兩海，〔五〕要約天下，是<lb/>
　　燕、趙無齊、楚，齊、楚無燕、趙也．然後危動燕、趙，直搖齊、楚，此四國者不待痛而服<lb/>
　　矣．<lb/>
〔一〕　集解徐廣曰：「遲，一作『還』．」　索隱遲音值．值猶乃也．今音力呈反．<lb/>
〔二〕　索隱謂韓、魏重齊，令歸帝號，此秦之計失．<lb/>
〔三〕　索隱注謂以兵裁之也．<lb/>
〔四〕　正義右壤謂濟州之南北也．<lb/>
〔五〕　索隱謂西海至東海皆是秦地．　正義廣言橫度中國東西也．<lb/>
　　昭王曰：「善．」於是乃止白起而謝韓、魏．發使賂楚，約為與國．<lb/>
　　黃歇受約歸楚，楚使歇與太子完入質於秦，秦留之數年．楚頃襄王病，太子不得歸．<lb/>
而楚太子與秦相應侯善，於是黃歇乃說應侯曰：「相國誠善楚太子乎？」應侯曰：「然．」歇<lb/>
曰：「今楚王恐不起疾，秦不如歸其太子．太子得立，其事秦必重而德相國無窮，是親與國<lb/>
<pb ed='ZHSJ' n='78-2394a' xml:id='KX2a0001_ZHSJ_78-2394a'/><lb/>
而得儲萬乘也．若不歸，則咸陽一布衣耳；楚更立太子，必不事秦．夫失與國而絕萬乘之<lb/>
和，非計也．願相國孰慮之．」應侯以聞秦王．秦王曰：「令楚太子之傅先往問楚王之疾，返<lb/>
而後圖之．」黃歇為楚太子計曰：「秦之留太子也，欲以求利也．今太子力未能有以利秦<lb/>
也，歇憂之甚．而陽文君子二人在中，王若卒大命，太子不在，陽文君子必立為後，太子不<lb/>
得奉宗廟矣．不如亡秦，與使者俱出；臣請止，以死當之．」楚太子因變衣服為楚使者御以<lb/>
出關，而黃歇守舍，常為謝病．度太子已遠，秦不能追，歇乃自言秦昭王曰：「楚太子已歸，<lb/>
出遠矣．歇當死，願賜死．」昭王大怒，欲聽其自殺也．應侯曰：「歇為人臣，出身以徇其<lb/>
主，太子立，必用歇，故不如無罪而歸之，以親楚．」秦因遣黃歇．<lb/>
　　歇至楚三月，楚頃襄王卒，〔一〕太子完立，是為考烈王．考烈王元年，以黃歇為相，封為<lb/>
春申君，〔二〕賜淮北地十二縣．後十五歲，黃歇言之楚王曰：「淮北地邊齊，其事急，請以為<lb/>
郡便．」因并獻淮北十二縣．請封於江東．考烈王許之．春申君因城故吳墟，以自為都<lb/>
邑．<lb/>
〔一〕　集解徐廣曰：「三十六年．」<lb/>
〔二〕　正義然四君封邑檢皆不獲，唯平原有地，又非趙境，並蓋號謚，而孟嘗是謚．<lb/>
〔三〕　正義墟音虛．（闔閭）今蘇州也．【闔閭】於城內小城西北別築城居之，今圮毀也．又大內北瀆，四從五橫，至<lb/>
<pb ed='ZHSJ' n='78-2395a' xml:id='KX2a0001_ZHSJ_78-2395a'/><lb/>
　　　　今猶存．又改破楚門為昌門．<lb/>
　　春申君既相楚，是時齊有孟嘗君，趙有平原君，魏有信陵君，方爭下士，招致賓客，以相<lb/>
傾奪，輔國持權．<lb/>
　　春申君為楚相四年，秦破趙之長平軍四十餘萬．五年，圍邯鄲．邯鄲告急於楚，楚使<lb/>
春申君將兵往救之，秦兵亦去，春申君歸．春申君相楚八年，為楚北伐滅魯，〔一〕以荀卿為<lb/>
蘭陵令．當是時，楚復彊．<lb/>
〔一〕　索隱按：年表云八年取魯，封魯君於莒，十四年而滅也．<lb/>
　　趙平原君使人於春申君，春申君舍之於上舍．趙使欲夸楚，為瑇瑁簪，刀劍室以珠玉<lb/>
飾之，請命春申君客．春申君客三千餘人，其上客皆躡珠履以見趙使，趙使大慙．<lb/>
　　春申君相十四年，秦莊襄王立，以呂不韋為相，封為文信侯．取東周．<lb/>
　　春申君相二十二年，諸侯患秦攻伐無已時，乃相與合從，西伐秦，〔一〕而楚王為從長，春<lb/>
申君用事．至函谷關，秦出兵攻，諸侯兵皆敗走．楚考烈王以咎春申君，春申君以此益疏．<lb/>
〔一〕　集解徐廣曰：「始皇六年．」<lb/>
　　客有觀津人朱英，〔一〕謂春申君曰：「人皆以楚為彊而君用之弱，其於英不然．先君時<lb/>
<pb ed='ZHSJ' n='78-2396a' xml:id='KX2a0001_ZHSJ_78-2396a'/><lb/>
善秦二十年而不攻楚，何也？秦踰黽隘之塞而攻楚，〔二〕不便；假道於兩周，背韓、魏而攻<lb/>
楚，不可．今則不然，魏旦暮亡，不能愛許、鄢陵，其許魏割以與秦．秦兵去陳百六十里，〔三〕<lb/>
臣之所觀者，見秦、楚之日鬬也．」楚於是去陳徙壽春；而秦徙衞野王，作置東郡．〔四〕春申<lb/>
君由此就封於吳，行相事．<lb/>
〔一〕　正義觀音館．今魏州觀城縣也．<lb/>
〔二〕　正義黽隘之塞在申州．黽音盲也．<lb/>
〔三〕　集解徐廣曰：「在許東南．」<lb/>
〔四〕　正義濮、滑州兼河北置東郡．濮州本衞都，而徙野王也．<lb/>
　　楚考烈王無子，春申君患之，求婦人宜子者進之，甚衆，卒無子．趙人李園持其女弟，<lb/>
欲進之楚王，聞其不宜子，恐久毋寵．李園求事春申君為舍人，已而謁歸，故失期．還謁，<lb/>
春申君問之狀，對曰：「齊王使使求臣之女弟，與其使者飲，故失期．」春申君曰：「娉入乎？」<lb/>
對曰：「未也．」春申君曰：「可得見乎？」曰：「可．」於是李園乃進其女弟，即幸於春申<lb/>
君．知其有身，李園乃與其女弟謀．園女弟承閒以說春申君曰：「楚王之貴幸君，雖兄弟不<lb/>
如也．今君相楚二十餘年，而王無子，即百歲後將更立兄弟，則楚更立君後，亦各貴其故所<lb/>
<pb ed='ZHSJ' n='78-2397a' xml:id='KX2a0001_ZHSJ_78-2397a'/><lb/>
親，君又安得長有寵乎？非徒然也，君貴用事久，多失禮於王兄弟，兄弟誠立，禍且及身，何<lb/>
以保相印江東之封乎？今妾自知有身矣，而人莫知．妾幸君未久，誠以君之重而進妾於楚<lb/>
王，王必幸妾；妾賴天有子男，則是君之子為王也，楚國盡可得，孰與身臨不測之罪乎？」<lb/>
春申君大然之，乃出李園女弟，謹舍而言之楚王．楚王召入幸之，遂生子男，立為太子，以<lb/>
李園女弟為王后．楚王貴李園，園用事．<lb/>
　　李園既入其女弟，立為王后，子為太子，恐春申君語泄而益驕，陰養死士，欲殺春申君<lb/>
以滅口，而國人頗有知之者．<lb/>
　　春申君相二十五年，楚考烈王病．朱英謂春申君曰：「世有毋望之福，〔一〕又有毋望之<lb/>
禍．〔二〕今君處毋望之世，〔三〕事毋望之主，〔四〕安可以無毋望之人乎？」〔五〕春申君曰：「何謂<lb/>
毋望之福？」曰：「君相楚二十餘年矣，雖名相國，實楚王也．今楚王病，旦暮且卒，而君相<lb/>
少主，因而代立當國，如伊尹、周公，王長而反政，不即遂南面稱孤而有楚國？此所謂毋望<lb/>
之福也．」春申君曰：「何謂毋望之禍？」曰：「李園不治國而君之仇也，〔六〕不為兵而養死士<lb/>
之日久矣，楚王卒，李園必先入據權而殺君以滅口．此所謂毋望之禍也．」春申君曰：「何<lb/>
謂毋望之人？」對曰：「君置臣郎中，楚王卒，李園必先入，臣為君殺李園．此所謂毋望之<lb/>
人也．」春申君曰：「足下置之，李園，弱人也，僕又善之，且又何至此！」朱英〔七〕知言不<lb/>
<pb ed='ZHSJ' n='78-2398a' xml:id='KX2a0001_ZHSJ_78-2398a'/><lb/>
用，恐禍及身，乃亡去．<lb/>
〔一〕　正義無望謂不望而忽至也．<lb/>
〔二〕　索隱周易有𣰋妄卦，其義殊也．<lb/>
〔三〕　正義謂生死無常．<lb/>
〔四〕　正義謂喜怒不節也．<lb/>
〔五〕　正義謂吉凶忽（為）【焉】．<lb/>
〔六〕　索隱言園是春申之仇也．戰國策作「君之舅也」，謂為王之舅，意異也．<lb/>
〔七〕　索隱朱亥．即上之朱英也．作「亥」者，史因趙有朱亥誤也．<lb/>
　　後十七日，楚考烈王卒，李園果先入，伏死士於棘門之內．〔一〕春申君入棘門，園死士俠<lb/>
刺春申君，斬其頭，投之棘門外．〔二〕於是遂使吏盡滅春申君之家．而李園女弟初幸春申君<lb/>
有身而入之王所生子者遂立，是為楚幽王．〔三〕<lb/>
〔一〕　正義壽州城門．<lb/>
〔二〕　正義楚考烈王二十五年，秦始皇九年．<lb/>
〔三〕　索隱按：楚捍有母弟猶，猶有庶兄負芻及昌平君，是楚君完非無子，而上文云考烈王無子，誤也．<lb/>
　　是歲也，秦始皇帝立九年矣．嫪毐亦為亂於秦，覺，夷其三族，而呂不韋廢．<lb/>
<pb ed='ZHSJ' n='78-2399a' xml:id='KX2a0001_ZHSJ_78-2399a'/><lb/>
<lb/>
　　太史公曰：吾適楚，觀春申君故城，宮室盛矣哉！初，春申君之說秦昭王，及出身遣楚<lb/>
太子歸，何其智之明也！後制於李園，旄矣．〔一〕語曰：「當斷不斷，反受其亂．」春申君失<lb/>
朱英之謂邪？<lb/>
〔一〕　集解徐廣曰：「旄音耄．」<lb/>
【索隱述贊】黃歇辯智，權略秦、楚．太子獲歸，身作宰輔．珠炫趙客，邑開吳土．烈王寡胤，李園獻<lb/>
女．無妄成災，朱英徒語．<lb/>
<pb ed='ZHSJ' n='78-2400a' xml:id='KX2a0001_ZHSJ_78-2400a'/><lb/>
<lb/>
</p></div>
