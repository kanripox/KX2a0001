<div xmlns='http://www.tei-c.org/ns/1.0'  xml:id='KX2a0001_hist_066'>
<div><head>史記卷六十六<lb/></head>
<p xml:id='SHIJI_ZHSJ_066-2171a-2'>伍子胥列傳第六<lb/></p>
<p xml:id='SHIJI_ZHSJ_066-2171a-3'>伍子胥者，楚人也，名員．員父曰伍奢．員兄曰伍尚．其先曰伍舉，以直諫事楚莊<lb/>王，<ref type="note" target="#KX2a0001_hist_066-note1" n="〔一〕"/>有顯，故其後世有名於楚．<lb/></p>
<p xml:id='SHIJI_ZHSJ_066-2171a-4'>楚平王有太子名曰建，使伍奢為太傅，費無忌<ref type="note" target="#KX2a0001_hist_066-note2" n="〔一〕"/>為少傅．無忌不忠於太子建．平王<lb/>使無忌為太子取婦於秦，秦女好，無忌馳歸報平王曰：「秦女絕美，王可自取，而更為太子取<lb/>婦．」平王遂自取秦女而絕愛幸之，生子軫．更為太子取婦．<lb/></p>
<p xml:id='SHIJI_ZHSJ_066-2171a-5'>無忌既以秦女自媚於平王，因去太子而事平王．恐一旦平王卒而太子立，殺己，乃因<lb/>讒太子建．建母，蔡女也，無寵於平王．平王稍益疏建，使建守城父，<ref type="note" target="#KX2a0001_hist_066-note3" n="〔一〕"/>備邊兵．<lb/></p>
<p xml:id='SHIJI_ZHSJ_066-2172a-7'>頃之，無忌又日夜言太子短於王曰：「太子以秦女之故，不能無怨望，願王少自備也．<lb/>自太子居城父，將兵，外交諸侯，且欲入為亂矣．」平王乃召其太傅伍奢考問之．伍奢知無<lb/>忌讒太子於平王，因曰：「王獨柰何以讒賊小臣疏骨肉之親乎？」無忌曰：「王今不制，其事<lb/>成矣．王且見禽．」於是平王怒，囚伍奢，而使城父司馬奮揚<ref type="note" target="#KX2a0001_hist_066-note4" n="〔一〕"/>往殺太子．行未至，奮揚<lb/>使人先告太子：「太子急去，不然將誅．」太子建亡奔宋．<lb/></p>
<p xml:id='SHIJI_ZHSJ_066-2172a-8'>無忌言於平王曰：「伍奢有二子，皆賢，不誅且為楚憂．可以其父質而召之，不然且為<lb/>楚患．」王使使謂伍奢曰：「能致汝二子則生，不能則死．」伍奢曰：「尚為人仁，呼必來．員<lb/>為人剛戾忍訽，<ref type="note" target="#KX2a0001_hist_066-note5" n="〔一〕"/>能成大事，彼見來之并禽，其勢必不來．」王不聽，使人召二子曰：「來，<lb/>吾生汝父；不來，今殺奢也．」伍尚欲往，員曰：「楚之召我兄弟，非欲以生我父也，恐有脫<lb/>者後生患，故以父為質，詐召二子．二子到，則父子俱死．何益父之死？往而令讎不得報<lb/>耳．不如奔他國，借力以雪父之恥，俱滅，無為也．」伍尚曰：「我知往終不能全父命．然恨<lb/>父召我以求生而不往，後不能雪恥，終為天下笑耳．」謂員：「可去矣！汝能報殺父之讎，我<lb/>將歸死．」尚既就執，使者捕伍胥．伍胥貫弓<ref type="note" target="#KX2a0001_hist_066-note6" n="〔二〕"/>執矢嚮使者，使者不敢進，伍胥遂亡．聞<lb/>太子建之在宋，往從之．奢聞子胥之亡也，曰：「楚國君臣且苦兵矣．」伍尚至楚，楚并殺奢<lb/>與尚也．<lb/></p>
<p xml:id='SHIJI_ZHSJ_066-2173a-10'>伍胥既至宋，宋有華氏之亂，<ref type="note" target="#KX2a0001_hist_066-note7" n="〔一〕"/>乃與太子建俱奔於鄭．鄭人甚善之．太子建又適晉，<lb/>晉頃公曰：「太子既善鄭，鄭信太子．太子能為我內應，而我攻其外，滅鄭必矣．滅鄭而封<lb/>太子．」太子乃還鄭．事未會，會自私欲殺其從者，從者知其謀，乃告之於鄭．鄭定公與子<lb/>產誅殺太子建．建有子名勝．伍胥懼，乃與勝俱奔吳．到昭關，<ref type="note" target="#KX2a0001_hist_066-note8" n="〔二〕"/>昭關欲執之．伍胥遂<lb/>與勝獨身步走，幾不得脫．追者在後．至江，江上有一漁父乘船，知伍胥之急，乃渡伍胥．<lb/>伍胥既渡，解其劍曰：「此劍直百金，以與父．」父曰：「楚國之法，得伍胥者賜粟五萬石，爵<lb/>執珪，豈徒百金劍邪！」不受．伍胥未至吳而疾，止中道，乞食．<ref type="note" target="#KX2a0001_hist_066-note9" n="〔三〕"/>至於吳，吳王僚方用<lb/>事，公子光為將．伍胥乃因公子光以求見吳王．<lb/></p>
<p xml:id='SHIJI_ZHSJ_066-2174a-12'>久之，楚平王以其邊邑鍾離與吳邊邑卑梁氏俱蠶，兩女子爭桑相攻，乃大怒，至於兩國<lb/>舉兵相伐．吳使公子光伐楚，拔其鍾離､居巢而歸．<ref type="note" target="#KX2a0001_hist_066-note10" n="〔一〕"/>伍子胥說吳王僚曰：「楚可破也．願<lb/>復遣公子光．」公子光謂吳王曰：「彼伍胥父兄為戮於楚，而勸王伐楚者，欲以自報其讎耳．<lb/>伐楚未可破也．」伍胥知公子光有內志，欲殺王而自立，未可說以外事，乃進專諸<ref type="note" target="#KX2a0001_hist_066-note11" n="〔二〕"/>於公<lb/>子光，退而與太子建之子勝耕於野．<lb/></p>
<p xml:id='SHIJI_ZHSJ_066-2174a-13'>五年而楚平王卒．初，平王所奪太子建秦女生子軫，及平王卒，軫竟立為後，是為昭<lb/>王．吳王僚因楚喪，使二公子將兵往襲楚．楚發兵絕吳兵之後，不得歸．吳國內空，而公<lb/>子光乃令專諸襲刺吳王僚而自立，是為吳王闔廬．闔廬既立，得志，乃召伍員以為行人，而<lb/>與謀國事．<lb/></p>
<p xml:id='SHIJI_ZHSJ_066-2174a-14'>楚誅其大臣郤宛､伯州犂，伯州犂之孫伯嚭亡奔吳，<ref type="note" target="#KX2a0001_hist_066-note12" n="〔一〕"/>吳亦以嚭為大夫．前王僚所遣<lb/>二公子將兵<ref type="note" target="#KX2a0001_hist_066-note13" n="〔二〕"/>伐楚者，道絕不得歸．後聞闔廬弒王僚自立，遂以其兵降楚，楚封之於舒．<lb/>闔廬立三年，乃興師與伍胥､伯嚭伐楚，拔舒，遂禽故吳反二將軍．因欲至郢，將軍孫武曰：<lb/>「民勞，未可，且待之．」乃歸．<lb/></p>
<p xml:id='SHIJI_ZHSJ_066-2175a-16'>四年，吳伐楚，取六與灊．<ref type="note" target="#KX2a0001_hist_066-note14" n="〔一〕"/>五年，伐越，敗之．六年，楚昭王使公子囊瓦<ref type="note" target="#KX2a0001_hist_066-note15" n="〔二〕"/>將兵伐<lb/>吳．吳使伍員迎擊，大破楚軍於豫章，<ref type="note" target="#KX2a0001_hist_066-note16" n="〔三〕"/>取楚之居巢．<lb/></p>
<p xml:id='SHIJI_ZHSJ_066-2175a-17'>九年，吳王闔廬謂子胥､孫武曰：「始子言郢未可入，今果何如？」二子對曰：「楚將囊<lb/>瓦貪，而唐､蔡皆怨之．王必欲大伐之，必先得唐､蔡乃可．」闔廬聽之，悉興師與唐､蔡伐<lb/>楚，與楚夾漢水而陳．吳王之弟夫概<ref type="note" target="#KX2a0001_hist_066-note17" n="〔一〕"/>將兵請從，王不聽，遂以其屬五千人擊楚將子<lb/>常．<ref type="note" target="#KX2a0001_hist_066-note18" n="〔二〕"/>子常敗走，奔鄭．於是吳乘勝而前，五戰，遂至郢．<ref type="note" target="#KX2a0001_hist_066-note19" n="〔二〕"/>己卯，楚昭王出奔．庚辰，吳<lb/>王入郢．<lb/></p>
<p xml:id='SHIJI_ZHSJ_066-2176a-19'>昭王出亡，入雲夢；盜擊王，王走鄖．<ref type="note" target="#KX2a0001_hist_066-note20" n="〔一〕"/>鄖公弟懷曰：「平王殺我父，我殺其子，不亦可<lb/>乎！」鄖公恐其弟殺王，與王奔隨．<ref type="note" target="#KX2a0001_hist_066-note21" n="〔二〕"/>吳兵圍隨，謂隨人曰：「周之子孫在漢川者，楚盡滅<lb/>之．」隨人欲殺王，王子綦匿王，己自為王以當之．隨人卜與王於吳，不吉，乃謝吳不與王．<lb/></p>
<p xml:id='SHIJI_ZHSJ_066-2176a-20'>始伍員與申包胥為交，員之亡也，謂包胥曰：「我必覆楚．」包胥曰：「我必存之．」及吳<lb/>兵入郢，伍子胥求昭王．既不得，乃掘楚平王墓，出其尸，鞭之三百，然後已．申包胥亡於<lb/>山中，使人謂子胥曰：「子之報讎，其以甚乎！吾聞之，人衆者勝天，天定亦能破人．<ref type="note" target="#KX2a0001_hist_066-note22" n="〔一〕"/>今子<lb/>故平王之臣，親北面而事之，今至於僇死人，此豈其無天道之極乎！」伍子胥曰：「為我謝<lb/>申包胥曰，吾日莫途遠，吾故倒行而逆施之．」<ref type="note" target="#KX2a0001_hist_066-note23" n="〔二〕"/>於是申包胥走秦告急，求救於秦．秦不<lb/>許．包胥立於秦廷，晝夜哭，七日七夜不絕其聲．秦哀公憐之，曰：「楚雖無道，有臣若是，<lb/>可無存乎！」乃遣車五百乘救楚擊吳．六月，敗吳兵於稷．<ref type="note" target="#KX2a0001_hist_066-note24" n="〔三〕"/>會吳王久留楚求昭王，而闔<lb/>廬弟夫概乃亡歸，自立為王．闔廬聞之，乃釋楚而歸，擊其弟夫概．夫概敗走，遂奔楚．楚<lb/>昭王見吳有內亂，乃復入郢．封夫概於堂谿，<ref type="note" target="#KX2a0001_hist_066-note25" n="〔四〕"/>為堂谿氏．楚復與吳戰，敗吳，吳王乃歸．<lb/></p>
<p xml:id='SHIJI_ZHSJ_066-2177a-22'>後二歲，闔廬使太子夫差將兵伐楚，取番．<ref type="note" target="#KX2a0001_hist_066-note26" n="〔一〕"/>楚懼吳復大來，乃去郢，徙於鄀．<ref type="note" target="#KX2a0001_hist_066-note27" n="〔二〕"/>當是<lb/>時，吳以伍子胥､孫武之謀，西破彊楚，北威齊晉，南服越人．<lb/><lb/></p>
<p xml:id='SHIJI_ZHSJ_066-2178a-24'>其後四年，孔子相魯．<lb/></p>
<p xml:id='SHIJI_ZHSJ_066-2178a-25'>後五年，伐越．越王句踐迎擊，敗吳於姑蘇，傷闔廬指，<ref type="note" target="#KX2a0001_hist_066-note28" n="〔一〕"/>軍卻．闔廬病創<ref type="note" target="#KX2a0001_hist_066-note29" n="〔二〕"/>將死，<lb/>謂太子夫差曰：「爾忘句踐殺爾父乎？」夫差對曰：「不敢忘．」是夕，闔廬死．夫差既立為<lb/>王，以伯嚭為太宰，習戰射．二年後伐越，敗越於夫湫．<ref type="note" target="#KX2a0001_hist_066-note30" n="〔三〕"/>越王句踐乃以餘兵五千人棲於<lb/>會稽之上，<ref type="note" target="#KX2a0001_hist_066-note31" n="〔四〕"/>使大夫種<ref type="note" target="#KX2a0001_hist_066-note32" n="〔五〕"/>厚幣遺吳太宰嚭以請和，求委國為臣妾．吳王將許之．伍子胥<lb/>諫曰：「越王為人能辛苦．今王不滅，後必悔之．」吳王不聽，用太宰嚭計，與越平．<lb/></p>
<p xml:id='SHIJI_ZHSJ_066-2178a-26'>其後五年，而吳王聞齊景公死而大臣爭寵，新君弱，乃興師北伐齊．伍子胥諫曰：「句<lb/>踐食不重味，弔死問疾，且欲有所用之也．此人不死，必為吳患．今吳之有越，猶人之有腹<lb/>心疾也．而王不先越而乃務齊，不亦謬乎！」吳王不聽，伐齊，大敗齊師於艾陵，<ref type="note" target="#KX2a0001_hist_066-note33" n="〔一〕"/>遂威<lb/>鄒魯之君以歸．<ref type="note" target="#KX2a0001_hist_066-note34" n="〔二〕"/>益疏子胥之謀．<lb/></p>
<p xml:id='SHIJI_ZHSJ_066-2179a-28'>其後四年，吳王將北伐齊，越王句踐用子貢之謀，乃率其衆以助吳，而重寶以獻遺太宰<lb/>嚭．太宰嚭既數受越賂，其愛信越殊甚，日夜為言於吳王．吳王信用嚭之計．伍子胥諫<lb/>曰：「夫越，腹心之病，今信其浮辭詐偽而貪齊．破齊，譬猶石田，無所用之．且盤庚之誥<lb/>曰：『有顛越不恭，劓殄滅之，俾無遺育，無使易種于茲邑．』此商之所以興．願王釋齊而先<lb/>越；若不然，後將悔之無及．」而吳王不聽，使子胥於齊．子胥臨行，謂其子曰：「吾數諫<lb/>王，王不用，吾今見吳之亡矣．汝與吳俱亡，無益也．」乃屬其子於齊鮑牧，而還報吳．<lb/></p>
<p xml:id='SHIJI_ZHSJ_066-2179a-29'>吳太宰嚭既與子胥有隙，因讒曰：「子胥為人剛暴，少恩，猜賊，其怨望恐為深禍也．前<lb/>日王欲伐齊，子胥以為不可，王卒伐之而有大功．子胥恥其計謀不用，乃反怨望．而今王<lb/>又復伐齊，子胥專愎<ref type="note" target="#KX2a0001_hist_066-note35" n="〔一〕"/>彊諫，沮<ref type="note" target="#KX2a0001_hist_066-note36" n="〔二〕"/>毀用事，徒幸吳之敗以自勝其計謀耳．今王自行，悉國<lb/>中武力以伐齊，而子胥諫不用，因輟謝，詳病不行．王不可不備，此起禍不難．且嚭使人微<lb/>伺之，其使於齊也，乃屬其子於齊之鮑氏．夫為人臣，內不得意，外倚諸侯，自以為先王之<lb/>謀臣，今不見用，常鞅鞅怨望．願王早圖之．」吳王曰：「微子之言，吾亦疑之．」乃使使賜<lb/>伍子胥屬鏤<ref type="note" target="#KX2a0001_hist_066-note37" n="〔三〕"/>之劍，曰：「子以此死．」伍子胥仰天歎曰：「嗟乎！讒臣嚭為亂矣，王乃反<lb/>誅我．我令若父霸．自若未立時，諸公子爭立，我以死爭之於先王，幾不得立．<ref type="note" target="#KX2a0001_hist_066-note38" n="〔四〕"/>若既得<lb/>立，欲分吳國予我，我顧不敢望也．然今若聽諛臣言以殺長者．」乃告其舍人曰：「必樹吾<lb/>墓上以梓，令可以為器；<ref type="note" target="#KX2a0001_hist_066-note39" n="〔五〕"/>而抉<ref type="note" target="#KX2a0001_hist_066-note40" n="〔六〕"/>吾眼縣吳東門之上，<ref type="note" target="#KX2a0001_hist_066-note41" n="〔七〕"/>以觀越寇之入滅吳也．」乃自<lb/>剄死．吳王聞之大怒，乃取子胥尸盛以鴟夷革，<ref type="note" target="#KX2a0001_hist_066-note42" n="〔八〕"/>浮之江中．<ref type="note" target="#KX2a0001_hist_066-note43" n="〔九〕"/>吳人憐之，為立祠於江<lb/>上，<ref type="note" target="#KX2a0001_hist_066-note44" n="〔一０〕"/>因命曰胥山．<ref type="note" target="#KX2a0001_hist_066-note45" n="〔一一〕"/><lb/></p>
<p xml:id='SHIJI_ZHSJ_066-2181a-32'>吳王既誅伍子胥，遂伐齊．齊鮑氏殺其君悼公而立陽生．吳王欲討其賊，不勝而去．<lb/>其後二年，吳王召魯衞之君會之橐皋．<ref type="note" target="#KX2a0001_hist_066-note46" n="〔一〕"/>其明年，因北大會諸侯於黃池，<ref type="note" target="#KX2a0001_hist_066-note47" n="〔二〕"/>以令周室．越<lb/>王句踐襲殺吳太子，<ref type="note" target="#KX2a0001_hist_066-note48" n="〔三〕"/>破吳兵．吳王聞之，乃歸，使使厚幣與越平．後九年，越王句踐遂<lb/>滅吳，殺王夫差；而誅太宰嚭，以不忠於其君，而外受重賂，與己比<ref type="note" target="#KX2a0001_hist_066-note49" n="〔四〕"/>周也．<lb/></p>
<p xml:id='SHIJI_ZHSJ_066-2181a-33'>伍子胥初所與俱亡故楚太子建之子勝者，在於吳．吳王夫差之時，楚惠王欲召勝歸<lb/>楚．葉公<ref type="note" target="#KX2a0001_hist_066-note50" n="〔一〕"/>諫曰：「勝好勇而陰求死士，殆有私乎！」惠王不聽．遂召勝，使居楚之邊邑<lb/>鄢，<ref type="note" target="#KX2a0001_hist_066-note51" n="〔二〕"/>號為白公．<ref type="note" target="#KX2a0001_hist_066-note52" n="〔三〕"/>白公歸楚三年而吳誅子胥．<lb/></p>
<p xml:id='SHIJI_ZHSJ_066-2182a-35'>白公勝既歸楚，怨鄭之殺其父，乃陰養死士求報鄭．歸楚五年，請伐鄭，楚令尹子西許<lb/>之．兵未發而晉伐鄭，鄭請救於楚．楚使子西往救，與盟而還．白公勝怒曰：「非鄭之仇，<lb/>乃子西也．」勝自礪劍，人問曰：<ref type="note" target="#KX2a0001_hist_066-note53" n="〔一〕"/>「何以為？」勝曰：「欲以殺子西．」子西聞之，笑曰：<lb/>「勝如卵耳，何能為也．」<lb/></p>
<p xml:id='SHIJI_ZHSJ_066-2182a-36'>其後四歲，白公勝與石乞襲殺楚令尹子西､司馬子綦<ref type="note" target="#KX2a0001_hist_066-note54" n="〔一〕"/>於朝．石乞曰：「不殺王，不<lb/>可．」乃劫（之）王如高府．<ref type="note" target="#KX2a0001_hist_066-note55" n="〔二〕"/>石乞從者屈固<ref type="note" target="#KX2a0001_hist_066-note56" n="〔三〕"/>負楚惠王亡走昭夫人之宮．<ref type="note" target="#KX2a0001_hist_066-note57" n="〔四〕"/>葉公聞白公<lb/>為亂，率其國人攻白公．白公之徒敗，亡走山中，自殺．<ref type="note" target="#KX2a0001_hist_066-note58" n="〔五〕"/>而虜石乞，而問白公尸處，不言<lb/>將亨．石乞曰：「事成為卿，不成而亨，固其職也．」終不肯告其尸處．遂亨石乞，而求惠王<lb/>復立之．<lb/></p>
<p xml:id='SHIJI_ZHSJ_066-2183a-38'>太史公曰：怨毒之於人甚矣哉！王者尚不能行之於臣下，況同列乎！向令伍子胥從奢<lb/>俱死，何異螻蟻．[⿱𠫓廾]小義，雪大恥，名垂於後世，悲夫！方子胥窘於江上，<ref type="note" target="#KX2a0001_hist_066-note59" n="〔一〕"/>道乞食，志豈<lb/>嘗須臾忘郢邪？故隱忍就功名，非烈丈夫孰能致此哉？白公如不自立為君者，其功謀亦不<lb/>可勝道者哉！<lb/><ref type="note" target="#KX2a0001_hist_066-note60" n="贊"/></p>
</div>
<div type="notes">
<note xml:id="KX2a0001_hist_066-note0"></note>
<note xml:id="KX2a0001_hist_066-note1">〔一〕索隱按：舉直諫，見左氏、楚系家．<lb/></note>
<note xml:id="KX2a0001_hist_066-note2">〔一〕索隱按：左傳作「費無極」．<lb/></note>
<note xml:id="KX2a0001_hist_066-note3">〔一〕集解地理志潁川有城父縣．索隱本陳邑，楚伐陳而有之．地理志潁川有城父縣．<lb/></note>
<note xml:id="KX2a0001_hist_066-note4">〔一〕索隱城父司馬之姓名也．<lb/></note>
<note xml:id="KX2a0001_hist_066-note5">〔一〕集解音火候反．索隱鄒氏云：「一作『詬』，罵也，音逅．」劉氏音火候反．<lb/></note>
<note xml:id="KX2a0001_hist_066-note6">〔二〕集解貫，烏還反．索隱劉氏音貫為彎，又音古患反．貫謂滿張弓．<lb/></note>
<note xml:id="KX2a0001_hist_066-note7">〔一〕索隱春秋昭二十年，宋華亥､向寧､華定與君爭而出奔是也．<lb/></note>
<note xml:id="KX2a0001_hist_066-note8">〔二〕索隱其關在江西､乃吳楚之境也．<lb/></note>
<note xml:id="KX2a0001_hist_066-note9">〔三〕集解張勃曰：「子胥乞食處在丹陽溧陽縣．」索隱按：張勃，晉人，吳鴻臚嚴之子也，作吳錄，裴氏注引之是<lb/>也．溧音栗，水名也．<lb/></note>
<note xml:id="KX2a0001_hist_066-note10">〔一〕索隱二邑，楚縣也．按：鍾離縣在六安，古鍾離子之國，系本謂之「終犂」，嬴姓之國．居巢亦國也．桀奔南<lb/>巢，其國蓋遠．尚書序「巢伯來朝」，蓋因居之於淮南楚地也．<lb/></note>
<note xml:id="KX2a0001_hist_066-note11">〔二〕索隱左傳謂之「專設諸」．<lb/></note>
<note xml:id="KX2a0001_hist_066-note12">〔一〕集解徐廣曰：「伯州犂者，晉伯宗之子也．伯州犂之子曰郤宛，郤宛之子曰伯嚭．宛亦姓伯，又別氏郤．楚世<lb/>家云殺郤宛，宛之宗姓伯氏子曰嚭．吳世家云楚誅伯州犂，其孫伯嚭奔吳也．」索隱按：州犁，伯宗子也．郄<lb/>宛，州犁子．伯噽，郄宛子．噽音喜．伯氏別姓郄．<lb/></note>
<note xml:id="KX2a0001_hist_066-note13">〔二〕索隱公子燭庸及蓋餘也．<lb/></note>
<note xml:id="KX2a0001_hist_066-note14">〔一〕集解六，古國，皋陶之後所封．灊縣有天柱山．索隱六，古國也，皋陶之後所封．灊縣有天柱山．<lb/></note>
<note xml:id="KX2a0001_hist_066-note15">〔二〕集解案：左傳楚公子貞字子囊，其孫名瓦，字子常．此言公子，又兼稱囊瓦，誤也．索隱按：左氏楚公子<lb/>貞字子囊，其孫名瓦，字子常．此言公子，又兼稱囊瓦，蓋誤．<lb/></note>
<note xml:id="KX2a0001_hist_066-note16">〔三〕集解豫章在江南．索隱按：杜預云「昔豫章在江北，蓋分後徙之於江南也」．<lb/></note>
<note xml:id="KX2a0001_hist_066-note17">〔一〕索隱古賚反．<lb/></note>
<note xml:id="KX2a0001_hist_066-note18">〔二〕集解子常，公孫瓦．索隱公孫瓦也．<lb/></note>
<note xml:id="KX2a0001_hist_066-note19">〔三〕集解郢，楚都．索隱郢，楚都也．音以正反，又一音以井反．<lb/></note>
<note xml:id="KX2a0001_hist_066-note20">〔一〕集解音云，國名．索隱奏雲二音．走，向也．鄖，國名．<lb/></note>
<note xml:id="KX2a0001_hist_066-note21">〔二〕正義今有楚昭王故城，昭王奔隨之處，宮之北城即是．<lb/></note>
<note xml:id="KX2a0001_hist_066-note22">〔一〕正義申包胥言聞人衆者雖一時凶暴勝天，及天降其凶，亦破於彊暴之人．<lb/></note>
<note xml:id="KX2a0001_hist_066-note23">〔二〕索隱按：倒音丁老反．施音如字．子胥言志在復讎，常恐且死，不遂本心，今幸而報，豈論理乎！譬如人行，<lb/>前途尚遠，而日勢已莫，其在顛倒疾行，逆理施事，何得責吾順理乎！<lb/></note>
<note xml:id="KX2a0001_hist_066-note24">〔三〕集解稷丘，地名，在郊外．索隱按：左傳作「稷丘」．杜預云「稷丘，地名，在郊外」．<lb/></note>
<note xml:id="KX2a0001_hist_066-note25">〔四〕集解徐廣曰：「在慎縣．」駰案：地理志汝南有吳房縣．應劭曰「夫概奔楚，封於堂谿，本房子國，以封吳，故曰<lb/>吳房」，然則不得在慎縣也．正義案：今豫州吳房縣在州西北九十里．<lb/></note>
<note xml:id="KX2a0001_hist_066-note26">〔一〕集解音普寒反，又音婆．索隱音普寒反，又音婆．蓋鄱陽也．<lb/></note>
<note xml:id="KX2a0001_hist_066-note27">〔二〕集解楚地，音若．索隱音若．鄀，楚地，今闕．<lb/></note>
<note xml:id="KX2a0001_hist_066-note28">〔一〕正義姑蘇當作「檇李」，乃文誤也．左傳云「戰檇李，傷將指，卒於陘」是也．解在吳世家．<lb/></note>
<note xml:id="KX2a0001_hist_066-note29">〔二〕集解楚良反．索隱音瘡．<lb/></note>
<note xml:id="KX2a0001_hist_066-note30">〔三〕集解音椒．索隱音椒，又如字．正義太湖中椒山也．解在吳世家．<lb/></note>
<note xml:id="KX2a0001_hist_066-note31">〔四〕正義土地名，在越州會稽縣東南十二里．<lb/></note>
<note xml:id="KX2a0001_hist_066-note32">〔五〕索隱劉氏云「大夫姓，種名」，非也．按：今吳南有文種埭，則種姓文，為大夫官也．正義高誘云：「大夫<lb/>種，姓文氏，字子禽，楚之郢人．」<lb/></note>
<note xml:id="KX2a0001_hist_066-note33">〔一〕正義括地志云：「艾山在兗州博城縣南百六十里，本齊博邑．」<lb/></note>
<note xml:id="KX2a0001_hist_066-note34">〔二〕正義鄒君居兗州鄒縣．魯，曲阜縣．<lb/></note>
<note xml:id="KX2a0001_hist_066-note35">〔一〕索隱皮逼反．<lb/></note>
<note xml:id="KX2a0001_hist_066-note36">〔二〕集解自呂反．<lb/></note>
<note xml:id="KX2a0001_hist_066-note37">〔三〕集解錄于反．<lb/></note>
<note xml:id="KX2a0001_hist_066-note38">〔四〕正義幾音祈．<lb/></note>
<note xml:id="KX2a0001_hist_066-note39">〔五〕正義器謂棺也，以吳必亡也．左傳云：「樹吾墓檟，檟可材也，吳其亡乎！」<lb/></note>
<note xml:id="KX2a0001_hist_066-note40">〔六〕索隱烏穴反．抉亦決也．<lb/></note>
<note xml:id="KX2a0001_hist_066-note41">〔七〕正義東門，門，謂門也，今名葑門．音普姑反．音覆浮反．越軍開示浦，子胥濤盪羅城，開此門，有<lb/>隨濤入，故以名門．顧野王云「魚一名江豚，欲風則涌」也．<lb/></note>
<note xml:id="KX2a0001_hist_066-note42">〔八〕集解應劭曰：「取馬革為鴟夷，鴟夷，榼形．」正義盛音成．榼，古曷反．<lb/></note>
<note xml:id="KX2a0001_hist_066-note43">〔九〕集解徐廣曰：「魯哀公十一年．」正義案：年表云吳王夫差十一年也．<lb/></note>
<note xml:id="KX2a0001_hist_066-note44">〔一０〕正義吳地記曰：「越軍於蘇州東南三十里三江口，又向下三里，臨江北岸立壇，殺白馬祭子胥，杯動酒盡，後因<lb/>立廟於此江上．今其側有浦名上壇浦．至晉會稽太守麋豹，移廟吳郭東門內道南，今廟見在．」<lb/></note>
<note xml:id="KX2a0001_hist_066-note45">〔一一〕集解張晏曰：「胥山在太湖邊，去江不遠百里，故云江上．」正義吳地記云：「胥山，太湖邊胥湖東岸山，西臨<lb/>胥湖，山有古丞胥二王廟．」按：其廟不干子胥事，太史誤矣，張注又非．<lb/></note>
<note xml:id="KX2a0001_hist_066-note46">〔一〕索隱音拓皋二音．杜預云：「地名，在淮南逡遒縣東南．」正義橐皋故縣在廬州巢縣西北五十六里．<lb/></note>
<note xml:id="KX2a0001_hist_066-note47">〔二〕正義在汴州封丘縣南七里．<lb/></note>
<note xml:id="KX2a0001_hist_066-note48">〔三〕索隱左傳太子名友．<lb/></note>
<note xml:id="KX2a0001_hist_066-note49">〔四〕正義紀鼻二音．<lb/></note>
<note xml:id="KX2a0001_hist_066-note50">〔一〕正義上式涉反．杜預云：「子高，沈諸梁．」<lb/></note>
<note xml:id="KX2a0001_hist_066-note51">〔二〕集解徐廣曰：「潁川鄢陵是．」正義鄢音偃．括地志云：「故郾城在豫州郾城縣南五里，與襃信白亭相近．」<lb/></note>
<note xml:id="KX2a0001_hist_066-note52">〔三〕集解徐廣曰：「汝南襃信縣有白亭．」正義括地志云：「白亭在豫州襃信縣南四十二里，又有白公故城．又<lb/>許州扶溝縣北四十五里北又有白亭也．」<lb/></note>
<note xml:id="KX2a0001_hist_066-note53">〔一〕索隱左傳作「子期之子平見曰『王孫何自礪也』」．<lb/></note>
<note xml:id="KX2a0001_hist_066-note54">〔一〕索隱左傳作「子期」也．<lb/></note>
<note xml:id="KX2a0001_hist_066-note55">〔二〕索隱杜預云：「楚之別府也．」<lb/></note>
<note xml:id="KX2a0001_hist_066-note56">〔三〕集解徐廣曰：「一作『惠王從者屈固』．楚世家亦云『王從者』．」索隱按：徐廣曰一作「惠王從者屈固」，蓋<lb/>此本為得．而左傳云「石乞尹門，圉公陽穴宮，負王以如昭夫人之宮」，則公陽是楚之大夫，王之從者也．<lb/></note>
<note xml:id="KX2a0001_hist_066-note57">〔四〕索隱昭王夫人即惠王母，越女也．<lb/></note>
<note xml:id="KX2a0001_hist_066-note58">〔五〕正義左傳云白公奔而縊．<lb/></note>
<note xml:id="KX2a0001_hist_066-note59">〔一〕索隱窘音求殞反．<lb/></note>
<note xml:id="KX2a0001_hist_066-note60">【索隱述贊】讒人罔極，交亂四國．嗟彼伍氏，被茲凶慝！員獨忍詬，志復冤毒．霸吳起師，伐楚逐北．<lb/>鞭尸雪恥，抉眼[⿱𠫓廾]德．<lb/><lb/></note>
</div>
</div>