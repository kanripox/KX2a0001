<div xmlns='http://www.tei-c.org/ns/1.0'  xml:id='KX2a0001_hist_112'>
<div><head>史記卷一百一十二<lb/></head>
<p xml:id='SHIJI_ZHSJ_112-2949a-2'>平津侯主父列傳第五十二<lb/></p>
<p xml:id='SHIJI_ZHSJ_112-2949a-3'>丞相公孫弘者，齊菑川國薛縣人也，<ref type="note" target="#KX2a0001_hist_112-note1" n="〔一〕"/>字季．少時為薛獄吏，有辠，免家貧，牧豕海<lb/>上．年四十餘，乃學春秋雜說．養後母孝謹．<lb/></p>
<p xml:id='SHIJI_ZHSJ_112-2949a-4'>建元元年，天子初即位，招賢良文學之士．是時弘年六十，徵以賢良為博士．使匈奴，<lb/>還報，不合上意，上怒，以為不能，弘迺病免歸．<lb/></p>
<p xml:id='SHIJI_ZHSJ_112-2949a-5'>元光五年，有詔徵文學，菑川國復推上公孫弘．弘讓謝國人曰：「臣已嘗西應命，以不<lb/>能罷歸，願更推選．」國人固推弘，弘至太常．太常令所徵儒士各對策，百餘人，弘第居下．<lb/>策奏，天子擢弘對為第一．召入見，狀貌甚麗，拜為博士．是時通西南夷道，置郡，巴蜀民<lb/>苦之，詔使弘視之．還奏事，盛毀西南夷無所用，上不聽．<lb/></p>
<p xml:id='SHIJI_ZHSJ_112-2950a-7'>弘為人恢奇多聞，常稱以為人主病不廣大，人臣病不儉節．弘為布被，食不重肉．後<lb/>母死，服喪三年．每朝會議，開陳其端，令人主自擇，不肯面折庭爭．於是天子察其行敦<lb/>厚，辯論有餘，習文法吏事，而又緣飾以儒術，<ref type="note" target="#KX2a0001_hist_112-note2" n="〔一〕"/>上大說之．二歲中，<ref type="note" target="#KX2a0001_hist_112-note3" n="〔二〕"/>至左內史．弘奏<lb/>事，有不可，不庭辯之．嘗與主爵都尉汲黯請閒，汲黯先發之，弘推其後，天子常說，所言皆<lb/>聽，以此日益親貴．嘗與公卿約議，至上前，皆倍其約以順上旨．汲黯庭詰弘曰：「齊人多<lb/>詐而無情實，始與臣等建此議，今皆倍之，不忠．」上問弘．弘謝曰：「夫知臣者以臣為忠，<lb/>不知臣者以臣為不忠．」上然弘言．左右幸臣每毀弘，上益厚遇之．<lb/></p>
<p xml:id='SHIJI_ZHSJ_112-2950a-8'>元朔三年，張歐免，以弘為御史大夫．是時通西南夷，東置滄海，北築朔方之郡．弘數<lb/>諫，以為罷敝中國以奉無用之地，願罷之．於是天子乃使朱買臣等難弘置朔方之便．發十<lb/>策，弘不得一．<ref type="note" target="#KX2a0001_hist_112-note4" n="〔一〕"/>弘迺謝曰：「山東鄙人，不知其便若是，願罷西南夷､滄海而專奉朔方．」<lb/>上乃許之．<lb/></p>
<p xml:id='SHIJI_ZHSJ_112-2951a-10'>汲黯曰：「弘位在三公，奉祿甚多．然為布被，此詐也．」上問弘．弘謝曰：「有之．夫九<lb/>卿與臣善者無過黯，然今日庭詰弘，誠中弘之病．夫以三公為布被，誠飾詐欲以釣名．且<lb/>臣聞管仲相齊，有三歸，侈擬於君，桓公以霸，亦上僭於君．晏嬰相景公，食不重肉，妾不衣<lb/>絲，齊國亦治，此下比於民．<ref type="note" target="#KX2a0001_hist_112-note5" n="〔一〕"/>今臣弘位為御史大夫，而為布被，自九卿以下至於小吏，無<lb/>差，誠如汲黯言．且無汲黯忠，陛下安得聞此言．」天子以為謙讓，愈益厚之．卒以弘為丞<lb/>相，封平津侯．<ref type="note" target="#KX2a0001_hist_112-note6" n="〔二〕"/><lb/></p>
<p xml:id='SHIJI_ZHSJ_112-2951a-11'>弘為人意忌，外寬內深．<ref type="note" target="#KX2a0001_hist_112-note7" n="〔一〕"/>諸嘗與弘有卻者，雖詳與善，陰報其禍．殺主父偃，徙董仲<lb/>舒於膠西，皆弘之力也．食一肉脫粟之飯．<ref type="note" target="#KX2a0001_hist_112-note8" n="〔二〕"/>故人所善賓客，仰衣食，弘奉祿皆以給之，家<lb/>無所餘．士亦以此賢之．<lb/></p>
<p xml:id='SHIJI_ZHSJ_112-2952a-13'>淮南､衡山謀反，治黨與方急．弘病甚，自以為無功而封，位至丞相，宜佐明主填撫國<lb/>家，使人由臣子之道．今諸侯有畔逆之計，此皆宰相奉職不稱，恐竊病死，<ref type="note" target="#KX2a0001_hist_112-note9" n="〔一〕"/>無以塞責．乃<lb/>上書曰：「臣聞天下之通道五，所以行之者三．<ref type="note" target="#KX2a0001_hist_112-note10" n="〔二〕"/>曰君臣，父子，兄弟，夫婦，長幼之序，此五<lb/>者天下之通道也．智，仁，勇，此三者天下之通德，所以行之者也．故曰『力行近乎仁，好問<lb/>近乎智，知恥近乎勇』．知此三者，則知所以自治；知所以自治，然後知所以治人．天下未<lb/>有不能自治而能治人者也，此百世不易之道也．今陛下躬行大孝，鑒三王，建周道，兼文<lb/>武，厲賢予祿，<ref type="note" target="#KX2a0001_hist_112-note11" n="〔三〕"/>量能授官．今臣弘罷駑之質，無汗馬之勞，陛下過意擢臣弘卒伍之中，封<lb/>為列侯，致位三公．臣弘行能不足以稱，素有負薪之病，恐先狗馬填溝壑，終無以報德塞<lb/>責．願歸侯印，乞骸骨，避賢者路．」天子報曰：「古者賞有功，褎有德，守成尚文，遭遇右<lb/>武，<ref type="note" target="#KX2a0001_hist_112-note12" n="〔四〕"/>未有易此者也．朕宿昔庶幾獲承尊位，懼不能寧，惟所與共為治者，君宜知之．蓋<lb/>君子善善惡惡，（(君宜知之)）君若謹行，常在朕躬．君不幸罹霜露之病，何恙不已，<ref type="note" target="#KX2a0001_hist_112-note13" n="〔五〕"/>迺上書<lb/>歸侯，乞骸骨，是章朕之不德也．今事少閒，君其省思慮，一精神，輔以醫藥．」因賜告牛酒<lb/>雜帛．居數月，病有瘳，視事．<lb/></p>
<p xml:id='SHIJI_ZHSJ_112-2953a-15'>元狩二年，弘病，竟以丞相終．<ref type="note" target="#KX2a0001_hist_112-note14" n="〔一〕"/>子度嗣為平津侯．度為山陽太守十餘歲，坐法失<lb/>侯．<ref type="note" target="#KX2a0001_hist_112-note15" n="〔二〕"/><lb/></p>
<p xml:id='SHIJI_ZHSJ_112-2953a-16'>主父偃者，齊臨菑人也．學長短縱橫之術，晚乃學易､春秋､百家言．游齊諸生閒，莫<lb/>能厚遇也．齊諸儒生相與排擯，不容於齊．家貧，假貸無所得，迺北游燕､趙､中山，皆莫能<lb/>厚遇，為客甚困．孝武元光元年中，以為諸侯莫足游者，乃西入關見衞將軍．衞將軍數言<lb/>上，上不召．資用乏，留久，諸公賓客多厭之，乃上書闕下．朝奏，暮召入見．所言九事，其<lb/>八事為律令，一事諫伐匈奴．其辭曰：<lb/></p>
<p xml:id='SHIJI_ZHSJ_112-2954a-18'>今臣不敢隱忠避死以效愚計，願陛下幸赦而少察之．<lb/></p>
<p xml:id='SHIJI_ZHSJ_112-2954a-19'>春蒐秋獮，諸侯春振旅，秋治兵，所以不忘戰也．<ref type="note" target="#KX2a0001_hist_112-note16" n="〔二〕"/>且夫怒者逆德也，兵者凶器也，爭<lb/></p>
<p xml:id='SHIJI_ZHSJ_112-2954a-20'>者末節也．古之人君一怒必伏尸流血，故聖王重行之．夫務戰勝窮武事者，未有不悔<lb/></p>
<p xml:id='SHIJI_ZHSJ_112-2954a-21'>者也．昔秦皇帝任戰勝之威，蠶食天下，并吞戰國，海內為一，功齊三代．務勝不休，<lb/></p>
<p xml:id='SHIJI_ZHSJ_112-2954a-22'>欲攻匈奴，李斯諫曰：「不可．夫匈奴無城郭之居，委積之守，遷徙鳥舉，難得而制也．<lb/></p>
<p xml:id='SHIJI_ZHSJ_112-2954a-23'>輕兵深入，糧食必絕；踵糧以行，重不及事．得其地不足以為利也，遇其民不可役而<lb/></p>
<p xml:id='SHIJI_ZHSJ_112-2954a-24'>守也．勝必殺之，非民父母也．靡獘<ref type="note" target="#KX2a0001_hist_112-note17" n="〔三〕"/>中國，快心匈奴，非長策也．」秦皇帝不聽，遂<lb/></p>
<p xml:id='SHIJI_ZHSJ_112-2954a-25'>使蒙恬將兵攻胡，辟地千里，以河為境．地固澤（(鹹)）鹵，<ref type="note" target="#KX2a0001_hist_112-note18" n="〔四〕"/>不生五穀．然後發天下丁<lb/></p>
<p xml:id='SHIJI_ZHSJ_112-2954a-26'>男以守北河．暴兵露師十有餘年，死者不可勝數，終不能踰河而北．是豈人衆不足，<lb/></p>
<p xml:id='SHIJI_ZHSJ_112-2954a-27'>兵革不備哉？其勢不可也．又使天下蜚芻輓粟，<ref type="note" target="#KX2a0001_hist_112-note19" n="〔五〕"/>起於黃､腄､<ref type="note" target="#KX2a0001_hist_112-note20" n="〔六〕"/>琅邪負海之郡，轉<lb/></p>
<p xml:id='SHIJI_ZHSJ_112-2954a-28'>輸北河，率三十鍾而致一石．男子疾耕不足於糧饟，女子紡績不足於帷幕．百姓靡<lb/></p>
<p xml:id='SHIJI_ZHSJ_112-2954a-29'>敝，孤寡老弱不能相養，道路死者相望，蓋天下始畔秦也．<lb/></p>
<p xml:id='SHIJI_ZHSJ_112-2955a-31'>「不可．夫匈奴之性，獸聚而鳥散，從之如搏影．今以陛下盛德攻匈奴，臣竊危之．」<lb/></p>
<p xml:id='SHIJI_ZHSJ_112-2955a-32'>高帝不聽，遂北至於代谷，果有平城之圍．高皇帝蓋悔之甚，乃使劉敬往結和親之約，<lb/></p>
<p xml:id='SHIJI_ZHSJ_112-2955a-33'>然後天下忘干戈之事．故兵法曰「興師十萬，日費千金」．夫秦常積衆暴兵數十萬人，<lb/></p>
<p xml:id='SHIJI_ZHSJ_112-2955a-34'>雖有覆軍殺將係虜單于之功，亦適足以結怨深讎，不足以償天下之費．夫上虛府庫，<lb/></p>
<p xml:id='SHIJI_ZHSJ_112-2955a-35'>下敝百姓，甘心於外國，非完事也．夫匈奴難得而制，非一世也．行盜侵驅，所以為業<lb/></p>
<p xml:id='SHIJI_ZHSJ_112-2955a-36'>也，天性固然．上及虞夏殷周，固弗程督，禽獸畜之，不屬為人．夫上不觀虞夏殷周之<lb/></p>
<p xml:id='SHIJI_ZHSJ_112-2955a-37'>統，而下（(脩)）【循】近世之失，此臣之所大憂，百姓之所疾苦也．且夫兵久則變生，事苦<lb/></p>
<p xml:id='SHIJI_ZHSJ_112-2955a-38'>則慮易．乃使邊境之民獘靡愁苦而有離心，將吏相疑而外市，<ref type="note" target="#KX2a0001_hist_112-note21" n="〔一〕"/>故尉佗､章邯得以成<lb/></p>
<p xml:id='SHIJI_ZHSJ_112-2956a-40'>其私也．夫秦政之所以不行者，權分乎二子，此得失之效也．故周書曰「安危在出令，<lb/></p>
<p xml:id='SHIJI_ZHSJ_112-2956a-41'>存亡在所用」．願陛下詳察之，少加意而熟慮焉．<lb/></p>
<p xml:id='SHIJI_ZHSJ_112-2956a-42'>是時趙人徐樂､<ref type="note" target="#KX2a0001_hist_112-note22" n="〔一〕"/>齊人嚴安<ref type="note" target="#KX2a0001_hist_112-note23" n="〔二〕"/>俱上書言世務，各一事．徐樂曰：<lb/></p>
<p xml:id='SHIJI_ZHSJ_112-2956a-43'>涉無千乘之尊，尺土之地，身非王公大人名族之後，無鄉曲之譽，非有孔､墨､曾子之<lb/></p>
<p xml:id='SHIJI_ZHSJ_112-2956a-44'>賢，陶朱､猗頓之富也，然起窮巷，奮棘矜，<ref type="note" target="#KX2a0001_hist_112-note24" n="〔一〕"/>偏袒大呼而天下從風，此其故何也？由<lb/></p>
<p xml:id='SHIJI_ZHSJ_112-2956a-45'>民困而主不恤，下怨而上不知（(也)），俗已亂而政不脩，此三者陳涉之所以為資也．是<lb/></p>
<p xml:id='SHIJI_ZHSJ_112-2956a-46'>之謂土崩．故曰天下之患在於土崩．何謂瓦解？吳､楚､齊､趙之兵是也．七國謀為<lb/></p>
<p xml:id='SHIJI_ZHSJ_112-2956a-47'>大逆，號皆稱萬乘之君，帶甲數十萬，威足以嚴其境內，財足以勸其士民，然不能西攘<lb/></p>
<p xml:id='SHIJI_ZHSJ_112-2956a-48'>尺寸之地而身為禽於中原者，此其故何也？非權輕於匹夫而兵弱於陳涉也，當是之<lb/></p>
<p xml:id='SHIJI_ZHSJ_112-2956a-49'>時，先帝之德澤未衰而安土樂俗之民衆，故諸侯無境外之助．此之謂瓦解，故曰天下<lb/></p>
<p xml:id='SHIJI_ZHSJ_112-2956a-50'>之患不在瓦解．由是觀之，天下誠有土崩之勢，雖布衣窮處之士或首惡而危海內，陳<lb/></p>
<p xml:id='SHIJI_ZHSJ_112-2957a-52'>涉是也．況三晉之君或存乎！天下雖未有大治也，誠能無土崩之勢，雖有彊國勁兵不<lb/></p>
<p xml:id='SHIJI_ZHSJ_112-2957a-53'>得旋踵而身為禽矣，吳､楚､齊､趙是也．況羣臣百姓能為亂乎哉！此二體者，安危之<lb/></p>
<p xml:id='SHIJI_ZHSJ_112-2957a-54'>明要也，賢主所留意而深察也．<lb/></p>
<p xml:id='SHIJI_ZHSJ_112-2957a-55'>民且有不安其處者矣．不安故易動．易動者，土崩之勢也．故賢主獨觀萬化之原，明<lb/></p>
<p xml:id='SHIJI_ZHSJ_112-2957a-56'>於安危之機，脩之廟堂之上，而銷未形之患．其要，期使天下無土崩之勢而已矣．故<lb/></p>
<p xml:id='SHIJI_ZHSJ_112-2957a-57'>雖有彊國勁兵，陛下逐走獸，射蜚鳥，弘游燕之囿，淫縱恣之觀，極馳騁之樂，自若也．<lb/></p>
<p xml:id='SHIJI_ZHSJ_112-2957a-58'>金石絲竹之聲不絕於耳，帷帳之私俳優侏儒之笑不乏於前，而天下無宿憂．名何必湯<lb/></p>
<p xml:id='SHIJI_ZHSJ_112-2957a-59'>武，俗何必成康！雖然，臣竊以為陛下天然之聖，寬仁之資，而誠以天下為務，則湯武<lb/></p>
<p xml:id='SHIJI_ZHSJ_112-2957a-60'>之名不難侔，而成康之俗可復興也．此二體者立，然後處尊安之實，揚名廣譽於當世，<lb/></p>
<p xml:id='SHIJI_ZHSJ_112-2957a-61'>親天下而服四夷，餘恩遺德為數世隆，南面負扆攝袂而揖王公，此陛下之所服也．臣<lb/></p>
<p xml:id='SHIJI_ZHSJ_112-2957a-62'>聞圖王不成，其敝足以安．安則陛下何求而不得，何為而不成，何征而不服乎哉！<lb/></p>
<p xml:id='SHIJI_ZHSJ_112-2957a-63'>嚴安上書曰：<lb/></p>
<p xml:id='SHIJI_ZHSJ_112-2958a-65'>三百餘歲，故五伯更起．五伯者，常佐天子興利除害，誅暴禁邪，匡正海內，以尊天子．<lb/></p>
<p xml:id='SHIJI_ZHSJ_112-2958a-66'>五伯既沒，賢聖莫續，天子孤弱，號令不行．諸侯恣行，彊陵弱，衆暴寡，田常篡齊，六<lb/></p>
<p xml:id='SHIJI_ZHSJ_112-2958a-67'>卿分晉，並為戰國，此民之始苦也．於是彊國務攻，弱國備守，合從連橫，馳車擊轂，介<lb/></p>
<p xml:id='SHIJI_ZHSJ_112-2958a-68'>冑生蟣蝨，民無所告愬．<lb/></p>
<p xml:id='SHIJI_ZHSJ_112-2958a-69'>鑄以為鍾虡，<ref type="note" target="#KX2a0001_hist_112-note25" n="〔一〕"/>示不復用．元元黎民得免於戰國，逢明天子，人人自以為更生．嚮使<lb/></p>
<p xml:id='SHIJI_ZHSJ_112-2958a-70'>秦緩其刑罰，薄賦斂，省繇役，貴仁義，賤權利，上篤厚，<ref type="note" target="#KX2a0001_hist_112-note26" n="〔二〕"/>下智巧，<ref type="note" target="#KX2a0001_hist_112-note27" n="〔三〕"/>變風易俗，化於<lb/></p>
<p xml:id='SHIJI_ZHSJ_112-2958a-71'>海內，則世世必安矣．秦不行是風而（(脩)）【循】其故俗，為智巧權利者進，篤厚忠信者<lb/></p>
<p xml:id='SHIJI_ZHSJ_112-2958a-72'>退；法嚴政峻，諂諛者衆，日聞其美，意廣心軼．欲肆威海外，乃使蒙恬將兵以北攻<lb/></p>
<p xml:id='SHIJI_ZHSJ_112-2958a-73'>胡，辟地進境，戍於北河，蜚芻輓粟以隨其後．又使尉（(佗)）屠睢<ref type="note" target="#KX2a0001_hist_112-note28" n="〔四〕"/>將樓船之士南攻百<lb/></p>
<p xml:id='SHIJI_ZHSJ_112-2958a-74'>越，使監祿<ref type="note" target="#KX2a0001_hist_112-note29" n="〔五〕"/>鑿渠運糧，深入越，越人遁逃．曠日持久，糧食絕乏，越人擊之，秦兵大<lb/></p>
<p xml:id='SHIJI_ZHSJ_112-2958a-75'>敗．秦乃使尉佗將卒以戍越．當是時，秦禍北構於胡，南挂於越，宿兵無用之地，進而<lb/></p>
<p xml:id='SHIJI_ZHSJ_112-2958a-76'>不得退．行十餘年，丁男被甲，丁女轉輸，苦不聊生，自經於道樹，死者相望．及秦皇<lb/></p>
<p xml:id='SHIJI_ZHSJ_112-2958a-77'>帝崩，天下大叛．陳勝､吳廣舉陳，<ref type="note" target="#KX2a0001_hist_112-note30" n="〔六〕"/>武臣､張耳舉趙，項梁舉吳，田儋舉齊，景駒舉<lb/></p>
<p xml:id='SHIJI_ZHSJ_112-2958a-78'>郢，周市舉魏，韓廣舉燕，窮山通谷豪士並起，不可勝載也．然皆非公侯之後，非長官<lb/></p>
<p xml:id='SHIJI_ZHSJ_112-2959a-80'>之吏也．無尺寸之勢，起閭巷，杖棘矜，應時而皆動，不謀而俱起，不約而同會，壤長地<lb/></p>
<p xml:id='SHIJI_ZHSJ_112-2959a-81'>進，<ref type="note" target="#KX2a0001_hist_112-note31" n="〔七〕"/>至于霸王，時教使然也．秦貴為天子，富有天下，滅世絕祀者，窮兵之禍也．故<lb/></p>
<p xml:id='SHIJI_ZHSJ_112-2959a-82'>周失之弱，秦失之彊，不變之患也．<lb/></p>
<p xml:id='SHIJI_ZHSJ_112-2959a-83'>者美之．此人臣之利也，非天下之長策也．今中國無狗吠之驚，而外累於遠方之備，<lb/></p>
<p xml:id='SHIJI_ZHSJ_112-2959a-84'>靡敝國家，非所以子民也．行無窮之欲，甘心快意，結怨於匈奴，非所以安邊也．禍結<lb/></p>
<p xml:id='SHIJI_ZHSJ_112-2959a-85'>而不解，兵休而復起，近者愁苦，遠者驚駭，非所以持久也．今天下鍛甲砥劍，橋箭累<lb/></p>
<p xml:id='SHIJI_ZHSJ_112-2959a-86'>弦，轉輸運糧，未見休時，此天下之所共憂也．夫兵久而變起，事煩而慮生．今外郡之<lb/></p>
<p xml:id='SHIJI_ZHSJ_112-2960a-88'>地或幾千里，列城數十，形束壤制，<ref type="note" target="#KX2a0001_hist_112-note32" n="〔四〕"/>旁脅諸侯，非公室之利也．上觀齊晉之所以亡<lb/></p>
<p xml:id='SHIJI_ZHSJ_112-2960a-89'>者，公室卑削，六卿大盛也；下觀秦之所以滅者，嚴法刻深，欲大無窮也．今郡守之<lb/></p>
<p xml:id='SHIJI_ZHSJ_112-2960a-90'>權，非特六卿之重也；地幾千里，非特閭巷之資也；甲兵器械，非特棘矜之用也：以遭<lb/></p>
<p xml:id='SHIJI_ZHSJ_112-2960a-91'>萬世之變，則不可稱諱也．<lb/></p>
<p xml:id='SHIJI_ZHSJ_112-2960a-92'>書奏天子，天子召見三人，謂曰：「公等皆安在？何相見之晚也！」<ref type="note" target="#KX2a0001_hist_112-note33" n="〔一〕"/>於是上乃拜主父<lb/>偃､徐樂､嚴安為郎中．【偃】數見，上疏言事，詔拜偃為謁者，遷（(樂)）為中大夫．一歲中四<lb/>遷偃．<lb/><lb/></p>
<p xml:id='SHIJI_ZHSJ_112-2961a-94'>偃說上曰：「古者諸侯不過百里，彊弱之形易制．今諸侯或連城數十，地方千里，緩則<lb/>驕奢易為淫亂，急則阻其彊而合從以逆京師．今以法割削之，則逆節萌起，前日鼂錯是也．<lb/>今諸侯子弟或十數，而適嗣代立，餘雖骨肉，無尺寸地封，則仁孝之道不宣．願陛下令諸侯<lb/>得推恩分子弟，以地侯之．彼人人喜得所願，上以德施，實分其國，不削而稍弱矣．」於是<lb/>上從其計．<ref type="note" target="#KX2a0001_hist_112-note34" n="〔一〕"/>又說上曰：「茂陵初立，天下豪桀并兼之家，亂衆之民，皆可徙茂陵，內實京<lb/>師，外銷姦猾，此所謂不誅而害除．」上又從其計．<lb/></p>
<p xml:id='SHIJI_ZHSJ_112-2961a-95'>尊立衞皇后，及發燕王定國陰事，蓋偃有功焉．大臣皆畏其口，賂遺累千金．人或說<lb/>偃曰：「太橫矣．」主父曰：「臣結髮游學四十餘年，身不得遂，親不以為子，昆弟不收，賓客<lb/>[⿱𠫓廾]我，我日久矣．且丈夫生不五鼎食，死即五鼎烹耳．吾日暮途遠，故倒行暴施之．」<ref type="note" target="#KX2a0001_hist_112-note35" n="〔一〕"/><lb/></p>
<p xml:id='SHIJI_ZHSJ_112-2961a-96'>偃盛言朔方地肥饒，外阻河，蒙恬城之以逐匈奴，內省轉輸戍漕，廣中國，滅胡之本也．<lb/>上覽其說，下公卿議，皆言不便．公孫弘曰：「秦時常發三十萬衆築北河，終不可就，已而[⿱𠫓廾]<lb/>之．」主父偃盛言其便，上竟用主父計，立朔方郡．<lb/></p>
<p xml:id='SHIJI_ZHSJ_112-2962a-98'>元朔二年，主父言齊王內淫佚行僻，上拜主父為齊相．至齊，遍召昆弟賓客，散五百金<lb/>予之，數之曰：「始吾貧時，昆弟不我衣食，賓客不我內門；今吾相齊，諸君迎我或千里．吾<lb/>與諸君絕矣，毋復入偃之門！」乃使人以王與姊姦事動王，王以為終不得脫罪，恐效燕王<lb/>論死，乃自殺．有司以聞．<lb/></p>
<p xml:id='SHIJI_ZHSJ_112-2962a-99'>主父始為布衣時，嘗游燕､趙，及其貴，發燕事．趙王恐其為國患，欲上書言其陰事，為<lb/>偃居中，不敢發．及為齊相，出關，即使人上書，告言主父偃受諸侯金，以故諸侯子弟多以<lb/>得封者．及齊王自殺，上聞大怒，以為主父劫其王令自殺，乃徵下吏治．主父服受諸侯金，<lb/>實不劫王令自殺．上欲勿誅，是時公孫弘為御史大夫，乃言曰：「齊王自殺無後，國除為郡，<lb/>入漢，主父偃本首惡，陛下不誅主父偃，無以謝天下．」乃遂族主父偃．<lb/></p>
<p xml:id='SHIJI_ZHSJ_112-2962a-100'>主父方貴幸時，賓客以千數，及其族死，無一人收者，唯獨洨孔車<ref type="note" target="#KX2a0001_hist_112-note36" n="〔一〕"/>收葬之．天子後<lb/>聞之，以為孔車長者也．<lb/><lb/></p>
<p xml:id='SHIJI_ZHSJ_112-2963a-102'>太史公曰：公孫弘行義雖脩，然亦遇時．漢興八十餘年矣，<ref type="note" target="#KX2a0001_hist_112-note37" n="〔一〕"/>上方鄉文學，招俊乂，以<lb/>廣儒墨，弘為舉首．主父偃當路，諸公皆譽之，及名敗身誅，士爭言其惡．悲夫！<lb/></p>
<p xml:id='SHIJI_ZHSJ_112-2963a-103'>太皇太后詔大司徒大司空：<ref type="note" target="#KX2a0001_hist_112-note38" n="〔一〕"/>「蓋聞治國之道，富民為始；富民之要，在於節儉．<lb/>孝經曰『安上治民，莫善於禮』．『禮，與奢也寧儉』．昔者管仲相齊桓，霸諸侯，有九合<lb/>一匡之功，而仲尼謂之不知禮，以其奢泰侈擬於君故也．夏禹卑宮室，惡衣服，後聖不<lb/>循．由此言之，治之盛也，德優矣，莫高於儉．儉化俗民，則尊卑之序得，而骨肉之恩<lb/>親，爭訟之原息．斯乃家給人足，刑錯之本也歟？可不務哉！夫三公者，百寮之率，萬<lb/>民之表也．未有樹直表而得曲影者也．孔子不云乎，『子率而正，孰敢不正』．『舉善<lb/>而教不能則勸』．維漢興以來，股肱宰臣身行儉約，輕財重義，較然著明，<ref type="note" target="#KX2a0001_hist_112-note39" n="〔二〕"/>未有若故<lb/>丞相平津侯公孫弘者也．位在丞相而為布被，脫粟之飯，不過一肉．故人所善賓客皆<lb/>分奉祿以給之，無有所餘．誠內自克約而外從制．汲黯詰之，乃聞于朝，此可謂減於<lb/>制度<ref type="note" target="#KX2a0001_hist_112-note40" n="〔三〕"/>而可施行者也．德優則行，否則止，與內奢泰而外為詭服以釣虛譽者殊科．<lb/>以病乞骸骨，孝武皇帝即制曰『賞有功，襃有德，善善惡惡，君宜知之．其省思慮，存精<lb/>神，輔以醫藥』．賜告治病，牛酒雜帛．居數月，有瘳，視事．至元狩二年，竟以善終于<lb/>相位．夫知臣莫若君，此其效也．弘子度嗣爵，後為山陽太守，坐法失侯．夫表德章<lb/>義，所以率俗厲化，聖王之制，不易之道也．其賜弘後子孫之次當為後者爵關內侯，食<lb/>邑三百戶，徵詣公車，上名尚書，朕親臨拜焉．」<lb/></p>
<p xml:id='SHIJI_ZHSJ_112-2964a-105'>班固稱曰：公孫弘､卜式､兒寬皆以鴻漸之翼困於燕雀，<ref type="note" target="#KX2a0001_hist_112-note41" n="〔一〕"/>遠迹羊豕之閒，<ref type="note" target="#KX2a0001_hist_112-note42" n="〔二〕"/>非<lb/>遇其時，焉能致此位乎？是時漢興六十餘載，海內乂安，<ref type="note" target="#KX2a0001_hist_112-note43" n="〔三〕"/>府庫充實，而四夷未賓，制<lb/>度多闕，上方欲用文武，求之如弗及．始以蒲輪迎枚生，<ref type="note" target="#KX2a0001_hist_112-note44" n="〔四〕"/>見主父而歎息．<ref type="note" target="#KX2a0001_hist_112-note45" n="〔五〕"/>羣臣慕<lb/>嚮，異人並出．卜式試於芻牧，弘羊擢於賈豎，衞青奮於奴僕，日磾出於降虜，斯亦曩<lb/>時版築飯牛之朋矣．漢之得人，於茲為盛．儒雅則公孫弘､董仲舒､兒寬，篤行則石建､<lb/>石慶，質直則汲黯､卜式，推賢則韓安國､鄭當時，定令則趙禹､張湯，文章則司馬遷､相<lb/>如，滑稽則東方朔､枚皋，應對則嚴助､朱買臣，曆數則唐都､落下閎，協律則李延年，運<lb/>籌則桑弘羊，奉使則張騫､蘇武，將帥則衞青､霍去病，受遺則霍光､金日磾．其餘不可<lb/>勝紀．是以興造功業，制度遺文，後世莫及．孝宣承統，纂脩洪業，亦講論六蓺，招選<lb/>茂異，而蕭望之､梁丘賀､夏侯勝､韋玄成､嚴彭祖､尹更始以儒術進，劉向､王襃以文章<lb/>顯．將相則張安世､趙充國､魏相､邴吉､于定國､杜延年，治民則黃霸､王成､龔遂､鄭<lb/>弘､邵信臣､韓延壽､尹翁歸､趙廣漢之屬，皆有功迹見述於後．累其名臣，亦其次也．<lb/><ref type="note" target="#KX2a0001_hist_112-note46" n="贊"/></p>
</div>
<div type="notes">
<note xml:id="KX2a0001_hist_112-note0"></note>
<note xml:id="KX2a0001_hist_112-note1">〔一〕索隱案：薛縣屬魯國，漢置菑川國，後割入齊也．正義表云菑川國，文帝分齊置，都劇．括地志云：「故劇<lb/>城在青州壽光縣南三十一里．故薛城在徐州滕縣界．地理志云薛縣屬魯國．」按：薛與劇隔兗州及太山，未詳．<lb/>公孫弘墓又在青州北魯縣西二十里也．<lb/></note>
<note xml:id="KX2a0001_hist_112-note2">〔一〕索隱謂以儒術飾文法，如衣服之有領緣以為飾也．<lb/></note>
<note xml:id="KX2a0001_hist_112-note3">〔二〕集解徐廣曰：「一云一歲．」<lb/></note>
<note xml:id="KX2a0001_hist_112-note4">〔一〕集解韋昭曰：「以弘之才，非不能得一也，以為不可，不敢逆上耳．」索隱按：韋昭以弘之才非不能得一，以<lb/>為不可，不敢逆上故耳．正義顏師古曰：「言其利害十條，弘無以應．」<lb/></note>
<note xml:id="KX2a0001_hist_112-note5">〔一〕索隱比音鼻．比者，近也．小顏音「比方」之「比」．<lb/></note>
<note xml:id="KX2a0001_hist_112-note6">〔二〕集解徐廣曰：「大臣表曰元朔五年十一月乙丑，公孫弘為丞相．功臣表曰元朔（三）【五】年十一月乙丑，封平津<lb/>侯．」駰案漢書，高成之平津鄉也．索隱案：漢書曰「漢興，皆以列侯為丞相，弘本無爵，乃詔封弘高成之平<lb/>津鄉六百五十戶為平津侯．丞相封侯，自弘始也」．<lb/></note>
<note xml:id="KX2a0001_hist_112-note7">〔一〕索隱謂弘外寬內深，意多有忌害也．<lb/></note>
<note xml:id="KX2a0001_hist_112-note8">〔二〕索隱案：一肉，言不兼味．脫粟，纔脫穀而已，言不精鑿也．<lb/></note>
<note xml:id="KX2a0001_hist_112-note9">〔一〕索隱案：人臣委質於君，死生由君．今若一朝病死，是竊死也．<lb/></note>
<note xml:id="KX2a0001_hist_112-note10">〔二〕索隱案：此語出子思子，今見禮記中庸篇．<lb/></note>
<note xml:id="KX2a0001_hist_112-note11">〔三〕集解徐廣曰：「厲，一作『廣』也．」<lb/></note>
<note xml:id="KX2a0001_hist_112-note12">〔四〕索隱小顏云：「右亦上也．言遭遇亂時則上武也．」<lb/></note>
<note xml:id="KX2a0001_hist_112-note13">〔五〕集解漢書音義曰：「何恙，喻小疾不以時愈．」索隱恙，憂也．言罹霜露寒涼之疾，輕，何憂於病不止．禮曰<lb/>「疾止復初」也．<lb/></note>
<note xml:id="KX2a0001_hist_112-note14">〔一〕集解漢書曰：「年八十．」索隱漢書云凡為御史､丞相六歲，年八十終．<lb/></note>
<note xml:id="KX2a0001_hist_112-note15">〔二〕索隱漢書云坐不遣鉅野令史成詣公車，論為城旦．元始中詔復弘後為關內侯也．<lb/>臣聞明主不惡切諫以博觀，忠臣不敢避重誅以直諫，是故事無遺策而功流萬世．<lb/>司馬法曰：「國雖大，好戰必亡；天下雖平，忘戰必危．」天下既平，天子大凱，〔一〕<lb/></note>
<note xml:id="KX2a0001_hist_112-note21">〔一〕集解應劭曰：「大凱，周禮還師振旅之樂．」<lb/></note>
<note xml:id="KX2a0001_hist_112-note22">〔二〕集解宋均曰：「春秋少陽少陰，氣弱未全，須人功而後用，士庶法之，教而後成，宗仁本義．天子諸侯必春秋講<lb/>武，簡閱車徒，以順時氣，不忘戰也．」索隱按：宋均云「宗本仁義，助少陰少陽之氣，因而教以簡閱車徒」．<lb/></note>
<note xml:id="KX2a0001_hist_112-note23">〔三〕索隱靡音糜．獘猶凋敝也．<lb/></note>
<note xml:id="KX2a0001_hist_112-note24">〔四〕集解徐廣曰：「澤，一作『斥』．」瓚曰：「其地多水澤，又有鹵．」<lb/></note>
<note xml:id="KX2a0001_hist_112-note25">〔五〕集解文穎曰：「轉芻穀就戰是也．」<lb/></note>
<note xml:id="KX2a0001_hist_112-note26">〔六〕集解徐廣曰：「腄在東萊，音縋．」索隱縣名，在東萊，音逐瑞反，注音縋．<lb/>及至高皇帝定天下，略地於邊，聞匈奴聚於代谷之外而欲擊之．御史成進諫曰：<lb/></note>
<note xml:id="KX2a0001_hist_112-note27">〔一〕集解張晏曰：「與外國交求利己，若章邯之比．」<lb/></note>
<note xml:id="KX2a0001_hist_112-note28">〔一〕索隱樂音岳．<lb/></note>
<note xml:id="KX2a0001_hist_112-note29">〔二〕索隱按：本姓莊，避明帝諱，後並改「嚴」也．安及徐樂並拜郎中．樂後為中大夫．<lb/>臣聞天下之患在於土崩，不在於瓦解，古今一也．何謂土崩？秦之末世是也．陳<lb/></note>
<note xml:id="KX2a0001_hist_112-note30">〔一〕集解矜音勤．索隱下音勤．矜，今戟柄．棘，戟也．<lb/>閒者關東五穀不登，年歲未復，民多窮困，重之以邊境之事，推數循理而觀之，則<lb/>臣聞周有天下，其治三百餘歲，成康其隆也，刑錯四十餘年而不用．及其衰也，亦<lb/>及至秦王，蠶食天下，并吞戰國，稱號曰皇帝，主海內之政，壞諸侯之城，銷其兵，<lb/></note>
<note xml:id="KX2a0001_hist_112-note31">〔一〕索隱下音巨．鄒氏本作「鐻」，音同．<lb/></note>
<note xml:id="KX2a0001_hist_112-note32">〔二〕索隱上猶尚也，貴也．<lb/></note>
<note xml:id="KX2a0001_hist_112-note33">〔三〕索隱謂智巧為下也．<lb/></note>
<note xml:id="KX2a0001_hist_112-note34">〔四〕索隱案：尉，官也．他，趙他也，音徒何反．屠睢，人姓名．睢音雖．<lb/></note>
<note xml:id="KX2a0001_hist_112-note35">〔五〕集解韋昭曰：「監御史名祿也．」<lb/></note>
<note xml:id="KX2a0001_hist_112-note36">〔六〕索隱謂勝､廣舉兵於陳．舉音如字．或音據，恐疎也．下同．<lb/></note>
<note xml:id="KX2a0001_hist_112-note37">〔七〕集解張晏曰：「長，進益也．」<lb/>今欲招南夷，朝夜郎，降羌僰，〔一〕略濊州，〔二〕建城邑，深入匈奴，燔其蘢城，〔三〕議<lb/></note>
<note xml:id="KX2a0001_hist_112-note38">〔一〕索隱僰，白北反，又皮逼反．<lb/></note>
<note xml:id="KX2a0001_hist_112-note39">〔二〕集解如淳曰：「東夷也．」索隱濊州，地名，即古濊貊國也．音紆廢反．<lb/></note>
<note xml:id="KX2a0001_hist_112-note40">〔三〕索隱匈奴城名，音龍．燔音煩．燔，燒也．<lb/></note>
<note xml:id="KX2a0001_hist_112-note41">〔四〕集解服虔曰：「言所束在郡守，土壤足以專民制．」蘇林曰：「言其土地形勢足以束制其民也．」索隱案：謂<lb/>地形及土壤皆束制在諸侯也．<lb/></note>
<note xml:id="KX2a0001_hist_112-note33">〔一〕集解徐廣曰：「它史記本皆不見嚴安，此旁所篹者，皆取漢書耳．然漢書不宜乃容大異，或寫史記承闕脫<lb/>也．」索隱篹音撰．<lb/></note>
<note xml:id="KX2a0001_hist_112-note34">〔一〕集解徐廣曰：「元朔二年，始令諸侯王分封子弟也．」<lb/></note>
<note xml:id="KX2a0001_hist_112-note35">〔一〕索隱按：偃言吾日暮途遠，恐赴前途不跌，故須倒行而逆施，乃可及耳．今此本作「暴」．暴者，言已困久得申，<lb/>須急暴行事以快意也．暴者，卒也，急也．<lb/></note>
<note xml:id="KX2a0001_hist_112-note36">〔一〕集解徐廣曰：「孔車，洨人也．沛有洨縣．」索隱洨，戶交反．按：縣名，在沛．車，尺奢反．<lb/></note>
<note xml:id="KX2a0001_hist_112-note37">〔一〕集解徐廣曰：「漢初至元朔二年八十年也．」<lb/></note>
<note xml:id="KX2a0001_hist_112-note38">〔一〕集解徐廣曰：「此詔是平帝元始中王元后詔，後人寫此及班固所稱，以續卷後．」索隱按：徐廣云「此是平<lb/>帝元始中詔，以續卷後」，則又非褚先生所錄也．<lb/></note>
<note xml:id="KX2a0001_hist_112-note39">〔二〕索隱較音角．較，明也．<lb/></note>
<note xml:id="KX2a0001_hist_112-note40">〔三〕集解應劭曰：「禮，貴有常尊，衣服有常品．」<lb/></note>
<note xml:id="KX2a0001_hist_112-note41">〔一〕集解李奇曰：「漸，進也．鴻一舉而進千里者，羽翼之材也．弘等皆以大材，初為俗所薄，若燕雀不知鴻鵠之志<lb/>也．」索隱按：謂公孫弘等未遇，為時所輕，若飛鴻之未漸，受困於燕雀也．是燕雀安知鴻鵠之志也？<lb/></note>
<note xml:id="KX2a0001_hist_112-note42">〔二〕集解韋昭曰：「遠迹謂耕牧在於遠方．」索隱案：公孫弘牧豕，卜式牧羊也．<lb/></note>
<note xml:id="KX2a0001_hist_112-note43">〔三〕索隱乂，理也．<lb/></note>
<note xml:id="KX2a0001_hist_112-note44">〔四〕索隱案：謂枚乘也．漢始迎申公，亦以蒲輪．謂以蒲裹車輪，恐傷草木也．且蒲是草之美者，故禮有「蒲璧」，<lb/>蓋畫蒲於輪以為榮飾也．<lb/></note>
<note xml:id="KX2a0001_hist_112-note45">〔五〕索隱案：上文嚴安等上書，上曰「公等安在，何相見之晚」是也．<lb/></note>
<note xml:id="KX2a0001_hist_112-note46">【索隱述贊】平津巨儒，晚年始遇．外示寬儉，內懷嫉妒．寵備榮爵，身受肺腑．主父推恩，觀時設度．<lb/>生食五鼎，死非時蠹．<lb/><lb/></note>
</div>
</div>