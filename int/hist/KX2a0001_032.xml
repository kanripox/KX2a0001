<div xmlns='http://www.tei-c.org/ns/1.0'  xml:id='KX2a0001_hist_032'>
<div><head>史記卷三十二<lb/></head>
<p xml:id='KX2a0001_ZHSJ_032-1477a-2'>齊太公世家第二<lb/><ref type="note" target="#KX2a0001_hist_032-note0" n="序"/></p>
<p xml:id='KX2a0001_ZHSJ_032-1477a-3'>太公望呂尚者，東海上人．<ref type="note" target="#KX2a0001_hist_032-note2" n="〔一〕"/>其先祖嘗為四嶽，佐禹平水土甚有功．虞夏之際封於<lb/>呂，<ref type="note" target="#KX2a0001_hist_032-note3" n="〔二〕"/>或封於申，<ref type="note" target="#KX2a0001_hist_032-note4" n="〔三〕"/>姓姜氏．夏商之時，申、呂或封枝庶子孫，或為庶人，尚其後苗裔也．<lb/>本姓姜氏，從其封姓，故曰呂尚．<lb/></p>
<p xml:id='KX2a0001_ZHSJ_032-1477a-4'>呂尚蓋嘗窮困，年老矣，<ref type="note" target="#KX2a0001_hist_032-note5" n="〔一〕"/>以漁釣奸周西伯．<ref type="note" target="#KX2a0001_hist_032-note6" n="〔二〕"/>西伯將出獵，卜之，曰「所獲非龍非<lb/>彲，<ref type="note" target="#KX2a0001_hist_032-note7" n="〔三〕"/>非虎非羆；所獲霸王之輔」．於是周西伯獵，果遇太公於渭之陽，與語大說，曰：「自<lb/>吾先君太公曰『當有聖人適周，周以興』．子真是邪？吾太公望子久矣．」故號之曰「太公<lb/>望」，載與俱歸，立為師．<lb/></p>
<p xml:id='KX2a0001_ZHSJ_032-1478a-6'>或曰，太公博聞，嘗事紂．紂無道，去之．游說諸侯，無所遇，而卒西歸周西伯．或曰，<lb/>呂尚處士，隱海濱．周西伯拘羑里，散宜生、閎夭素知而招呂尚．呂尚亦曰「吾聞西伯賢，<lb/>又善養老，盍往焉」．三人者為西伯求美女奇物，獻之於紂，以贖西伯．西伯得以出，反國．<lb/>言呂尚所以事周雖異，然要之為文武師．<lb/></p>
<p xml:id='KX2a0001_ZHSJ_032-1478a-7'>周西伯昌之脫羑里歸，與呂尚陰謀修德以傾商政，其事多兵權與奇計，<ref type="note" target="#KX2a0001_hist_032-note8" n="〔一〕"/>故後世之<lb/>言兵及周之陰權皆宗太公為本謀．周西伯政平，及斷虞芮之訟，而詩人稱西伯受命曰文<lb/>王．伐崇、密須、<ref type="note" target="#KX2a0001_hist_032-note9" n="〔二〕"/>犬夷，大作豐邑．天下三分，其二歸周者，太公之謀計居多．<lb/></p>
<p xml:id='KX2a0001_ZHSJ_032-1479a-9'>文王崩，武王即位．九年，欲修文王業，東伐以觀諸侯集否．師行，師尚父<ref type="note" target="#KX2a0001_hist_032-note10" n="〔一〕"/>左杖黃<lb/>鉞，右把白旄以誓，曰：「蒼兕蒼兕，<ref type="note" target="#KX2a0001_hist_032-note11" n="〔二〕"/>總爾衆庶，與爾舟楫，後至者斬！」遂至盟津．諸侯<lb/>不期而會者八百諸侯．諸侯皆曰：「紂可伐也．」武王曰：「未可．」還師，與太公作此太誓．<lb/></p>
<p xml:id='KX2a0001_ZHSJ_032-1479a-10'>居二年，紂殺王子比干，囚箕子．武王將伐紂，卜龜兆，不吉，風雨暴至．羣公盡懼，唯<lb/>太公彊之勸武王，武王於是遂行．十一年<ref type="note" target="#KX2a0001_hist_032-note12" n="〔一〕"/>正月甲子，誓於牧野，伐商紂．紂師敗績．紂<lb/>反走，登鹿臺，遂追斬紂．明日，武王立于社，羣公奉明水，<ref type="note" target="#KX2a0001_hist_032-note13" n="〔二〕"/>衞康叔封布采席，<ref type="note" target="#KX2a0001_hist_032-note14" n="〔三〕"/>師尚父<lb/>牽牲，史佚策祝，以告神討紂之罪．散鹿臺之錢，發鉅橋之粟，以振貧民．封比干墓，釋箕<lb/>子囚．遷九鼎，脩周政，與天下更始．師尚父謀居多．<lb/></p>
<p xml:id='KX2a0001_ZHSJ_032-1480a-12'>於是武王已平商而王天下，封師尚父於齊營丘．<ref type="note" target="#KX2a0001_hist_032-note15" n="〔一〕"/>東就國，道宿行遲．逆旅之人曰：<lb/>「吾聞時難得而易失．客寢甚安，殆非就國者也．」太公聞之，夜衣而行，犂明至國．<ref type="note" target="#KX2a0001_hist_032-note16" n="〔二〕"/>萊侯<lb/>來伐，與之爭營丘．營丘邊萊．萊人，夷也，會紂之亂而周初定，未能集遠方，是以與太公<lb/>爭國．<lb/></p>
<p xml:id='KX2a0001_ZHSJ_032-1480a-13'>太公至國，脩政，因其俗，簡其禮，通商工之業，便魚鹽之利，而人民多歸齊，齊為大國．<lb/>及周成王少時，管蔡作亂，淮夷<ref type="note" target="#KX2a0001_hist_032-note17" n="〔一〕"/>畔周，乃使召康公<ref type="note" target="#KX2a0001_hist_032-note18" n="〔二〕"/>命太公曰：「東至海，西至河，南至<lb/>穆陵，北至無棣，<ref type="note" target="#KX2a0001_hist_032-note19" n="〔三〕"/>五侯九伯，實得征之．」<ref type="note" target="#KX2a0001_hist_032-note20" n="〔四〕"/>齊由此得征伐，為大國．都營丘．<lb/></p>
<p xml:id='KX2a0001_ZHSJ_032-1481a-15'>蓋太公之卒百有餘年，<ref type="note" target="#KX2a0001_hist_032-note21" n="〔一〕"/>子丁公呂伋<ref type="note" target="#KX2a0001_hist_032-note22" n="〔二〕"/>立．丁公卒，子乙公得立．乙公卒，子癸公<lb/>慈母<ref type="note" target="#KX2a0001_hist_032-note23" n="〔三〕"/>立．癸公卒，子哀公不辰<ref type="note" target="#KX2a0001_hist_032-note24" n="〔四〕"/>立．<lb/></p>
<p xml:id='KX2a0001_ZHSJ_032-1481a-16'>哀公時，紀侯譖之周，周烹哀公<ref type="note" target="#KX2a0001_hist_032-note25" n="〔一〕"/>而立其弟靜，是為胡公．<ref type="note" target="#KX2a0001_hist_032-note26" n="〔二〕"/>胡公徙都薄姑，<ref type="note" target="#KX2a0001_hist_032-note27" n="〔三〕"/>而當<lb/>周夷王之時．<lb/></p>
<p xml:id='KX2a0001_ZHSJ_032-1482a-18'>哀公之同母少弟山怨胡公，乃與其黨率營丘人襲攻殺胡公而自立，<ref type="note" target="#KX2a0001_hist_032-note28" n="〔一〕"/>是為獻公．獻<lb/>公元年，盡逐胡公子，因徙薄姑都，治臨菑．<lb/></p>
<p xml:id='KX2a0001_ZHSJ_032-1482a-19'>九年，獻公卒，子武公壽立．武公九年，周厲王出奔，居彘．<ref type="note" target="#KX2a0001_hist_032-note29" n="〔一〕"/>十年，王室亂，大臣行<lb/>政，號曰「共和」．二十四年，周宣王初立．<lb/></p>
<p xml:id='KX2a0001_ZHSJ_032-1482a-20'>二十六年，武公卒，子厲公無忌立．厲公暴虐，故胡公子復入齊，齊人欲立之，乃與攻<lb/>殺厲公．胡公子亦戰死．齊人乃立厲公子赤為君，是為文公，而誅殺厲公者七十人．<lb/></p>
<p xml:id='KX2a0001_ZHSJ_032-1482a-21'>文公十二年卒，子成公脫<ref type="note" target="#KX2a0001_hist_032-note30" n="〔一〕"/>立．成公九年卒，子莊公購立．<lb/></p>
<p xml:id='KX2a0001_ZHSJ_032-1482a-22'>莊公二十四年，犬戎殺幽王，周東徙雒．秦始列為諸侯．五十六年，晉弒其君昭侯．<lb/></p>
<p xml:id='KX2a0001_ZHSJ_032-1482a-23'>六十四年，莊公卒，子釐公祿甫立．<lb/></p>
<p xml:id='KX2a0001_ZHSJ_032-1483a-25'>釐公九年，魯隱公初立．十九年，魯桓公弒其兄隱公而自立為君．<lb/></p>
<p xml:id='KX2a0001_ZHSJ_032-1483a-26'>二十五年，北戎伐齊．鄭使太子忽來救齊，齊欲妻之．忽曰：「鄭小齊大，非我敵．」遂<lb/>辭之．<lb/></p>
<p xml:id='KX2a0001_ZHSJ_032-1483a-27'>三十二年，釐公同母弟夷仲年死．其子曰公孫無知，釐公愛之，令其秩服奉養比太子．<lb/></p>
<p xml:id='KX2a0001_ZHSJ_032-1483a-28'>三十三年，釐公卒，太子諸兒立，是為襄公．<lb/></p>
<p xml:id='KX2a0001_ZHSJ_032-1483a-29'>襄公元年，始為太子時，嘗與無知鬬，及立，絀無知秩服，無知怨．<lb/></p>
<p xml:id='KX2a0001_ZHSJ_032-1483a-30'>四年，魯桓公與夫人如齊．齊襄公故嘗私通魯夫人．魯夫人者，襄公女弟也，自釐公<lb/>時嫁為魯桓公婦，及桓公來而襄公復通焉．魯桓公知之，怒夫人，夫人以告齊襄公．齊襄<lb/>公與魯君飲，醉之，使力士彭生抱上魯君車，因拉殺魯桓公，<ref type="note" target="#KX2a0001_hist_032-note31" n="〔一〕"/>桓公下車則死矣．魯人以<lb/>為讓，<ref type="note" target="#KX2a0001_hist_032-note32" n="〔二〕"/>而齊襄公殺彭生以謝魯．<lb/></p>
<p xml:id='KX2a0001_ZHSJ_032-1483a-31'>八年，伐紀，紀遷去其邑．<ref type="note" target="#KX2a0001_hist_032-note33" n="〔一〕"/><lb/></p>
<p xml:id='KX2a0001_ZHSJ_032-1484a-33'>十二年，初，襄公使連稱､管至父戍葵丘，<ref type="note" target="#KX2a0001_hist_032-note34" n="〔一〕"/>瓜時而往，及瓜而代．<ref type="note" target="#KX2a0001_hist_032-note35" n="〔二〕"/>往戍一歲，卒瓜<lb/>時而公弗為發代．或為請代，公弗許．故此二人怒，因公孫無知謀作亂．連稱有從妹在公<lb/>宮，無寵，<ref type="note" target="#KX2a0001_hist_032-note36" n="〔三〕"/>使之閒襄公，<ref type="note" target="#KX2a0001_hist_032-note37" n="〔四〕"/>曰「事成以女為無知夫人」．冬十二月，襄公游姑棼，<ref type="note" target="#KX2a0001_hist_032-note38" n="〔五〕"/>遂獵<lb/>沛丘．<ref type="note" target="#KX2a0001_hist_032-note39" n="〔六〕"/>見彘，從者曰「彭生」．<ref type="note" target="#KX2a0001_hist_032-note40" n="〔七〕"/>公怒，射之，彘人立而啼．公懼，墜車傷足，失屨．反而<lb/>鞭主屨者茀<ref type="note" target="#KX2a0001_hist_032-note41" n="〔八〕"/>三百．茀出宮．而無知､連稱､管至父等聞公傷，乃遂率其衆襲宮．逢主屨<lb/>茀，茀曰：「且無入驚宮，驚宮未易入也．」無知弗信，茀示之創，<ref type="note" target="#KX2a0001_hist_032-note42" n="〔九〕"/>乃信之．待宮外，令茀<lb/>先入．茀先入，即匿襄公戶閒．良久，無知等恐，遂入宮．茀反與宮中及公之幸臣攻無知<lb/>等，不勝，皆死．無知入宮，求公不得．或見人足於戶閒，發視，乃襄公，遂弒之，而無知自<lb/>立為齊君．<lb/></p>
<p xml:id='KX2a0001_ZHSJ_032-1485a-35'>桓公元年春，齊君無知游於雍林．<ref type="note" target="#KX2a0001_hist_032-note43" n="〔一〕"/>雍林人嘗有怨無知，及其往游，雍林人襲殺無知，<lb/>告齊大夫曰：「無知弒襄公自立，臣謹行誅．唯大夫更立公子之當立者，唯命是聽．」<lb/></p>
<p xml:id='KX2a0001_ZHSJ_032-1485a-36'>初，襄公之醉殺魯桓公，通其夫人，殺誅數不當，淫於婦人，數欺大臣，羣弟恐禍及，故<lb/>次弟糾奔魯．其母魯女也．管仲､召忽傅之．次弟小白奔莒，鮑叔傅之．小白母，衞女也，<lb/>有寵於釐公．小白自少好善大夫高傒．<ref type="note" target="#KX2a0001_hist_032-note44" n="〔一〕"/>及雍林人殺無知，議立君，高､國先陰召小白於<lb/>莒．魯聞無知死，亦發兵送公子糾，而使管仲別將兵遮莒道，射中小白帶鉤．小白詳死，管<lb/>仲使人馳報魯．魯送糾者行益遲，六日至齊，則小白已入，高傒立之，是為桓公．<lb/></p>
<p xml:id='KX2a0001_ZHSJ_032-1486a-38'>桓公之中鉤，詳死以誤管仲，已而載溫車中馳行，亦有高､國內應，故得先入立，發兵距<lb/>魯．秋，與魯戰于乾時，<ref type="note" target="#KX2a0001_hist_032-note45" n="〔一〕"/>魯兵敗走，齊兵掩絕魯歸道．齊遺魯書曰：「子糾兄弟，弗忍誅，<lb/>請魯自殺之．召忽､管仲讎也，請得而甘心醢之．不然，將圍魯．」魯人患之，遂殺子糾于<lb/>笙瀆．<ref type="note" target="#KX2a0001_hist_032-note46" n="〔二〕"/>召忽自殺，管仲請囚．桓公之立，發兵攻魯，心欲殺管仲．鮑叔牙曰：「臣幸得從<lb/>君，君竟以立．君之尊，臣無以增君．君將治齊，即高傒與叔牙足也．君且欲霸王，非管夷<lb/>吾不可．夷吾所居國國重，不可失也．」於是桓公從之．乃詳為召管仲欲甘心，實欲用之．<lb/>管仲知之，故請往．鮑叔牙迎受管仲，及堂阜而脫桎梏，<ref type="note" target="#KX2a0001_hist_032-note47" n="〔三〕"/>齋祓而見桓公．桓公厚禮以為<lb/>大夫，任政．<lb/></p>
<p xml:id='KX2a0001_ZHSJ_032-1487a-40'>桓公既得管仲，與鮑叔､隰朋､<ref type="note" target="#KX2a0001_hist_032-note48" n="〔一〕"/>高傒修齊國政，連五家之兵，<ref type="note" target="#KX2a0001_hist_032-note49" n="〔二〕"/>設輕重魚鹽之<lb/>利，<ref type="note" target="#KX2a0001_hist_032-note50" n="〔三〕"/>以贍貧窮，祿賢能，齊人皆說．<lb/></p>
<p xml:id='KX2a0001_ZHSJ_032-1487a-41'>二年，伐滅郯，<ref type="note" target="#KX2a0001_hist_032-note51" n="〔一〕"/>郯子奔莒．初，桓公亡時，過郯，郯無禮，故伐之．<lb/></p>
<p xml:id='KX2a0001_ZHSJ_032-1487a-42'>五年，伐魯，魯將師敗．魯莊公請獻遂邑以平，<ref type="note" target="#KX2a0001_hist_032-note52" n="〔一〕"/>桓公許，與魯會柯而盟．<ref type="note" target="#KX2a0001_hist_032-note53" n="〔二〕"/>魯將盟，<lb/>曹沬以匕首劫桓公於壇上，<ref type="note" target="#KX2a0001_hist_032-note54" n="〔三〕"/>曰：「反魯之侵地！」桓公許之．已而曹沬去匕首，北面就臣<lb/>位．桓公後悔，欲無與魯地而殺曹沬．管仲曰：「夫劫許之而倍信殺之，<ref type="note" target="#KX2a0001_hist_032-note55" n="〔四〕"/>愈一小快耳，而<lb/>[⿱𠫓廾]信於諸侯，失天下之援，不可．」於是遂與曹沬三敗所亡地於魯．諸侯聞之，皆信齊而欲<lb/>附焉．七年，諸侯會桓公於甄，<ref type="note" target="#KX2a0001_hist_032-note56" n="〔五〕"/>而桓公於是始霸焉．<lb/></p>
<p xml:id='KX2a0001_ZHSJ_032-1488a-44'>十四年，陳厲公子完，<ref type="note" target="#KX2a0001_hist_032-note57" n="〔一〕"/>號敬仲，來奔齊．齊桓公欲以為卿，讓；於是以為工正．<ref type="note" target="#KX2a0001_hist_032-note58" n="〔二〕"/><lb/>田成子常之祖也．<lb/></p>
<p xml:id='KX2a0001_ZHSJ_032-1488a-45'>二十三年，山戎伐燕，<ref type="note" target="#KX2a0001_hist_032-note59" n="〔一〕"/>燕告急於齊．齊桓公救燕，遂伐山戎，至于孤竹而還．燕莊<lb/>公遂送桓公入齊境．桓公曰：「非天子，諸侯相送不出境，吾不可以無禮於燕．」於是分溝<lb/>割燕君所至與燕，命燕君復修召公之政，納貢于周，如成康之時．諸侯聞之，皆從齊．<lb/></p>
<p xml:id='KX2a0001_ZHSJ_032-1488a-46'>二十七年，魯湣公母曰哀姜，桓公女弟也．哀姜淫於魯公子慶父，慶父弒湣公，哀姜欲<lb/>立慶父，魯人更立釐公．<ref type="note" target="#KX2a0001_hist_032-note60" n="〔一〕"/>桓公召哀姜，殺之．<lb/></p>
<p xml:id='KX2a0001_ZHSJ_032-1488a-47'>二十八年，衞文公有狄亂，告急於齊．齊率諸侯城楚丘<ref type="note" target="#KX2a0001_hist_032-note61" n="〔一〕"/>而立衞君．<lb/></p>
<p xml:id='KX2a0001_ZHSJ_032-1489a-49'>二十九年，桓公與夫人蔡姬戲船中．蔡姬習水，蕩公，<ref type="note" target="#KX2a0001_hist_032-note62" n="〔一〕"/>公懼，止之，不止，出船，怒，<lb/>歸蔡姬，弗絕．蔡亦怒，嫁其女．桓公聞而怒，興師往伐．<lb/></p>
<p xml:id='KX2a0001_ZHSJ_032-1489a-50'>三十年春，齊桓公率諸侯伐蔡，蔡潰．<ref type="note" target="#KX2a0001_hist_032-note63" n="〔一〕"/>遂伐楚．楚成王興師問曰：「何故涉吾地？」<lb/>管仲對曰：「昔召康公命我先君太公曰：『五侯九伯，若實征之，以夾輔周室．』<ref type="note" target="#KX2a0001_hist_032-note64" n="〔二〕"/>賜我先君<lb/>履，<ref type="note" target="#KX2a0001_hist_032-note65" n="〔三〕"/>東至海，西至河，南至穆陵，北至無棣．楚貢包茅不入，王祭不具，<ref type="note" target="#KX2a0001_hist_032-note66" n="〔四〕"/>是以來責．昭<lb/>王南征不復，是以來問．」<ref type="note" target="#KX2a0001_hist_032-note67" n="〔五〕"/>楚王曰：「貢之不入，有之，寡人罪也，敢不共乎！昭王之出不<lb/>復，君其問之水濱．」<ref type="note" target="#KX2a0001_hist_032-note68" n="〔六〕"/>齊師進次于陘．<ref type="note" target="#KX2a0001_hist_032-note69" n="〔七〕"/>夏，楚王使屈完將兵扞齊，齊師退次召陵．<ref type="note" target="#KX2a0001_hist_032-note70" n="〔八〕"/>桓<lb/>公矜屈完以其衆．屈完曰：「君以道則可；若不，則楚方城以為城，<ref type="note" target="#KX2a0001_hist_032-note71" n="〔九〕"/>江､漢以為溝，君安<lb/>能進乎？」乃與屈完盟而去．過陳，陳袁濤塗詐齊，令出東方，覺．秋，齊伐陳．<ref type="note" target="#KX2a0001_hist_032-note72" n="〔一０〕"/>是歲，<lb/>晉殺太子申生．<lb/></p>
<p xml:id='KX2a0001_ZHSJ_032-1490a-52'>三十五年夏，會諸侯于葵丘．<ref type="note" target="#KX2a0001_hist_032-note73" n="〔一〕"/>周襄王使宰孔賜桓公文武胙､彤弓矢､大路，<ref type="note" target="#KX2a0001_hist_032-note74" n="〔二〕"/>命無<lb/>拜．桓公欲許之，管仲曰「不可」，乃下拜受賜．<ref type="note" target="#KX2a0001_hist_032-note75" n="〔三〕"/>秋，復會諸侯於葵丘，益有驕色．周使宰<lb/>孔會．諸侯頗有叛者．<ref type="note" target="#KX2a0001_hist_032-note76" n="〔四〕"/>晉侯病，後，遇宰孔．宰孔曰：「齊侯驕矣，弟無行．」從之．是<lb/>歲，晉獻公卒，里克殺奚齊､卓子，<ref type="note" target="#KX2a0001_hist_032-note77" n="〔五〕"/>秦穆公以夫人入公子夷吾為晉君．桓公於是討晉亂，<lb/>至高梁，<ref type="note" target="#KX2a0001_hist_032-note78" n="〔六〕"/>使隰朋立晉君，還．<lb/></p>
<p xml:id='KX2a0001_ZHSJ_032-1491a-54'>是時周室微，唯齊､楚､秦､晉為彊．晉初與會，<ref type="note" target="#KX2a0001_hist_032-note79" n="〔一〕"/>獻公死，國內亂．秦穆公辟遠，不與<lb/>中國會盟．楚成王初收荊蠻有之，夷狄自置．唯獨齊為中國會盟，而桓公能宣其德，故諸<lb/>侯賓會．於是桓公稱曰：「寡人南伐至召陵，望熊山；北伐山戎､離枝､孤竹；<ref type="note" target="#KX2a0001_hist_032-note80" n="〔二〕"/>西伐大<lb/>夏，涉流沙；<ref type="note" target="#KX2a0001_hist_032-note81" n="〔三〕"/>束馬懸車登太行，至卑耳山<ref type="note" target="#KX2a0001_hist_032-note82" n="〔四〕"/>而還．諸侯莫違寡人．寡人兵車之會三，<ref type="note" target="#KX2a0001_hist_032-note83" n="〔五〕"/><lb/>乘車之會六，<ref type="note" target="#KX2a0001_hist_032-note84" n="〔六〕"/>九合諸侯，一匡天下．<ref type="note" target="#KX2a0001_hist_032-note85" n="〔七〕"/>昔三代受命，有何以異於此乎？吾欲封泰山，禪<lb/>梁父．」管仲固諫，不聽；乃說桓公以遠方珍怪物至乃得封，桓公乃止．<lb/></p>
<p xml:id='KX2a0001_ZHSJ_032-1492a-56'>三十八年，周襄王弟帶與戎､翟合謀伐周，齊使管仲平戎於周．周欲以上卿禮管仲，管<lb/>仲頓首曰：「臣陪臣，安敢！」三讓，乃受下卿禮以見．三十九年，周襄王弟帶來奔齊．齊<lb/>使仲孫請王，為帶謝．襄王怒，弗聽．<lb/></p>
<p xml:id='KX2a0001_ZHSJ_032-1492a-57'>四十一年，秦穆公虜晉惠公，復歸之．是歲，管仲､隰朋皆卒．<ref type="note" target="#KX2a0001_hist_032-note86" n="〔一〕"/>管仲病，桓公問曰：<lb/>「羣臣誰可相者？」管仲曰：「知臣莫如君．」公曰：「易牙如何？」<ref type="note" target="#KX2a0001_hist_032-note87" n="〔二〕"/>對曰：「殺子以適君，<lb/>非人情，不可．」公曰：「開方如何？」對曰：「倍親以適君，非人情，難近．」<ref type="note" target="#KX2a0001_hist_032-note88" n="〔三〕"/>公曰：「豎刀<lb/>如何？」<ref type="note" target="#KX2a0001_hist_032-note89" n="〔四〕"/>對曰：「自宮以適君，非人情，難親．」管仲死，而桓公不用管仲言，卒近用三子，<lb/>三子專權．<lb/></p>
<p xml:id='KX2a0001_ZHSJ_032-1493a-59'>四十二年，戎伐周，周告急於齊，齊令諸侯各發卒戍周．是歲，晉公子重耳來，桓公妻<lb/>之．<lb/></p>
<p xml:id='KX2a0001_ZHSJ_032-1493a-60'>四十三年．初，齊桓公之夫人三：曰王姬､徐姬､<ref type="note" target="#KX2a0001_hist_032-note90" n="〔一〕"/>蔡姬，皆無子．桓公好內，<ref type="note" target="#KX2a0001_hist_032-note91" n="〔二〕"/>多內<lb/>寵，如夫人者六人，長衞姬，生無詭；<ref type="note" target="#KX2a0001_hist_032-note92" n="〔三〕"/>少衞姬，生惠公元；鄭姬，生孝公昭；葛嬴，生昭公潘；密<lb/>姬，生懿公商人；宋華子，<ref type="note" target="#KX2a0001_hist_032-note93" n="〔四〕"/>生公子雍．桓公與管仲屬孝公於宋襄公，以為太子．雍巫<ref type="note" target="#KX2a0001_hist_032-note94" n="〔五〕"/>有<lb/>寵於衞共姬，因宦者豎刀以厚獻於桓公，亦有寵，桓公許之立無詭．<ref type="note" target="#KX2a0001_hist_032-note95" n="〔六〕"/>管仲卒，五公子皆求<lb/>立．冬十月乙亥，齊桓公卒．易牙入，與豎刀因內寵殺羣吏，<ref type="note" target="#KX2a0001_hist_032-note96" n="〔七〕"/>而立公子無詭為君．太子<lb/>昭奔宋．<lb/></p>
<p xml:id='KX2a0001_ZHSJ_032-1494a-62'>桓公病，五公子各樹黨爭立．及桓公卒，遂相攻，以故宮中空，莫敢棺．<ref type="note" target="#KX2a0001_hist_032-note97" n="〔一〕"/>桓公尸在牀<lb/>上六十七日，尸蟲出于戶．十二月乙亥，無詭立，乃棺赴．辛巳夜，斂殯．<ref type="note" target="#KX2a0001_hist_032-note98" n="〔二〕"/><lb/></p>
<p xml:id='KX2a0001_ZHSJ_032-1494a-63'>桓公十有餘子，要其後立者五人：無詭立三月死，無謚；次孝公；次昭公；次懿公；<lb/>次惠公．孝公元年三月，宋襄公率諸侯兵送齊太子昭而伐齊．齊人恐，殺其君無詭．齊人<lb/>將立太子昭，四公子之徒攻太子，太子走宋，宋遂與齊人四公子戰．五月，宋敗齊四公子師<lb/>而立太子昭，是為齊孝公．宋以桓公與管仲屬之太子，故來征之．以亂故，八月乃葬齊桓<lb/>公．<ref type="note" target="#KX2a0001_hist_032-note99" n="〔一〕"/><lb/></p>
<p xml:id='KX2a0001_ZHSJ_032-1495a-65'>六年春，齊伐宋，以其不同盟于齊也．<ref type="note" target="#KX2a0001_hist_032-note100" n="〔一〕"/>夏，宋襄公卒．七年，晉文公立．<lb/></p>
<p xml:id='KX2a0001_ZHSJ_032-1495a-66'>十年，孝公卒，孝公弟潘因衞公子開方殺孝公子而立潘，是為昭公．昭公，桓公子也，<lb/>其母曰葛嬴．<lb/></p>
<p xml:id='KX2a0001_ZHSJ_032-1495a-67'>昭公元年，晉文公敗楚於城濮，<ref type="note" target="#KX2a0001_hist_032-note101" n="〔一〕"/>而會諸侯踐土，朝周，天子使晉稱伯．<ref type="note" target="#KX2a0001_hist_032-note102" n="〔二〕"/>六年，翟侵<lb/>齊．晉文公卒．秦兵敗於殽．十二年，秦穆公卒．<lb/></p>
<p xml:id='KX2a0001_ZHSJ_032-1495a-68'>十九年五月，昭公卒，子舍立為齊君．舍之母無寵於昭公，國人莫畏．昭公之弟商人<lb/>以桓公死爭立而不得，陰交賢士，附愛百姓，百姓說．及昭公卒，子舍立，孤弱，即與衆十月<lb/>即墓上弒齊君舍，而商人自立，是為懿公．懿公，桓公子也，其母曰密姬．<lb/></p>
<p xml:id='KX2a0001_ZHSJ_032-1496a-70'>懿公四年春，初，懿公為公子時，與丙戎<ref type="note" target="#KX2a0001_hist_032-note103" n="〔一〕"/>之父獵，爭獲不勝，及即位，斷丙戎父<lb/>足，<ref type="note" target="#KX2a0001_hist_032-note104" n="〔二〕"/>而使丙戎僕．<ref type="note" target="#KX2a0001_hist_032-note105" n="〔三〕"/>庸職之妻好，<ref type="note" target="#KX2a0001_hist_032-note106" n="〔四〕"/>公內之宮，使庸職驂乘．五月，懿公游於申池，<ref type="note" target="#KX2a0001_hist_032-note107" n="〔五〕"/><lb/>二人浴，戲．職曰：「斷足子！」戎曰：「奪妻者！」二人俱病此言，乃怨．謀與公游竹中，<lb/>二人弒懿公車上，[⿱𠫓廾]竹中而亡去．<lb/></p>
<p xml:id='KX2a0001_ZHSJ_032-1496a-71'>懿公之立，驕，民不附．齊人廢其子而迎公子元於衞，立之，是為惠公．惠公，桓公子<lb/>也．其母衞女，曰少衞姬，避齊亂，故在衞．<lb/></p>
<p xml:id='KX2a0001_ZHSJ_032-1496a-72'>惠公二年，長翟來，<ref type="note" target="#KX2a0001_hist_032-note108" n="〔一〕"/>王子城父攻殺之，<ref type="note" target="#KX2a0001_hist_032-note109" n="〔二〕"/>埋之於北門．晉趙穿弒其君靈公．<lb/></p>
<p xml:id='KX2a0001_ZHSJ_032-1497a-74'>十年，惠公卒，子頃公無野立．<ref type="note" target="#KX2a0001_hist_032-note110" n="〔一〕"/>初，崔杼有寵於惠公，惠公卒，高､國畏其偪也，逐之，<lb/>崔杼奔衞．<lb/></p>
<p xml:id='KX2a0001_ZHSJ_032-1497a-75'>頃公元年，楚莊王彊，伐陳；二年，圍鄭，鄭伯降，已復國鄭伯．<lb/></p>
<p xml:id='KX2a0001_ZHSJ_032-1497a-76'>六年春，晉使郤克於齊，齊使夫人帷中而觀之．郤克上，夫人笑之．郤克曰：「不是報，<lb/>不復涉河！」歸，請伐齊，晉侯弗許．齊使至晉，郤克執齊使者四人河內，殺之．八年．晉<lb/>伐齊，齊以公子彊質晉，晉兵去．十年春，齊伐魯､衞．魯､衞大夫如晉請師，皆因郤克．<ref type="note" target="#KX2a0001_hist_032-note111" n="〔一〕"/><lb/>晉使郤克以車八百乘<ref type="note" target="#KX2a0001_hist_032-note112" n="〔二〕"/>為中軍將，士燮將上軍，欒書將下軍，以救魯､衞，伐齊．六月壬申，<lb/>與齊侯兵合靡笄下．<ref type="note" target="#KX2a0001_hist_032-note113" n="〔三〕"/>癸酉，陳于鞌．<ref type="note" target="#KX2a0001_hist_032-note114" n="〔四〕"/>逄丑父<ref type="note" target="#KX2a0001_hist_032-note115" n="〔五〕"/>為齊頃公右．頃公曰：「馳之，破晉軍<lb/>會食．」射傷郤克，流血至履．克欲還入壁，其御曰：「我始入，再傷，不敢言疾，恐懼士卒，<lb/>願子忍之．」遂復戰．戰，齊急，丑父恐齊侯得，乃易處，頃公為右，車絓於木而止．<ref type="note" target="#KX2a0001_hist_032-note116" n="〔六〕"/>晉小<lb/>將韓厥伏齊侯車前，曰「寡君使臣救魯､衞」，戲之．丑父使頃公下取飲，<ref type="note" target="#KX2a0001_hist_032-note117" n="〔七〕"/>因得亡，脫去，<lb/>入其軍．晉郤克欲殺丑父．丑父曰：「代君死而見僇，後人臣無忠其君者矣．」克舍之，丑<lb/>父遂得亡歸齊．於是晉軍追齊至馬陵．<ref type="note" target="#KX2a0001_hist_032-note118" n="〔八〕"/>齊侯請以寶器謝，<ref type="note" target="#KX2a0001_hist_032-note119" n="〔九〕"/>不聽；必得笑克者蕭桐叔<lb/>子，<ref type="note" target="#KX2a0001_hist_032-note120" n="〔一０〕"/>令齊東畝．<ref type="note" target="#KX2a0001_hist_032-note121" n="〔一一〕"/>對曰：「叔子，齊君母．齊君母亦猶晉君母，子安置之？且子以義伐而<lb/>以暴為後，其可乎？」於是乃許，令反魯､衞之侵地．<ref type="note" target="#KX2a0001_hist_032-note122" n="〔一二〕"/><lb/></p>
<p xml:id='KX2a0001_ZHSJ_032-1498a-78'>十一年，晉初置六卿，賞鞌之功．齊頃公朝晉，欲尊王晉景公，<ref type="note" target="#KX2a0001_hist_032-note123" n="〔一〕"/>晉景公不敢受，乃<lb/>歸．歸而頃公弛苑囿，薄賦斂，振孤問疾，虛積聚以救民，民亦大說．厚禮諸侯．竟頃公<lb/>卒，百姓附，諸侯不犯．<lb/></p>
<p xml:id='KX2a0001_ZHSJ_032-1499a-80'>十七年，頃公卒，<ref type="note" target="#KX2a0001_hist_032-note124" n="〔一〕"/>子靈公環立．<lb/></p>
<p xml:id='KX2a0001_ZHSJ_032-1499a-81'>靈公九年，晉欒書弒其君厲公．十年，晉悼公伐齊，齊令公子光質晉．十九年，立子光<lb/>為太子，高厚傅之，令會諸侯盟於鍾離．<ref type="note" target="#KX2a0001_hist_032-note125" n="〔一〕"/>二十七年，晉使中行獻子伐齊．<ref type="note" target="#KX2a0001_hist_032-note126" n="〔二〕"/>齊師敗，靈公<lb/>走入臨菑．晏嬰止靈公，靈公弗從．曰：「君亦無勇矣！」晉兵遂圍臨菑，臨菑城守不敢<lb/>出，晉焚郭中而去．<lb/></p>
<p xml:id='KX2a0001_ZHSJ_032-1499a-82'>二十八年，初，靈公取魯女，生子光，以為太子．仲姬，戎姬．戎姬嬖，仲姬生子牙，屬<lb/>之戎姬．戎姬請以為太子，公許之．仲姬曰：「不可．光之立，列於諸侯矣，<ref type="note" target="#KX2a0001_hist_032-note127" n="〔一〕"/>今無故廢<lb/>之，君必悔之．」公曰：「在我耳．」遂東太子光，<ref type="note" target="#KX2a0001_hist_032-note128" n="〔二〕"/>使高厚傅牙為太子．靈公疾，崔杼迎故<lb/>太子光而立之，是為莊公．莊公殺戎姬．五月壬辰，靈公卒，莊公即位，執太子牙於句竇之<lb/>丘，殺之．八月，崔杼殺高厚．晉聞齊亂，伐齊，至高唐．<ref type="note" target="#KX2a0001_hist_032-note129" n="〔三〕"/><lb/></p>
<p xml:id='KX2a0001_ZHSJ_032-1500a-84'>莊公三年，晉大夫欒盈<ref type="note" target="#KX2a0001_hist_032-note130" n="〔一〕"/>奔齊，莊公厚客待之．晏嬰､田文子諫，公弗聽．四年，齊莊<lb/>公使欒盈閒入晉曲沃<ref type="note" target="#KX2a0001_hist_032-note131" n="〔二〕"/>為內應，以兵隨之，上太行，入孟門．<ref type="note" target="#KX2a0001_hist_032-note132" n="〔三〕"/>欒盈敗，齊兵還，取朝<lb/>歌．<ref type="note" target="#KX2a0001_hist_032-note133" n="〔四〕"/><lb/></p>
<p xml:id='KX2a0001_ZHSJ_032-1500a-85'>六年，初，棠公妻好，<ref type="note" target="#KX2a0001_hist_032-note134" n="〔一〕"/>棠公死，崔杼取之．莊公通之，數如崔氏，以崔杼之冠賜人．<lb/>待者曰：「不可．」崔杼怒，因其伐晉，欲與晉合謀襲齊而不得閒．莊公嘗笞宦者賈舉，賈舉<lb/>復侍，為崔杼閒公<ref type="note" target="#KX2a0001_hist_032-note135" n="〔二〕"/>以報怨．五月，莒子朝齊，齊以甲戌饗之．崔杼稱病不視事．乙亥，<lb/>公問崔杼病，遂從崔杼妻．崔杼妻入室，與崔杼自閉戶不出，公擁柱而歌．<ref type="note" target="#KX2a0001_hist_032-note136" n="〔三〕"/>宦者賈舉遮<lb/>公從官而入，閉門，崔杼之徒持兵從中起．公登臺而請解，不許；請盟，不許；請自殺於<lb/>廟，不許．皆曰：「君之臣杼疾病，不能聽命．<ref type="note" target="#KX2a0001_hist_032-note137" n="〔四〕"/>近於公宮．<ref type="note" target="#KX2a0001_hist_032-note138" n="〔五〕"/>陪臣爭趣有淫者，<ref type="note" target="#KX2a0001_hist_032-note139" n="〔六〕"/>不知二<lb/>命．」<ref type="note" target="#KX2a0001_hist_032-note140" n="〔七〕"/>公踰牆，射中公股，公反墜，遂弒之．晏嬰立崔杼門外，<ref type="note" target="#KX2a0001_hist_032-note141" n="〔八〕"/>曰：「君為社稷死則死<lb/>之，為社稷亡則亡之．<ref type="note" target="#KX2a0001_hist_032-note142" n="〔九〕"/>若為己死己亡，非其私暱，誰敢任之！」<ref type="note" target="#KX2a0001_hist_032-note143" n="〔一０〕"/>門開而入，枕公尸而<lb/>哭，三踊而出．人謂崔杼：「必殺之．」崔杼曰：「民之望也，舍之得民．」<ref type="note" target="#KX2a0001_hist_032-note144" n="〔一一〕"/><lb/></p>
<p xml:id='KX2a0001_ZHSJ_032-1502a-88'>丁丑，崔杼立莊公異母弟杵臼，<ref type="note" target="#KX2a0001_hist_032-note145" n="〔一〕"/>是為景公．景公母，魯叔孫宣伯女也．景公立，以<lb/>崔杼為右相，慶封為左相．二相恐亂起，乃與國人盟曰：「不與崔慶者死！」晏子仰天曰：<lb/>「嬰所不（獲）唯忠於君利社稷者是從！」不肯盟．慶封欲殺晏子，崔杼曰：「忠臣也，舍<lb/>之．」齊太史書曰「崔杼弒莊公」，崔杼殺之．其弟復書，崔杼復殺之．少弟復書，崔杼乃舍<lb/>之．<lb/></p>
<p xml:id='KX2a0001_ZHSJ_032-1502a-89'>景公元年，初，崔杼生子成及彊，其母死，取東郭女，生明．東郭女使其前夫子無咎與<lb/>其弟偃<ref type="note" target="#KX2a0001_hist_032-note146" n="〔一〕"/>相崔氏．成有罪，<ref type="note" target="#KX2a0001_hist_032-note147" n="〔二〕"/>二相急治之，立明為太子．成請老於崔（(杼)），崔杼許之，二<lb/>相弗聽，曰：「崔，宗邑，不可．」<ref type="note" target="#KX2a0001_hist_032-note148" n="〔三〕"/>成、彊怒，告慶封．<ref type="note" target="#KX2a0001_hist_032-note149" n="〔四〕"/>慶封與崔杼有郤，欲其敗也．成、彊<lb/>殺無咎、偃於崔杼家，家皆奔亡．崔杼怒，無人，使一宦者御，見慶封．慶封曰：「請為子誅<lb/>之．」使崔杼仇盧蒲嫳<ref type="note" target="#KX2a0001_hist_032-note150" n="〔五〕"/>攻崔氏，殺成、彊，盡滅崔氏，崔杼婦自殺．崔杼毋歸，<ref type="note" target="#KX2a0001_hist_032-note151" n="〔六〕"/>亦自<lb/>殺．慶封為相國，專權．<lb/></p>
<p xml:id='KX2a0001_ZHSJ_032-1503a-91'>三年十月，慶封出獵．初，慶封已殺崔杼，益驕，嗜酒好獵，不聽政令．慶舍用政，<ref type="note" target="#KX2a0001_hist_032-note152" n="〔一〕"/><lb/>已有內郤．田文子謂桓子曰：「亂將作．」田、鮑、高、欒氏相與謀慶氏．慶舍發甲圍慶封<lb/>宮，四家徒共擊破之．慶封還，不得入，奔魯．齊人讓魯，封奔吳．吳與之朱方，聚其族而<lb/>居之，富於在齊．其秋，齊人徙葬莊公，僇崔杼尸於市以說衆．<lb/></p>
<p xml:id='KX2a0001_ZHSJ_032-1503a-92'>九年，景公使晏嬰之晉，與叔向私語曰：「齊政卒歸田氏．田氏雖無大德，以公權私，有<lb/>德於民，民愛之．」十二年，景公如晉，見平公，欲與伐燕．十八年，公復如晉，見昭公．二<lb/>十六年，獵魯郊，因入魯，與晏嬰俱問魯禮．三十一年，魯昭公辟季氏難，奔齊．齊欲以千<lb/>社封之，<ref type="note" target="#KX2a0001_hist_032-note153" n="〔一〕"/>子家止昭公，昭公乃請齊伐魯，取鄆<ref type="note" target="#KX2a0001_hist_032-note154" n="〔二〕"/>以居昭公．<lb/></p>
<p xml:id='KX2a0001_ZHSJ_032-1504a-94'>三十二年，彗星見．景公坐柏寢，嘆曰：「堂堂！誰有此乎？」<ref type="note" target="#KX2a0001_hist_032-note155" n="〔一〕"/>羣臣皆泣，晏子笑，公<lb/>怒．晏子曰：「臣笑羣臣諛甚．」景公曰：「彗星出東北，當齊分野，寡人以為憂．」晏子曰：<lb/>「君高臺深池，賦斂如弗得，刑罰恐弗勝，茀星<ref type="note" target="#KX2a0001_hist_032-note156" n="〔二〕"/>將出，彗星<ref type="note" target="#KX2a0001_hist_032-note157" n="〔三〕"/>何懼乎？」公曰：「可禳<lb/>否？」晏子曰：「使神可祝而來，<ref type="note" target="#KX2a0001_hist_032-note158" n="〔四〕"/>亦可禳而去也．百姓苦怨以萬數，而君令一人禳之，安<lb/>能勝衆口乎？」是時景公好治宮室，聚狗馬，奢侈，厚賦重刑，故晏子以此諫之．<lb/></p>
<p xml:id='KX2a0001_ZHSJ_032-1504a-95'>四十二年，吳王闔閭伐楚，入郢．<lb/></p>
<p xml:id='KX2a0001_ZHSJ_032-1504a-96'>四十七年，魯陽虎攻其君，不勝，奔齊，請齊伐魯．鮑子諫景公，乃囚陽虎．陽虎得亡，<lb/>奔晉．<lb/></p>
<p xml:id='KX2a0001_ZHSJ_032-1505a-98'>四十八年，與魯定公好會夾谷．<ref type="note" target="#KX2a0001_hist_032-note159" n="〔一〕"/>犂鉏<ref type="note" target="#KX2a0001_hist_032-note160" n="〔二〕"/>曰：「孔丘知禮而怯，請令萊人為樂，<ref type="note" target="#KX2a0001_hist_032-note161" n="〔三〕"/>因<lb/>執魯君，可得志．」景公害孔丘相魯，懼其霸，故從犂鉏之計．方會，進萊樂，孔子歷階上，使<lb/>有司執萊人斬之，以禮讓景公．景公慙，乃歸魯侵地以謝，而罷去．是歲，晏嬰卒．<lb/></p>
<p xml:id='KX2a0001_ZHSJ_032-1505a-99'>五十五年，范、中行反其君於晉，晉攻之急，來請粟．田乞欲為亂，樹黨於逆臣，說景公<lb/>曰：「范、中行數有德於齊，不可不救．」及使乞救而輸之粟．<lb/></p>
<p xml:id='KX2a0001_ZHSJ_032-1505a-100'>五十八年夏，景公夫人燕姬適子死．景公寵妾芮姬生子荼，<ref type="note" target="#KX2a0001_hist_032-note162" n="〔一〕"/>荼少，其母賤，無行，諸<lb/>大夫恐其為嗣，乃言願擇諸子長賢者為太子．景公老，惡言嗣事，又愛荼母，欲立之，憚發<lb/>之口，乃謂諸大夫曰：「為樂耳，國何患無君乎？」秋，景公病，命國惠子、高昭子<ref type="note" target="#KX2a0001_hist_032-note163" n="〔二〕"/>立少<lb/>子荼為太子，逐羣公子，遷之萊．<ref type="note" target="#KX2a0001_hist_032-note164" n="〔三〕"/>景公卒，<ref type="note" target="#KX2a0001_hist_032-note165" n="〔四〕"/>太子荼立，是為晏孺子．冬，未葬，而羣公<lb/>子畏誅，皆出亡．荼諸異母兄公子壽、<ref type="note" target="#KX2a0001_hist_032-note166" n="〔五〕"/>駒、黔<ref type="note" target="#KX2a0001_hist_032-note167" n="〔六〕"/>奔衞，<ref type="note" target="#KX2a0001_hist_032-note168" n="〔七〕"/>公子駔、<ref type="note" target="#KX2a0001_hist_032-note169" n="〔八〕"/>陽生奔魯．<ref type="note" target="#KX2a0001_hist_032-note170" n="〔九〕"/>萊<lb/>人歌之曰：「景公死乎弗與埋，三軍事乎弗與謀，<ref type="note" target="#KX2a0001_hist_032-note171" n="〔一０〕"/>師乎師乎，胡黨之乎？」<ref type="note" target="#KX2a0001_hist_032-note172" n="〔一一〕"/><lb/></p>
<p xml:id='KX2a0001_ZHSJ_032-1506a-102'>晏孺子元年春，田乞偽事高、國者，每朝，乞驂乘，言曰：「子得君，大夫皆自危，欲謀作<lb/>亂．」又謂諸大夫曰：「高昭子可畏，及未發，先之．」大夫從之．六月，田乞、鮑牧乃與大夫<lb/>以兵入公宮，攻高昭子．昭子聞之，與國惠子救公．公師敗，田乞之徒追之，國惠子奔莒，<lb/>遂反殺高昭子．晏圉奔魯．<ref type="note" target="#KX2a0001_hist_032-note173" n="〔一〕"/>八月，齊秉意茲．<ref type="note" target="#KX2a0001_hist_032-note174" n="〔二〕"/>田乞敗二相，乃使人之魯召公子陽生．<lb/>陽生至齊，私匿田乞家．十月戊子，田乞請諸大夫曰：「常之母有魚菽之祭，<ref type="note" target="#KX2a0001_hist_032-note175" n="〔三〕"/>幸來會飲．」<lb/>會飲，田乞盛陽生橐中，置坐中央，發橐出陽生，曰：「此乃齊君矣！」大夫皆伏謁．將與大<lb/>夫盟而立之，鮑牧醉，乞誣大夫曰：「吾與鮑牧謀共立陽生．」鮑牧怒曰：「子忘景公之命<lb/>乎？」諸大夫相視欲悔，陽生前，頓首曰：「可則立之，否則已．」鮑牧恐禍起，乃復曰：「皆景<lb/>公子也，何為不可！」乃與盟，立陽生，是為悼公．悼公入宮，使人遷晏孺子於駘，<ref type="note" target="#KX2a0001_hist_032-note176" n="〔四〕"/>殺之<lb/>幕下，而逐孺子母芮子．芮子故賤而孺子少，故無權，國人輕之．<lb/></p>
<p xml:id='KX2a0001_ZHSJ_032-1507a-104'>悼公元年，齊伐魯，取讙、闡．<ref type="note" target="#KX2a0001_hist_032-note177" n="〔一〕"/>初，陽生亡在魯，季康子以其妹妻之．及歸即位，使迎<lb/>之．季姬與季魴侯通，<ref type="note" target="#KX2a0001_hist_032-note178" n="〔二〕"/>言其情，魯弗敢與，故齊伐魯，竟迎季姬．季姬嬖，齊復歸魯侵<lb/>地．<lb/></p>
<p xml:id='KX2a0001_ZHSJ_032-1508a-106'>鮑子與悼公有郤，不善．四年，吳、魯伐齊南方．鮑子弒悼公，赴于吳．吳王夫差哭於<lb/>軍門外三日，將從海入討齊．齊人敗之，吳師乃去．晉趙鞅伐齊，至賴而去．<ref type="note" target="#KX2a0001_hist_032-note179" n="〔一〕"/>齊人共立<lb/>悼公子壬，是為簡公．<ref type="note" target="#KX2a0001_hist_032-note180" n="〔二〕"/><lb/></p>
<p xml:id='KX2a0001_ZHSJ_032-1508a-107'>簡公四年春，初，簡公與父陽生俱在魯也，監止有寵焉．<ref type="note" target="#KX2a0001_hist_032-note181" n="〔一〕"/>及即位，使為政．田成子<lb/>憚之，驟顧於朝．<ref type="note" target="#KX2a0001_hist_032-note182" n="〔二〕"/>御鞅<ref type="note" target="#KX2a0001_hist_032-note183" n="〔三〕"/>言簡公曰：「田、監不可並也，君其擇焉．」<ref type="note" target="#KX2a0001_hist_032-note184" n="〔四〕"/>弗聽．子我<lb/>夕，<ref type="note" target="#KX2a0001_hist_032-note185" n="〔五〕"/>田逆殺人，逢之，<ref type="note" target="#KX2a0001_hist_032-note186" n="〔六〕"/>遂捕以入．<ref type="note" target="#KX2a0001_hist_032-note187" n="〔七〕"/>田氏方睦，<ref type="note" target="#KX2a0001_hist_032-note188" n="〔八〕"/>使囚病而遺守囚者酒，<ref type="note" target="#KX2a0001_hist_032-note189" n="〔九〕"/>醉而殺<lb/>守者，得亡．子我盟諸田於陳宗．<ref type="note" target="#KX2a0001_hist_032-note190" n="〔一０〕"/>初，田豹欲為子我臣，<ref type="note" target="#KX2a0001_hist_032-note191" n="〔一一〕"/>使公孫言豹，<ref type="note" target="#KX2a0001_hist_032-note192" n="〔一二〕"/>豹有喪而<lb/>止．後卒以為臣，<ref type="note" target="#KX2a0001_hist_032-note193" n="〔一三〕"/>幸於子我．子我謂曰：「吾盡逐田氏而立女，可乎？」對曰：「我遠田<lb/>氏矣．<ref type="note" target="#KX2a0001_hist_032-note194" n="〔一四〕"/>且其違者不過數人，<ref type="note" target="#KX2a0001_hist_032-note195" n="〔一五〕"/>何盡逐焉！」遂告田氏．子行曰：「彼得君，弗先，必禍<lb/>子．」<ref type="note" target="#KX2a0001_hist_032-note196" n="〔一六〕"/>子行舍於公宮．<ref type="note" target="#KX2a0001_hist_032-note197" n="〔一七〕"/><lb/></p>
<p xml:id='KX2a0001_ZHSJ_032-1510a-110'>夏五月壬申，成子兄弟四乘如公．<ref type="note" target="#KX2a0001_hist_032-note198" n="〔一〕"/>子我在幄，<ref type="note" target="#KX2a0001_hist_032-note199" n="〔二〕"/>出迎之，遂入，閉門．<ref type="note" target="#KX2a0001_hist_032-note200" n="〔三〕"/>宦者禦<lb/>之，<ref type="note" target="#KX2a0001_hist_032-note201" n="〔四〕"/>子行殺宦者．<ref type="note" target="#KX2a0001_hist_032-note202" n="〔五〕"/>公與婦人飲酒於檀臺，<ref type="note" target="#KX2a0001_hist_032-note203" n="〔六〕"/>成子遷諸寢．<ref type="note" target="#KX2a0001_hist_032-note204" n="〔七〕"/>公執戈將擊之，<ref type="note" target="#KX2a0001_hist_032-note205" n="〔八〕"/>太史<lb/>子餘<ref type="note" target="#KX2a0001_hist_032-note206" n="〔九〕"/>曰：「非不利也，將除害也．」<ref type="note" target="#KX2a0001_hist_032-note207" n="〔一０〕"/>成子出舍于庫，<ref type="note" target="#KX2a0001_hist_032-note208" n="〔一一〕"/>聞公猶怒，將出，<ref type="note" target="#KX2a0001_hist_032-note209" n="〔一二〕"/>曰：「何所無<lb/>君！」子行拔劍曰：「需，事之賊也．<ref type="note" target="#KX2a0001_hist_032-note210" n="〔一三〕"/>誰非田宗？<ref type="note" target="#KX2a0001_hist_032-note211" n="〔一四〕"/>所不殺子者有如田宗．」<ref type="note" target="#KX2a0001_hist_032-note212" n="〔一五〕"/>乃止．<lb/>子我歸，屬徒<ref type="note" target="#KX2a0001_hist_032-note213" n="〔一六〕"/>攻闈與大門，<ref type="note" target="#KX2a0001_hist_032-note214" n="〔一七〕"/>皆弗勝，乃出．田氏追之．豐丘人執子我以告，<ref type="note" target="#KX2a0001_hist_032-note215" n="〔一八〕"/>殺之<lb/>郭關．<ref type="note" target="#KX2a0001_hist_032-note216" n="〔一九〕"/>成子將殺大陸子方，<ref type="note" target="#KX2a0001_hist_032-note217" n="〔二０〕"/>田逆請而免之．以公命取車於道，<ref type="note" target="#KX2a0001_hist_032-note218" n="〔二一〕"/>出雍門．<ref type="note" target="#KX2a0001_hist_032-note219" n="〔二二〕"/>田豹與<lb/>之車，弗受，曰：「逆為余請，豹與余車，余有私焉．事子我而有私於其讎，何以見魯、衞之<lb/>士？」<ref type="note" target="#KX2a0001_hist_032-note220" n="〔二三〕"/><lb/></p>
<p xml:id='KX2a0001_ZHSJ_032-1512a-113'>庚辰，田常執簡公于州．<ref type="note" target="#KX2a0001_hist_032-note221" n="〔一〕"/>公曰：「余蚤從御鞅言，不及此．」甲午，田常弒簡公于<lb/>州．田常乃立簡公弟驁，<ref type="note" target="#KX2a0001_hist_032-note222" n="〔二〕"/>是為平公．平公即位，田常相之，專齊之政，割齊安平以東為<lb/>田氏封邑．<ref type="note" target="#KX2a0001_hist_032-note223" n="〔三〕"/><lb/></p>
<p xml:id='KX2a0001_ZHSJ_032-1512a-114'>平公八年，越滅吳．二十五年卒，子宣公積立．<lb/></p>
<p xml:id='KX2a0001_ZHSJ_032-1512a-115'>宣公五十一年卒，子康公貸立．田會反廩丘．<ref type="note" target="#KX2a0001_hist_032-note224" n="〔一〕"/><lb/></p>
<p xml:id='KX2a0001_ZHSJ_032-1512a-116'>康公二年，韓､魏､趙始列為諸侯．十九年，田常曾孫田和始為諸侯，遷康公海濱．<lb/></p>
<p xml:id='KX2a0001_ZHSJ_032-1512a-117'>二十六年，康公卒，呂氏遂絕其祀．田氏卒有齊國，為齊威王，彊於天下．<lb/></p>
<p xml:id='KX2a0001_ZHSJ_032-1513a-119'>太史公曰：吾適齊，自泰山屬之琅邪，北被于海，膏壤二千里，其民闊達多匿知，其天性<lb/>也．以太公之聖，建國本，桓公之盛，修善政，以為諸侯會盟，稱伯，不亦宜乎？洋洋哉，固<lb/>大國之風也！<lb/><ref type="note" target="#KX2a0001_hist_032-note225" n="贊"/></p>
</div>
<div type="notes">
<note xml:id="KX2a0001_hist_032-note0">正義括地志云：「天齊池在青州臨淄縣東南十五里．封禪書云『齊之所以為齊者，以天齊也』．」<lb/></note>
<note xml:id="KX2a0001_hist_032-note2">〔一〕集解呂氏春秋曰：「東夷之土．」索隱譙周曰：「姓姜，名牙．炎帝之裔，伯夷之後，掌四岳有功，封之於呂，<lb/>子孫從其封姓，尚其後也．」按：後文王得之渭濱，云「吾先君太公望子久矣」，故號太公望．蓋牙是字，尚是其<lb/>名，後武王號為師尚父也．<lb/></note>
<note xml:id="KX2a0001_hist_032-note3">〔二〕集解徐廣曰：「呂在南陽宛縣西．」<lb/></note>
<note xml:id="KX2a0001_hist_032-note4">〔三〕索隱地理志申在南陽宛縣，申伯國也．呂亦在宛縣之西也．<lb/></note>
<note xml:id="KX2a0001_hist_032-note5">〔一〕索隱譙周曰：「呂望嘗屠牛於朝歌，賣飲於孟津．」<lb/></note>
<note xml:id="KX2a0001_hist_032-note6">〔二〕正義奸音干．括地志云：「茲泉水源出岐州岐山縣西南凡谷．呂氏春秋云『太公釣於茲泉，遇文王』．酈元云<lb/>『磻磎中有泉，謂之茲泉．泉水潭積，自成淵渚，即太公釣處，今人謂之凡谷．石壁深高，幽篁邃密，林澤秀阻，人<lb/>跡罕及．東南隅有石室，蓋太公所居也．水次有磻石可釣處，即太公垂釣之所．其投竿跪餌，兩膝遺跡猶存，是<lb/>有磻磎之稱也．其水清泠神異，北流十二里注于渭』．說苑云『呂望年七十釣于渭渚，三日三夜魚無食者，望即<lb/>忿，脫其衣冠．上有農人者，古之異人，謂望曰：「子姑復釣，必細其綸，芳其餌，徐徐而投，無令魚駭．」望如其言，<lb/>初下得鮒，次得鯉．刺魚腹得書，書文曰「呂望封於齊」．望知其異』．」<lb/></note>
<note xml:id="KX2a0001_hist_032-note7">〔三〕集解徐廣曰：「勑知反．」索隱徐廣音勑知反，餘本亦作「螭」字．<lb/></note>
<note xml:id="KX2a0001_hist_032-note8">〔一〕正義六韜云：「武王問太公曰：『律之音聲，可以知三軍之消息乎？』太公曰：『深哉王之問也！夫律管十二，其<lb/>要有五：宮、商、角、徵、羽，此其正聲也，萬代不易．五行之神，道之常也，可以知敵．金、木、水、火、土，各以其<lb/>勝攻之．其法，以天清靜無陰雲風雨，夜半遣輕騎往，至敵人之壘九百步，偏持律管橫耳大呼驚之，有聲應管，其<lb/>來甚微．角管聲應，當以白虎；徵管聲應，當以玄武；商管聲應，當以句陳；五管盡不應，無有商聲，當以青<lb/>龍：此五行之府，佐勝之徵，（陰）【成】敗之機也．』」<lb/></note>
<note xml:id="KX2a0001_hist_032-note9">〔二〕索隱按：郡國志在東郡廩丘縣北，今曰顧城．密須，姞姓，在河南密縣東，故密城是也．與安定姬姓密國別<lb/>也．<lb/></note>
<note xml:id="KX2a0001_hist_032-note10">〔一〕集解劉向別錄曰：「師之，尚之，父之，故曰師尚父．父亦男子之美號也．」<lb/></note>
<note xml:id="KX2a0001_hist_032-note11">〔二〕索隱亦有本作「蒼雉」．按：馬融曰「蒼兕，主舟楫官名」．又王充曰「蒼兕者，水獸，九頭」．今誓衆，令急濟，<lb/>故言蒼兕以懼之．然此文上下並今文泰誓也．<lb/></note>
<note xml:id="KX2a0001_hist_032-note12">〔一〕集解徐廣曰：「一作『三年』．」<lb/></note>
<note xml:id="KX2a0001_hist_032-note13">〔二〕索隱周本紀毛叔鄭奉明水也．<lb/></note>
<note xml:id="KX2a0001_hist_032-note14">〔三〕索隱周本紀衞康叔封布茲．茲是席，故此亦云采席也．<lb/></note>
<note xml:id="KX2a0001_hist_032-note15">〔一〕正義括地志云：「營丘在青州臨淄北百步外城中．」<lb/></note>
<note xml:id="KX2a0001_hist_032-note16">〔二〕索隱犂音里奚反．犂猶比也．一云犂猶遲也．<lb/></note>
<note xml:id="KX2a0001_hist_032-note17">〔一〕正義孔安國云：「淮浦之夷，徐州之戎．」<lb/></note>
<note xml:id="KX2a0001_hist_032-note18">〔二〕集解服虔曰召公奭．<lb/></note>
<note xml:id="KX2a0001_hist_032-note19">〔三〕集解服虔曰：「是皆太公始受封土地疆境所至也．」索隱舊說穆陵在會稽，非也．按：今淮南有故穆陵門，<lb/>是楚之境．無棣在遼西孤竹．服虔以為太公受封境界所至，不然也，蓋言其征伐所至之域也．<lb/></note>
<note xml:id="KX2a0001_hist_032-note20">〔四〕集解杜預曰：「五等諸侯，九州之伯，皆得征討其罪也．」<lb/></note>
<note xml:id="KX2a0001_hist_032-note21">〔一〕集解禮記曰：「太公封於營丘，比及五世，皆反葬於周．」鄭玄曰：「太公受封，留為太師，死葬於周．五世之後<lb/>乃葬齊．」皇覽曰：「呂尚冢在臨菑縣城南，去縣十里．」．<lb/></note>
<note xml:id="KX2a0001_hist_032-note22">〔二〕集解徐廣曰：「一作『及』．」正義謚法述義不克曰丁．<lb/></note>
<note xml:id="KX2a0001_hist_032-note23">〔三〕索隱系本作「庮公慈母」．譙周亦曰「祭公慈母」也．<lb/></note>
<note xml:id="KX2a0001_hist_032-note24">〔四〕索隱系本作「不臣」．譙周亦作「不辰」．宋忠曰：「哀公荒淫田游，國史作還詩以刺之也．」<lb/></note>
<note xml:id="KX2a0001_hist_032-note25">〔一〕集解徐廣曰周夷王．<lb/></note>
<note xml:id="KX2a0001_hist_032-note26">〔二〕正義謚法彌年壽考曰胡．<lb/></note>
<note xml:id="KX2a0001_hist_032-note27">〔三〕正義括地志云：「薄姑城在青州博昌縣東北六十里．」<lb/></note>
<note xml:id="KX2a0001_hist_032-note28">〔一〕索隱宋忠曰：「其黨周馬繻人將胡公於貝水殺之，而山自立也．」<lb/></note>
<note xml:id="KX2a0001_hist_032-note29">〔一〕正義直厲反．括地志云：「晉州霍邑縣也．」鄭玄云：「霍山在彘，本秦時霍伯國．」<lb/></note>
<note xml:id="KX2a0001_hist_032-note30">〔一〕索隱系本及譙周皆作「說」．<lb/></note>
<note xml:id="KX2a0001_hist_032-note31">〔一〕集解公羊傳曰：「搚幹而殺之．」何休曰：「搚，折聲也．」正義拉音力合反．<lb/></note>
<note xml:id="KX2a0001_hist_032-note32">〔二〕索隱讓猶責也．<lb/></note>
<note xml:id="KX2a0001_hist_032-note33">〔一〕集解徐廣曰：「年表云去其都邑．」索隱按：春秋莊四年「紀侯大去其國」，左傳云「違齊難」是也．<lb/></note>
<note xml:id="KX2a0001_hist_032-note34">〔一〕集解賈逵曰：「連稱､管至父皆齊大夫．」杜預曰：「臨淄縣西有地名葵丘．」索隱杜預曰「臨淄西有地名葵<lb/>丘」．又桓三十五年會諸侯於葵丘，當魯僖公九年，杜預曰「陳留外黃縣東有葵丘」．不同者，蓋葵丘有兩處，杜<lb/>意以戍葵丘當不遠出齊境，故引臨淄縣西之葵丘．若三十五年會諸侯於葵丘，杜氏又以不合在本國，故引外黃<lb/>東葵丘為注，所以不同爾．<lb/></note>
<note xml:id="KX2a0001_hist_032-note35">〔二〕集解服虔曰：「瓜時，七月．及瓜謂後年瓜時．」<lb/></note>
<note xml:id="KX2a0001_hist_032-note36">〔三〕集解服虔曰：「為妾在宮也．」<lb/></note>
<note xml:id="KX2a0001_hist_032-note37">〔四〕集解王肅曰：「候公之閒𨻶．」<lb/></note>
<note xml:id="KX2a0001_hist_032-note38">〔五〕集解賈逵曰：「齊地也．」正義音扶云反．<lb/></note>
<note xml:id="KX2a0001_hist_032-note39">〔六〕集解杜預曰：「樂安博昌縣南有地名貝丘．」索隱左傳作「貝丘」也．正義左傳云「齊襄公田于貝丘，墜<lb/>車傷足」，即此也．<lb/></note>
<note xml:id="KX2a0001_hist_032-note40">〔七〕集解服虔曰：「公見彘，從者乃見彭生，鬼改形為豕也．」<lb/></note>
<note xml:id="KX2a0001_hist_032-note41">〔八〕正義非佛反，下同．茀，主履者也．<lb/></note>
<note xml:id="KX2a0001_hist_032-note42">〔九〕正義音瘡．<lb/></note>
<note xml:id="KX2a0001_hist_032-note43">〔一〕集解賈逵曰：「渠丘大夫也．」索隱亦有本作「雍廩」．賈逵曰「渠丘大夫」．左傳云「雍廩殺無知」，杜預曰<lb/>「雍廩，齊大夫」．此云「游雍林，雍林人嘗有怨無知，遂襲殺之」，蓋以雍林為邑名，其地有人殺無知．賈言「渠丘<lb/>大夫」者，渠丘邑名，雍林為渠丘大夫也．<lb/></note>
<note xml:id="KX2a0001_hist_032-note44">〔一〕集解賈逵曰：「齊正卿高敬仲也．」正義傒音奚．<lb/></note>
<note xml:id="KX2a0001_hist_032-note45">〔一〕集解杜預曰：「乾時，齊地也．時水在樂安界，岐流，旱則涸竭，故曰乾時．」<lb/></note>
<note xml:id="KX2a0001_hist_032-note46">〔二〕集解賈逵曰：「魯地句瀆也．」索隱賈逵云「魯地句瀆」．又按：鄒誕生本作「莘瀆」，莘笙聲相近．笙如字，<lb/>瀆音豆．論語作「溝瀆」，蓋後代聲轉而字異，故諸文不同也．<lb/></note>
<note xml:id="KX2a0001_hist_032-note47">〔三〕集解賈逵曰：「堂阜，魯北境．」杜預曰：「堂阜，齊地．東莞蒙陰縣西北有夷吾亭，或曰鮑叔解夷吾縛於此，因<lb/>以為名也．」<lb/></note>
<note xml:id="KX2a0001_hist_032-note48">〔一〕集解徐廣曰：「或作『崩』也．」<lb/></note>
<note xml:id="KX2a0001_hist_032-note49">〔二〕集解國語曰：「管子制國五家為軌，十軌為里，四里為連，十連為鄉，以為軍令．」<lb/></note>
<note xml:id="KX2a0001_hist_032-note50">〔三〕索隱按：管子有理人輕重之法七篇．輕重謂錢也．又有捕魚､煮鹽法也．<lb/></note>
<note xml:id="KX2a0001_hist_032-note51">〔一〕集解徐廣曰：「一作『譚』．」索隱據春秋，魯莊十年「齊師滅譚」是也．杜預曰「譚國在濟南平陵縣西南」．<lb/>然此郯乃東海郯縣，蓋亦不當作「譚」字也．<lb/></note>
<note xml:id="KX2a0001_hist_032-note52">〔一〕集解杜預曰：「遂在濟北蛇丘縣東北．」<lb/></note>
<note xml:id="KX2a0001_hist_032-note53">〔二〕集解杜預曰：「此柯今濟北東阿，齊之阿邑，猶祝柯今為祝阿．」<lb/></note>
<note xml:id="KX2a0001_hist_032-note54">〔三〕集解何休曰：「土基三尺，階三等，曰壇．會必有壇者，為升降揖讓，稱先君以相接也．」<lb/></note>
<note xml:id="KX2a0001_hist_032-note55">〔四〕集解徐廣曰：「一云已許之而背信殺劫也．」<lb/></note>
<note xml:id="KX2a0001_hist_032-note56">〔五〕集解杜預曰：「甄，衞地，今東郡甄城也．」<lb/></note>
<note xml:id="KX2a0001_hist_032-note57">〔一〕正義音桓．<lb/></note>
<note xml:id="KX2a0001_hist_032-note58">〔二〕集解賈逵曰：「掌百工．」<lb/></note>
<note xml:id="KX2a0001_hist_032-note59">〔一〕集解服虔曰：「山戎，北狄，蓋今鮮卑也．」何休曰：「山戎者，戎中之別名也．」<lb/></note>
<note xml:id="KX2a0001_hist_032-note60">〔一〕集解徐廣曰：「史記『僖』字皆作『釐』．」<lb/></note>
<note xml:id="KX2a0001_hist_032-note61">〔一〕集解賈逵曰：「衞地也．」索隱杜預曰：「不言城衞，衞未遷．」楚丘在濟陰城武縣南，即今之衞南縣．<lb/></note>
<note xml:id="KX2a0001_hist_032-note62">〔一〕集解賈逵曰：「蕩，搖也．」<lb/></note>
<note xml:id="KX2a0001_hist_032-note63">〔一〕集解服虔曰：「民逃其上曰潰也．」<lb/></note>
<note xml:id="KX2a0001_hist_032-note64">〔二〕集解左傳曰：「周公､太公股肱周室，夾輔成王也．」<lb/></note>
<note xml:id="KX2a0001_hist_032-note65">〔三〕集解杜預曰：「所踐履之界．」<lb/></note>
<note xml:id="KX2a0001_hist_032-note66">〔四〕集解賈逵曰：「包茅，菁茅包匭之也，以供祭祀．」杜預曰：「尚書『包匭菁茅』，茅之為異未審．」<lb/></note>
<note xml:id="KX2a0001_hist_032-note67">〔五〕集解服虔曰：「周昭王南巡狩，涉漢未濟，船解而溺昭王，王室諱之，不以赴，諸侯不知其故，故桓公以為辭責問<lb/>楚也．」索隱宋衷云：「昭王南伐楚，辛由靡為右，涉漢中流而隕，由靡逐王，遂卒不復，周乃侯其後于西翟．」<lb/></note>
<note xml:id="KX2a0001_hist_032-note68">〔六〕集解杜預曰：「昭王時漢非楚境，故不受罪．」<lb/></note>
<note xml:id="KX2a0001_hist_032-note69">〔七〕集解杜預曰：「陘，楚地，潁川召陵縣南有陘亭．」左傳曰：「凡師一宿為舍，再宿為信，過信為次．」<lb/></note>
<note xml:id="KX2a0001_hist_032-note70">〔八〕集解杜預曰：「召陵，潁川縣．」<lb/></note>
<note xml:id="KX2a0001_hist_032-note71">〔九〕集解服虔曰：「方城山在漢南．」韋昭曰：「方城，楚北之塞．」杜預曰「方城山在南陽葉縣南」是也．索隱<lb/>按：地理志葉縣南有長城，號曰方城，則杜預､韋昭說為得，而服氏云在漢南，未知有何憑據．<lb/></note>
<note xml:id="KX2a0001_hist_032-note72">〔一０〕集解左傳曰：「討不忠也．」<lb/></note>
<note xml:id="KX2a0001_hist_032-note73">〔一〕集解杜預曰：「陳留外黃縣東有葵丘也．」<lb/></note>
<note xml:id="KX2a0001_hist_032-note74">〔二〕集解賈逵曰：「大路，諸侯朝服之車，謂之金路．」<lb/></note>
<note xml:id="KX2a0001_hist_032-note75">〔三〕集解韋昭曰：「下堂拜賜也．」<lb/></note>
<note xml:id="KX2a0001_hist_032-note76">〔四〕集解公羊傳曰：「葵丘之會，桓公震而矜之，叛者九國．」<lb/></note>
<note xml:id="KX2a0001_hist_032-note77">〔五〕集解徐廣曰：「史記『卓』多作『悼』．」正義卓，丑角反．<lb/></note>
<note xml:id="KX2a0001_hist_032-note78">〔六〕集解服虔曰：「晉地也．」杜預曰：「在平陽縣西南．」<lb/></note>
<note xml:id="KX2a0001_hist_032-note79">〔一〕正義與音預，下同．<lb/></note>
<note xml:id="KX2a0001_hist_032-note80">〔二〕集解地理志曰令支縣有孤竹城，疑離枝即令支也，令離聲相近．應劭曰：「令音鈴．」鈴離聲亦相近．管子亦<lb/>作「離」字．索隱離枝音零支，又音令祗，又如字．離枝，孤竹，皆古國名．秦以離枝為縣，故地理志遼西令<lb/>支縣有孤竹城．爾雅曰「孤竹､北戶､西王母､日下謂之四荒」也．<lb/></note>
<note xml:id="KX2a0001_hist_032-note81">〔三〕正義大夏，并州晉陽是也．<lb/></note>
<note xml:id="KX2a0001_hist_032-note82">〔四〕正義卑音壁．劉伯莊及韋昭並如字．<lb/></note>
<note xml:id="KX2a0001_hist_032-note83">〔五〕正義左傳云魯莊十三年，會北杏以平宋亂；僖四年，侵蔡，遂伐楚；六年，伐鄭，圍新城也．<lb/></note>
<note xml:id="KX2a0001_hist_032-note84">〔六〕正義左傳云魯莊十四年，會于鄄；十五年，又會鄄；十六年，同盟于幽；僖五年，會首止；八年，盟于洮；九<lb/>年，會葵丘是也．<lb/></note>
<note xml:id="KX2a0001_hist_032-note85">〔七〕正義匡，正也．一匡天下，謂定襄王為太子之位也．<lb/></note>
<note xml:id="KX2a0001_hist_032-note86">〔一〕正義括地志云：「管仲冢在青州臨淄縣南二十一里牛山上，與桓公冢連．隰朋墓在青州臨淄縣東北七里也．」<lb/></note>
<note xml:id="KX2a0001_hist_032-note87">〔二〕正義即雍巫也．賈逵云：「雍巫，雍人名巫，易牙也．」<lb/></note>
<note xml:id="KX2a0001_hist_032-note88">〔三〕集解管仲曰：「衞公子開方去其千乘之太子而臣事君也．」<lb/></note>
<note xml:id="KX2a0001_hist_032-note89">〔四〕正義刀，鳥條反．顏師古云：「豎刀､易牙皆齊桓公臣．管仲有病，桓公往問之，曰：『將何以教寡人？』管仲<lb/>曰：『願君遠易牙､豎刀．』公曰：『易牙烹其子以快寡人，尚可疑邪？』對曰：『人之情非不愛其子也，其子之忍，<lb/>又將何愛於君！』公曰：『豎刀自宮以近寡人，猶尚疑邪？』對曰：『人之情非不愛其身也，其身之忍，又將何有<lb/>於君！』公曰：『諾．』管仲遂盡逐之，而公食不甘心不怡者三年．公曰：『仲父不已過乎？』於是皆即召反．明<lb/>年，公有病，易牙､豎刀相與作亂，塞宮門，築高牆，不通人．有一婦人踰垣入至公所．公曰：『我欲食．』婦人<lb/>曰：『吾無所得．』公曰：『我欲飲．』婦人曰：『吾無所得．』公曰：『何故？』曰：『易牙､豎刀相與作亂；塞宮門，築<lb/>高牆，不通人，故無所得．』公慨然歎，涕出，曰：『嗟乎，聖人所見豈不遠哉！若死者有知，我將何面目見仲父<lb/>乎？』蒙衣袂而死乎壽宮．蟲流於戶，蓋以楊門之扇，二月不葬也．」<lb/></note>
<note xml:id="KX2a0001_hist_032-note90">〔一〕索隱按：系本徐，嬴姓．禮，婦人稱國及姓，今此言「徐姬」者，然姬是衆妾之總稱，故漢祿秩令云「姬妾數百」．<lb/>婦人亦總稱姬，姬亦未必盡是姓也．<lb/></note>
<note xml:id="KX2a0001_hist_032-note91">〔二〕集解服虔曰：「內，婦官也．」<lb/></note>
<note xml:id="KX2a0001_hist_032-note92">〔三〕索隱左傳作「無虧」也．<lb/></note>
<note xml:id="KX2a0001_hist_032-note93">〔四〕集解賈逵曰：「宋華氏之女，子姓．」<lb/></note>
<note xml:id="KX2a0001_hist_032-note94">〔五〕集解賈逵曰：「雍巫，雍人，名巫，易牙字．」索隱賈逵以雍巫為易牙，未知何據．按：管子有棠巫，恐與雍<lb/>巫是一人也．<lb/></note>
<note xml:id="KX2a0001_hist_032-note95">〔六〕集解杜預曰：「易牙既有寵於公，為長衞姬請立．」<lb/></note>
<note xml:id="KX2a0001_hist_032-note96">〔七〕集解服虔曰：「內寵如夫人者六人．羣吏，諸大夫也．」杜預曰：「內寵，內官之有權寵者．」<lb/></note>
<note xml:id="KX2a0001_hist_032-note97">〔一〕正義音古患反．<lb/></note>
<note xml:id="KX2a0001_hist_032-note98">〔二〕集解徐廣曰：「斂，一作『臨』也．」<lb/></note>
<note xml:id="KX2a0001_hist_032-note99">〔一〕集解皇覽曰：「桓公冢在臨菑城南七里所菑水南．」正義括地志云：「齊桓公墓在臨菑縣南二十一里牛山<lb/>上，亦名鼎足山，一名牛首堈，一所二墳．晉永嘉末，人發之，初得版，次得水銀池，有氣不得入，經數日，乃牽犬<lb/>入中，得金蠶數十薄，珠襦､玉匣､繒綵､軍器不可勝數．又以人殉葬，骸骨狼藉也．」<lb/></note>
<note xml:id="KX2a0001_hist_032-note100">〔一〕集解服虔曰：「魯僖公十九年，諸侯盟于齊，以無忘桓公之德．宋襄公欲行霸道，不與盟，故伐之．」<lb/></note>
<note xml:id="KX2a0001_hist_032-note101">〔一〕正義賈逵云：「衞地也．」<lb/></note>
<note xml:id="KX2a0001_hist_032-note102">〔二〕正義音霸．<lb/></note>
<note xml:id="KX2a0001_hist_032-note103">〔一〕索隱左傳「丙」作「邴」，邴歜也．<lb/></note>
<note xml:id="KX2a0001_hist_032-note104">〔二〕正義左傳云「乃掘而別之」，杜預云「斷其尸足也」．<lb/></note>
<note xml:id="KX2a0001_hist_032-note105">〔三〕集解賈逵曰：「僕，御也．」<lb/></note>
<note xml:id="KX2a0001_hist_032-note106">〔四〕索隱左傳作「閻職」，此言「庸職」．不同者，傳所云「閻」，姓；「職」，名也．此言「庸職」，庸非姓，蓋謂受顧織之<lb/>妻，史意不同，字則異耳．正義國語及左傳作「閻職」．<lb/></note>
<note xml:id="KX2a0001_hist_032-note107">〔五〕集解杜預曰：「齊南城西門名申門．齊城無池，唯此門左右有池，疑此是也．」左思齊都賦注曰：「申池，海濱齊<lb/>藪也．」<lb/></note>
<note xml:id="KX2a0001_hist_032-note108">〔一〕集解穀梁傳曰：「身橫九畝，斷其首而載之，眉見於軾．」<lb/></note>
<note xml:id="KX2a0001_hist_032-note109">〔二〕集解賈逵曰：「王子城父，齊大夫．」<lb/></note>
<note xml:id="KX2a0001_hist_032-note110">〔一〕正義頃音傾．<lb/></note>
<note xml:id="KX2a0001_hist_032-note111">〔一〕索隱成二年左傳魯臧宜叔､衞孫桓子如晉，皆主於郤克是．<lb/></note>
<note xml:id="KX2a0001_hist_032-note112">〔二〕集解賈逵曰：「八百乘，六萬人．」<lb/></note>
<note xml:id="KX2a0001_hist_032-note113">〔三〕集解徐廣曰：「靡，一作『摩』．」賈逵曰：「靡笄，山名也．」索隱靡，如字．靡笄，山名，在濟南，與代地磨笄<lb/>山不同．<lb/></note>
<note xml:id="KX2a0001_hist_032-note114">〔四〕集解服虔曰：「鞌，齊地名也．」<lb/></note>
<note xml:id="KX2a0001_hist_032-note115">〔五〕集解賈逵曰：「齊大夫．」<lb/></note>
<note xml:id="KX2a0001_hist_032-note116">〔六〕正義絓，胡卦反．止也．有所礙也．<lb/></note>
<note xml:id="KX2a0001_hist_032-note117">〔七〕正義左傳云「及華泉，驂絓於木而止．丑父使公下，如華泉取飲．鄭周父御佐車，苑茷為右，載齊侯獲免」也．<lb/></note>
<note xml:id="KX2a0001_hist_032-note118">〔八〕集解徐廣曰：「一作『陘』．」駰案：賈逵曰「馬陘，齊地也」．<lb/></note>
<note xml:id="KX2a0001_hist_032-note119">〔九〕集解左傳曰：「賂以紀甗､玉磬也．」<lb/></note>
<note xml:id="KX2a0001_hist_032-note120">〔一０〕集解杜預曰：「桐叔，蕭君之字，齊侯外祖父．子，女也．難斥言其母，故遠言之．」賈逵曰：「蕭，附庸，子姓．」<lb/></note>
<note xml:id="KX2a0001_hist_032-note121">〔一一〕集解服虔曰：「欲令齊隴畝東行．」索隱壟畝東行，則晉車馬東向齊行易也．<lb/></note>
<note xml:id="KX2a0001_hist_032-note122">〔一二〕正義左傳云晉師及齊國，使齊人歸我汶陽之田也．<lb/></note>
<note xml:id="KX2a0001_hist_032-note123">〔一〕索隱王劭按：張衡曰「禮，諸侯朝天子執玉，既授而反之．若諸侯自相朝，則不授玉」．齊頃公戰敗朝晉而授<lb/>玉，是欲尊晉侯為王，太史公探其旨而言」．今按：此文不云「授玉」，王氏之說復何所依，聊記異耳．<lb/></note>
<note xml:id="KX2a0001_hist_032-note124">〔一〕集解皇覽曰：「頃公冢近呂尚冢．」<lb/></note>
<note xml:id="KX2a0001_hist_032-note125">〔一〕正義括地志云：「鍾離故城在沂州承縣界．」<lb/></note>
<note xml:id="KX2a0001_hist_032-note126">〔二〕索隱荀偃祖林父代為中行，後改姓為中行氏．獻子名偃．<lb/></note>
<note xml:id="KX2a0001_hist_032-note127">〔一〕集解服虔曰：「數從諸侯征伐盟會．」<lb/></note>
<note xml:id="KX2a0001_hist_032-note128">〔二〕集解賈逵曰：「徙之東垂也．」<lb/></note>
<note xml:id="KX2a0001_hist_032-note129">〔三〕集解杜預曰：「高唐在祝阿縣西北．」<lb/></note>
<note xml:id="KX2a0001_hist_032-note130">〔一〕集解徐廣曰：「史記多作『逞』．」<lb/></note>
<note xml:id="KX2a0001_hist_032-note131">〔二〕集解賈逵曰：「欒盈之邑．」<lb/></note>
<note xml:id="KX2a0001_hist_032-note132">〔三〕集解賈逵曰：「孟門､太行皆晉山隘也．」索隱孟門山在朝歌東北．太行山在河內溫縣西．<lb/></note>
<note xml:id="KX2a0001_hist_032-note133">〔四〕集解賈逵曰：「晉邑．」<lb/></note>
<note xml:id="KX2a0001_hist_032-note134">〔一〕集解賈逵曰：「棠公，齊棠邑大夫．」<lb/></note>
<note xml:id="KX2a0001_hist_032-note135">〔二〕集解服虔曰：「伺公閒𨻶．」正義閒音閑，又如字．<lb/></note>
<note xml:id="KX2a0001_hist_032-note136">〔三〕集解服虔曰：「公以為姜氏不知己在外，故歌以命之也．一曰公自知見欺，恐不得出，故歌以自悔．」<lb/></note>
<note xml:id="KX2a0001_hist_032-note137">〔四〕集解服虔曰：「言不能親聽公命．」<lb/></note>
<note xml:id="KX2a0001_hist_032-note138">〔五〕集解服虔曰：「崔杼之宮近公宮，淫者或詐稱公．」<lb/></note>
<note xml:id="KX2a0001_hist_032-note139">〔六〕集解徐廣曰：「爭，一作『扞』．」索隱左傳作「扞趣」．此為「爭趣」者，是太史公變左氏之文．言陪臣但爭趣<lb/>投有淫者耳，更不知他命也．<lb/></note>
<note xml:id="KX2a0001_hist_032-note140">〔七〕集解杜預曰：「言得淫人，受崔子命討之，不知他命也．」<lb/></note>
<note xml:id="KX2a0001_hist_032-note141">〔八〕集解賈逵曰：「聞難而來．」<lb/></note>
<note xml:id="KX2a0001_hist_032-note142">〔九〕集解服虔曰：「謂以公義為社稷死亡也．如是者，臣亦隨之死亡．」<lb/></note>
<note xml:id="KX2a0001_hist_032-note143">〔一０〕集解服虔曰：「言君自以己之私欲取死亡之禍，則私近之臣所當任也．」杜預曰：「私暱，所親愛也．非所親愛，<lb/>無為當其禍也．」<lb/></note>
<note xml:id="KX2a0001_hist_032-note144">〔一一〕集解服虔曰：「置之，所以得人心．」<lb/></note>
<note xml:id="KX2a0001_hist_032-note145">〔一〕集解徐廣曰：「史記多作『箸臼』．」<lb/></note>
<note xml:id="KX2a0001_hist_032-note146">〔一〕正義杜預云：「東郭偃，東郭姜之弟也．」<lb/></note>
<note xml:id="KX2a0001_hist_032-note147">〔二〕正義左傳云成有疾而廢之．杜預云有惡疾也．<lb/></note>
<note xml:id="KX2a0001_hist_032-note148">〔三〕集解杜預曰：「濟南東朝陽縣西北有崔氏城也．」<lb/></note>
<note xml:id="KX2a0001_hist_032-note149">〔四〕正義左傳云成彊告慶封曰：「夫子身亦子所知也，唯無咎與偃是從，父兄莫能進矣．恐害夫子，敢以告．」慶封<lb/>曰：「苟利夫子，必去之，難吾助汝．」乃殺東郭偃、棠無咎於崔氏朝也．其妻及崔杼皆縊死，崔明奔魯．<lb/></note>
<note xml:id="KX2a0001_hist_032-note150">〔五〕集解賈逵曰：「嫳，齊大夫慶封之屬．」<lb/></note>
<note xml:id="KX2a0001_hist_032-note151">〔六〕索隱毋音無也．<lb/></note>
<note xml:id="KX2a0001_hist_032-note152">〔一〕集解服虔曰：「舍，慶封之子也．生傳其職政與子．」<lb/></note>
<note xml:id="KX2a0001_hist_032-note153">〔一〕集解賈逵曰：「二十五家為一社．千社，二萬五千家也．」<lb/></note>
<note xml:id="KX2a0001_hist_032-note154">〔二〕正義鄆，鄆城也．<lb/></note>
<note xml:id="KX2a0001_hist_032-note155">〔一〕集解服虔曰：「景公自恐德薄不能久享齊國，故曰『誰有此』也．」<lb/></note>
<note xml:id="KX2a0001_hist_032-note156">〔二〕正義茀音佩．謂客星侵近邊側欲相害．<lb/></note>
<note xml:id="KX2a0001_hist_032-note157">〔三〕正義彗，息歲反．若帚形，見，其境有亂也．<lb/></note>
<note xml:id="KX2a0001_hist_032-note158">〔四〕正義祝音章受反．<lb/></note>
<note xml:id="KX2a0001_hist_032-note159">〔一〕集解服虔曰：「東海祝其縣是也．」<lb/></note>
<note xml:id="KX2a0001_hist_032-note160">〔二〕索隱且，即餘反．即犂彌也．<lb/></note>
<note xml:id="KX2a0001_hist_032-note161">〔三〕集解杜預曰：「萊人，齊所滅萊夷．」<lb/></note>
<note xml:id="KX2a0001_hist_032-note162">〔一〕索隱左傳曰「鬻姒之子荼嬖」，則荼母姓姒．此作「芮姬」，不同也．譙周依左氏作「鬻姒」，鄒誕生本作「芮姁」．<lb/>姁音五句反．<lb/></note>
<note xml:id="KX2a0001_hist_032-note163">〔二〕集解杜預曰：「惠子，國夏也．昭子，高張也．」<lb/></note>
<note xml:id="KX2a0001_hist_032-note164">〔三〕集解服虔曰：「萊，齊東鄙邑．」<lb/></note>
<note xml:id="KX2a0001_hist_032-note165">〔四〕集解皇覽曰：「景公冢與桓公冢同處．」<lb/></note>
<note xml:id="KX2a0001_hist_032-note166">〔五〕索隱一作「嘉」．<lb/></note>
<note xml:id="KX2a0001_hist_032-note167">〔六〕正義三公子．<lb/></note>
<note xml:id="KX2a0001_hist_032-note168">〔七〕集解徐廣曰：「一云『壽、黔奔衞』．」索隱三人奔衞．<lb/></note>
<note xml:id="KX2a0001_hist_032-note169">〔八〕索隱左傳作「鉏」．<lb/></note>
<note xml:id="KX2a0001_hist_032-note170">〔九〕索隱二人奔魯，凡五公子也．<lb/></note>
<note xml:id="KX2a0001_hist_032-note171">〔一０〕集解服虔曰：「萊人見五公子遠遷鄙邑，不得與景公葬埋之事及國三軍之謀，故愍而歌．」杜預曰：「稱謚，蓋葬<lb/>後而為此歌，哀羣公子失所也．」<lb/></note>
<note xml:id="KX2a0001_hist_032-note172">〔一一〕集解服虔曰：「師，衆也．黨，所也．言公子徒衆何所適也．」<lb/></note>
<note xml:id="KX2a0001_hist_032-note173">〔一〕集解賈逵曰：「圉，晏嬰之子．」<lb/></note>
<note xml:id="KX2a0001_hist_032-note174">〔二〕集解徐廣曰：「左傳八月，齊邴意茲奔魯．」<lb/></note>
<note xml:id="KX2a0001_hist_032-note175">〔三〕集解何休曰：「齊俗，婦人首祭事．言魚豆者，示薄陋無所有也．」<lb/></note>
<note xml:id="KX2a0001_hist_032-note176">〔四〕集解賈逵曰：「齊邑．」<lb/></note>
<note xml:id="KX2a0001_hist_032-note177">〔一〕集解杜預曰：「闡在東平剛縣北．」索隱二邑名．讙在今博城縣西南．杜預曰：「闡在東平剛縣北．」<lb/></note>
<note xml:id="KX2a0001_hist_032-note178">〔二〕集解杜預曰：「魴侯，康子叔父也．」<lb/></note>
<note xml:id="KX2a0001_hist_032-note179">〔一〕集解服虔曰：「賴，齊邑．」<lb/></note>
<note xml:id="KX2a0001_hist_032-note180">〔二〕集解徐廣曰：「年表云簡公壬者，景公之子也．」<lb/></note>
<note xml:id="KX2a0001_hist_032-note181">〔一〕集解賈逵曰：「闞止，子我也．」索隱監，左傳作「闞」，音苦濫反．闞在東平須昌縣東南也．<lb/></note>
<note xml:id="KX2a0001_hist_032-note182">〔二〕集解杜預曰：「心不安，故數顧也．」<lb/></note>
<note xml:id="KX2a0001_hist_032-note183">〔三〕集解賈逵曰：「鞅，齊大夫也．」索隱鞅，名也，為僕御之官，故曰御鞅，亦田氏之族．按：系本陳桓子無宇<lb/>產子亹，亹產子獻，獻產鞅也．<lb/></note>
<note xml:id="KX2a0001_hist_032-note184">〔四〕集解杜預曰：「擇用一人也．」<lb/></note>
<note xml:id="KX2a0001_hist_032-note185">〔五〕集解服虔曰：「夕省事．」<lb/></note>
<note xml:id="KX2a0001_hist_032-note186">〔六〕集解服虔曰：「子我將往夕省事於君，而逢逆之殺人也．」杜預曰：「逆，子行．陳氏宗．」<lb/></note>
<note xml:id="KX2a0001_hist_032-note187">〔七〕集解杜預曰：「執逆入至於朝也．」<lb/></note>
<note xml:id="KX2a0001_hist_032-note188">〔八〕集解服虔曰：「陳常方欲謀有齊國，故和其宗族．」<lb/></note>
<note xml:id="KX2a0001_hist_032-note189">〔九〕集解服虔曰；「使陳逆詐病而遺也．」<lb/></note>
<note xml:id="KX2a0001_hist_032-note190">〔一０〕集解服虔曰：「子我見陳逆得生出，而恐為陳氏所怨，故與盟而請和也．陳宗，宗長之家．」<lb/></note>
<note xml:id="KX2a0001_hist_032-note191">〔一一〕集解賈逵曰：「豹，陳氏族也．」<lb/></note>
<note xml:id="KX2a0001_hist_032-note192">〔一二〕集解賈逵曰：「公孫，齊大夫也．」杜預曰：「言，介達之意．」<lb/></note>
<note xml:id="KX2a0001_hist_032-note193">〔一三〕集解杜預曰：「終喪也．」<lb/></note>
<note xml:id="KX2a0001_hist_032-note194">〔一四〕集解服虔曰：「言我與陳氏宗疏遠也．」<lb/></note>
<note xml:id="KX2a0001_hist_032-note195">〔一五〕集解服虔曰：「違者，不從子我者．」<lb/></note>
<note xml:id="KX2a0001_hist_032-note196">〔一六〕集解服虔曰：「彼謂闞止也．子謂陳常也．」<lb/></note>
<note xml:id="KX2a0001_hist_032-note197">〔一七〕集解服虔曰：「止於公宮，為陳氏作內閒也．」<lb/></note>
<note xml:id="KX2a0001_hist_032-note198">〔一〕集解服虔曰：「成子兄弟八人，二人共一乘，故曰四乘．」索隱服虔曰：「成子兄弟八人，二人共乘一車，故四<lb/>乘．」按系本，陳僖子乞產成子常、簡子齒、宣子其夷、穆子安、廩丘子（尚）毉茲、芒子盈、惠子得，凡七人．杜預<lb/>又取昭子莊以充八人之數．按系本，昭子是桓子之子，成子之叔父，又不名莊，彊相證會，言四乘有八人耳．今<lb/>按：田完系家云田常兄弟四人如公宮，與此事同．今此唯稱四乘，不云人數，知四乘謂兄弟四人乘車而入，非二<lb/>人共車也．然其昆弟三人不見者，蓋時或不在，不同入公宮，不可彊以四乘為八人，添叔父為兄弟之數．服、杜<lb/>殊失也．<lb/></note>
<note xml:id="KX2a0001_hist_032-note199">〔二〕集解杜預曰：「幄，帳也，聽政之處也．」<lb/></note>
<note xml:id="KX2a0001_hist_032-note200">〔三〕集解服虔曰：「成子兄弟見子我出，遂突入，反閉門，子我不得復入．」<lb/></note>
<note xml:id="KX2a0001_hist_032-note201">〔四〕集解服虔曰：「閹豎以兵禦陳氏．」<lb/></note>
<note xml:id="KX2a0001_hist_032-note202">〔五〕集解服虔曰：「舍於公宮，故得殺之．」<lb/></note>
<note xml:id="KX2a0001_hist_032-note203">〔六〕集解服虔曰：「當陳氏入時，飲酒於此臺．」<lb/></note>
<note xml:id="KX2a0001_hist_032-note204">〔七〕集解服虔曰：「欲徙公令居寢也．」<lb/></note>
<note xml:id="KX2a0001_hist_032-note205">〔八〕集解杜預曰：「疑其作亂也．」<lb/></note>
<note xml:id="KX2a0001_hist_032-note206">〔九〕集解服虔曰：「齊大夫．」<lb/></note>
<note xml:id="KX2a0001_hist_032-note207">〔一０〕集解杜預曰：「言將為公除害也．」<lb/></note>
<note xml:id="KX2a0001_hist_032-note208">〔一一〕集解杜預曰：「以公怒故也．」<lb/></note>
<note xml:id="KX2a0001_hist_032-note209">〔一二〕集解服虔曰：「出奔也．」<lb/></note>
<note xml:id="KX2a0001_hist_032-note210">〔一三〕集解杜預曰：「言需疑則害事．」<lb/></note>
<note xml:id="KX2a0001_hist_032-note211">〔一四〕集解杜預曰：「言陳氏宗族眾多．」<lb/></note>
<note xml:id="KX2a0001_hist_032-note212">〔一五〕集解杜預曰：「言子若欲出，我必殺子，明如陳宗．」<lb/></note>
<note xml:id="KX2a0001_hist_032-note213">〔一六〕集解服虔曰：「會徒衆．」<lb/></note>
<note xml:id="KX2a0001_hist_032-note214">〔一七〕集解宮中之門曰闈．大門，公門也．<lb/></note>
<note xml:id="KX2a0001_hist_032-note215">〔一八〕集解賈逵曰：「豐丘，陳氏邑也．」<lb/></note>
<note xml:id="KX2a0001_hist_032-note216">〔一九〕集解服虔曰：「齊關名．」<lb/></note>
<note xml:id="KX2a0001_hist_032-note217">〔二０〕集解服虔曰：「子方，子我黨，大夫東郭賈也．」<lb/></note>
<note xml:id="KX2a0001_hist_032-note218">〔二一〕集解杜預曰：「子方取道中行人車．」<lb/></note>
<note xml:id="KX2a0001_hist_032-note219">〔二二〕集解杜預曰：「齊城門．」<lb/></note>
<note xml:id="KX2a0001_hist_032-note220">〔二三〕集解服虔曰：「子方將欲奔魯､衞也．」左傳曰：「東郭賈奔衞．」<lb/></note>
<note xml:id="KX2a0001_hist_032-note221">〔一〕集解春秋作「舒州」．賈逵曰：「陳氏邑也．」索隱音舒，其字從人．左氏作「舒」，舒，陳氏邑．說文作<lb/>「󺞡」，󺞡在薛縣．<lb/></note>
<note xml:id="KX2a0001_hist_032-note222">〔二〕索隱系本及譙周皆作「敬」，蓋誤也．<lb/></note>
<note xml:id="KX2a0001_hist_032-note223">〔三〕集解徐廣曰：「年表云平公之時，齊自是稱田氏．」索隱安平，齊邑．按：地理志涿郡有安平縣也．<lb/></note>
<note xml:id="KX2a0001_hist_032-note224">〔一〕索隱田會，齊大夫．廩，邑名，東郡有廩丘縣也．<lb/></note>
<note xml:id="KX2a0001_hist_032-note225">【索隱述贊】太公佐周，實秉陰謀．既表東海，乃居營丘．小白致霸，九合諸侯．及溺內寵，釁鍾蟲流．<lb/>莊公失德，崔杼作仇．陳氏專政，厚貨輕收．悼､簡遘禍，田､闞非儔．渢渢餘烈，一變何由？<lb/><lb/></note>
</div>
</div>