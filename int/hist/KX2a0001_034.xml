<div xmlns='http://www.tei-c.org/ns/1.0'  xml:id='KX2a0001_hist_034'>
<div><head>史記卷三十四<lb/></head>
<p xml:id='KX2a0001_ZHSJ_034-1549a-2'>燕召公世家第四<lb/></p>
<p xml:id='KX2a0001_ZHSJ_034-1549a-3'>召公奭與周同姓，姓姬氏．<ref type="note" target="#KX2a0001_hist_034-note1" n="〔一〕"/>周武王之滅紂，封召公於北燕．<ref type="note" target="#KX2a0001_hist_034-note2" n="〔二〕"/><lb/></p>
<p xml:id='KX2a0001_ZHSJ_034-1549a-4'>其在成王時，召王為三公：自陝以西，召公主之；自陝以東，周公主之．<ref type="note" target="#KX2a0001_hist_034-note3" n="〔一〕"/>成王既幼，<lb/>周公攝政，當國踐祚，召公疑之，作君奭．<ref type="note" target="#KX2a0001_hist_034-note4" n="〔二〕"/>君奭不說周公．<ref type="note" target="#KX2a0001_hist_034-note5" n="〔三〕"/>周公乃稱「湯時有伊尹，假<lb/>于皇天；<ref type="note" target="#KX2a0001_hist_034-note6" n="〔四〕"/>在太戊時，則有若伊陟､臣扈，假于上帝，巫咸治王家；<ref type="note" target="#KX2a0001_hist_034-note7" n="〔五〕"/>在祖乙時，則有若<lb/>巫賢；<ref type="note" target="#KX2a0001_hist_034-note8" n="〔六〕"/>在武丁時，則有若甘般：<ref type="note" target="#KX2a0001_hist_034-note9" n="〔七〕"/>率維茲有陳，保乂有殷」．<ref type="note" target="#KX2a0001_hist_034-note10" n="〔八〕"/>於是召公乃說．<lb/></p>
<p xml:id='KX2a0001_ZHSJ_034-1550a-6'>召公之治西方，甚得兆民和．召公巡行鄉邑，有棠樹，<ref type="note" target="#KX2a0001_hist_034-note11" n="〔一〕"/>決獄政事其下，自侯伯至庶<lb/>人各得其所，無失職者．召公卒，而民人思召公之政，懷棠樹不敢伐，哥詠之，作甘棠之詩．<lb/></p>
<p xml:id='KX2a0001_ZHSJ_034-1550a-7'>自召公已下九世至惠侯．<ref type="note" target="#KX2a0001_hist_034-note12" n="〔一〕"/>燕惠侯當周厲王奔彘，共和之時．<lb/></p>
<p xml:id='KX2a0001_ZHSJ_034-1551a-9'>惠侯卒，子釐侯立．<ref type="note" target="#KX2a0001_hist_034-note13" n="〔一〕"/>是歲，周宣王初即位．釐侯二十一年，鄭桓公初封於鄭．三十六<lb/>年，釐侯卒，子頃侯立．<lb/></p>
<p xml:id='KX2a0001_ZHSJ_034-1551a-10'>頃侯二十年，周幽王淫亂，為犬戎所弒．秦始列為諸侯．<lb/></p>
<p xml:id='KX2a0001_ZHSJ_034-1551a-11'>二十四年，頃侯卒，子哀侯立．哀侯二年卒，子鄭侯立．<ref type="note" target="#KX2a0001_hist_034-note14" n="〔一〕"/>鄭侯三十六年卒，子繆侯<lb/>立．<lb/></p>
<p xml:id='KX2a0001_ZHSJ_034-1551a-12'>繆侯七年，而魯隱公元年也．十八年卒，子宣侯立．<ref type="note" target="#KX2a0001_hist_034-note15" n="〔一〕"/>宣侯十三年卒，子桓侯立．<ref type="note" target="#KX2a0001_hist_034-note16" n="〔二〕"/><lb/>桓侯七年卒，<ref type="note" target="#KX2a0001_hist_034-note17" n="〔三〕"/>子莊公立．<lb/></p>
<p xml:id='KX2a0001_ZHSJ_034-1551a-13'>莊公十二年，齊桓公始霸．十六年，與宋､衞共伐周惠王，惠王出奔溫，立惠王弟穨為<lb/>周王．<ref type="note" target="#KX2a0001_hist_034-note18" n="〔一〕"/>十七年，鄭執燕仲父而內惠王于周．二十七年，山戎來侵我，齊桓公救燕，遂北伐<lb/>山戎而還．燕君送齊桓公出境，桓公因割燕所至地予燕，<ref type="note" target="#KX2a0001_hist_034-note19" n="〔二〕"/>使燕共貢天子，如成周時職；<lb/>使燕復修召公之法．三十三年卒，子襄公立．<lb/></p>
<p xml:id='KX2a0001_ZHSJ_034-1552a-15'>襄公二十六年，晉文公為踐土之會，稱伯．三十一年，秦師敗于殽．三十七年，秦穆公<lb/>卒．四十年，襄公卒，桓公立．<lb/></p>
<p xml:id='KX2a0001_ZHSJ_034-1552a-16'>桓公十六年卒，<ref type="note" target="#KX2a0001_hist_034-note20" n="〔一〕"/>宣公立．宣公十五年卒，昭公立．昭公十三年卒，武公立．是歲晉<lb/>滅三郤大夫．<lb/></p>
<p xml:id='KX2a0001_ZHSJ_034-1553a-18'>武公十九年卒，文公立．文公六年卒，懿公立．懿公元年，齊崔杼弒其君莊公．四年<lb/>卒，子惠公立．<lb/></p>
<p xml:id='KX2a0001_ZHSJ_034-1553a-19'>惠公元年，齊高止來奔．六年，惠公多寵姬，公欲去諸大夫而立寵姬宋，大夫共誅姬<lb/>宋，<ref type="note" target="#KX2a0001_hist_034-note21" n="〔一〕"/>惠公懼，奔齊．四年，齊高偃如晉，請共伐燕，入其君．晉平公許，與齊伐燕，入惠<lb/>公．惠公至燕而死．<ref type="note" target="#KX2a0001_hist_034-note22" n="〔二〕"/>燕立悼公．<lb/></p>
<p xml:id='KX2a0001_ZHSJ_034-1553a-20'>悼公七年卒，共公立．共公五年卒，平公立．晉公室卑，六卿始彊大．平公十八年，吳<lb/>王闔閭破楚入郢．十九年卒，簡公立．簡公十二年卒，獻公立．<ref type="note" target="#KX2a0001_hist_034-note23" n="〔一〕"/>晉趙鞅圍范、中行於朝<lb/>歌．獻公十二年，齊田常弒其君簡公．十四年，孔子卒．二十八年，獻公卒，孝公立．<lb/></p>
<p xml:id='KX2a0001_ZHSJ_034-1553a-21'>孝公十二年，韓、魏、趙滅知伯，分其地，<ref type="note" target="#KX2a0001_hist_034-note24" n="〔一〕"/>三晉彊．<lb/></p>
<p xml:id='KX2a0001_ZHSJ_034-1554a-23'>十五年，孝公卒，成公立．成公十六年卒，<ref type="note" target="#KX2a0001_hist_034-note25" n="〔一〕"/>湣公立．湣公三十一年卒，釐公立．<ref type="note" target="#KX2a0001_hist_034-note26" n="〔二〕"/><lb/>是歲，三晉列為諸侯．<ref type="note" target="#KX2a0001_hist_034-note27" n="〔三〕"/><lb/></p>
<p xml:id='KX2a0001_ZHSJ_034-1554a-24'>釐公三十年，伐敗齊于林營．<ref type="note" target="#KX2a0001_hist_034-note28" n="〔一〕"/>釐公卒，<ref type="note" target="#KX2a0001_hist_034-note29" n="〔二〕"/>桓公立．桓公十一年卒，文公立．<ref type="note" target="#KX2a0001_hist_034-note30" n="〔三〕"/>是<lb/>歲，秦獻公卒．秦益彊．<lb/></p>
<p xml:id='KX2a0001_ZHSJ_034-1554a-25'>文公十九年，齊威王卒．二十八年，蘇秦始來見，說文公．文公予車馬金帛以至趙，趙<lb/>肅侯用之．因約六國，為從長．<ref type="note" target="#KX2a0001_hist_034-note31" n="〔一〕"/>秦惠王以其女為燕太子婦．<lb/></p>
<p xml:id='KX2a0001_ZHSJ_034-1554a-26'>二十九年，文公卒，太子立，是為易王．<lb/></p>
<p xml:id='KX2a0001_ZHSJ_034-1554a-27'>易王初立，齊宣王因燕喪伐我，取十城；蘇秦說齊，使復歸燕十城．十年，燕君為<lb/>王．<ref type="note" target="#KX2a0001_hist_034-note32" n="〔一〕"/>蘇秦與燕文公夫人私通，懼誅，乃說王使齊為反閒，欲以亂齊．<ref type="note" target="#KX2a0001_hist_034-note33" n="〔二〕"/>易王立十二年卒，<lb/>子燕噲立．<lb/></p>
<p xml:id='KX2a0001_ZHSJ_034-1555a-29'>燕噲既立，齊人殺蘇秦．蘇秦之在燕，與其相子之為婚，而蘇代與子之交．及蘇秦<lb/>死，而齊宣王復用蘇代．燕噲三年，與楚、三晉攻秦，不勝而還．子之相燕，貴重，主斷．<lb/>蘇代為齊使於燕，<ref type="note" target="#KX2a0001_hist_034-note34" n="〔一〕"/>燕王問曰：「齊王奚如？」對曰：「必不霸．」燕王曰：「何也？」對曰：<lb/>「不信其臣．」蘇代欲以激燕王以尊子之也．於是燕王大信子之．子之因遺蘇代百金，<ref type="note" target="#KX2a0001_hist_034-note35" n="〔二〕"/><lb/>而聽其所使．<lb/></p>
<p xml:id='KX2a0001_ZHSJ_034-1555a-30'>鹿毛壽<ref type="note" target="#KX2a0001_hist_034-note36" n="〔一〕"/>謂燕王：「不如以國讓相子之．人之謂堯賢者，以其讓天下於許由，許由不<lb/>受，有讓天下之名而實不失天下．今王以國讓於子之，子之必不敢受，是王與堯同行也．」<lb/>燕王因屬國於子之，子之大重．<ref type="note" target="#KX2a0001_hist_034-note37" n="〔二〕"/>或曰：「禹薦益，已<ref type="note" target="#KX2a0001_hist_034-note38" n="〔三〕"/>而以啟人為吏．<ref type="note" target="#KX2a0001_hist_034-note39" n="〔四〕"/>及老，而以啟人<lb/>為不足任乎天下，傳之於益．已而啟與交黨攻益，奪之．天下謂禹名傳天下於益，已而實<lb/>令啟自取之．今王言屬國於子之，而吏無非太子人者，<ref type="note" target="#KX2a0001_hist_034-note40" n="〔五〕"/>是名屬子之而實太子用事也．」<lb/>王因收印自三百石吏已上而效之子之．<ref type="note" target="#KX2a0001_hist_034-note41" n="〔六〕"/>子之南面行王事，而噲老不聽政，顧為臣，<ref type="note" target="#KX2a0001_hist_034-note42" n="〔七〕"/>國<lb/>事皆決於子之．<lb/></p>
<p xml:id='KX2a0001_ZHSJ_034-1556a-32'>三年，國大亂，百姓恫恐．<ref type="note" target="#KX2a0001_hist_034-note43" n="〔一〕"/>將軍市被<ref type="note" target="#KX2a0001_hist_034-note44" n="〔二〕"/>與太子平謀，將攻子之．諸將謂齊湣王曰：<lb/>「因而赴之，破燕必矣．」齊王因令人謂燕太子平曰：「寡人聞太子之義，將廢私而立公，飭<lb/>君臣之義，<ref type="note" target="#KX2a0001_hist_034-note45" n="〔三〕"/>明父子之位．寡人之國小，不足以為先後．<ref type="note" target="#KX2a0001_hist_034-note46" n="〔四〕"/>雖然，則唯太子所以令之．」<lb/>太子因要黨聚衆，將軍市被圍公宮，攻子之，不克．將軍市被及百姓反攻太子平，將軍市被<lb/>死，以徇．因搆難數月，死者數萬，衆人恫恐，百姓離志．孟軻謂齊王曰：「今伐燕，此文、武<lb/>之時，不可失也．」<ref type="note" target="#KX2a0001_hist_034-note47" n="〔五〕"/>王因令章子<ref type="note" target="#KX2a0001_hist_034-note48" n="〔六〕"/>將五都之兵，<ref type="note" target="#KX2a0001_hist_034-note49" n="〔七〕"/>以因北地之衆以伐燕．<ref type="note" target="#KX2a0001_hist_034-note50" n="〔八〕"/>士卒不戰，<lb/>城門不閉，燕君噲死，齊大勝．燕子之亡<ref type="note" target="#KX2a0001_hist_034-note51" n="〔九〕"/>二年，而燕人共立太子平，是為燕昭王．<ref type="note" target="#KX2a0001_hist_034-note52" n="〔一０〕"/><lb/></p>
<p xml:id='KX2a0001_ZHSJ_034-1558a-35'>燕昭王於破燕之後即位，卑身厚幣以招賢者．謂郭隗曰：「齊因孤之國亂而襲破燕，孤<lb/>極知燕小力少，不足以報．然誠得賢士以共國，以雪先王之恥，孤之願也．先生視可者，得<lb/>身事之．」郭隗曰：「王必欲致士，先從隗始．況賢於隗者，豈遠千里哉！」於是昭王為隗<lb/>改築宮而師事之．樂毅自魏往，鄒衍自齊往，劇辛自趙往，士爭趨燕．燕王弔死問孤，與百<lb/>姓同甘苦．<lb/></p>
<p xml:id='KX2a0001_ZHSJ_034-1558a-36'>二十八年，燕國殷富，士卒樂軼輕戰，於是遂以樂毅為上將軍，與秦、楚、三晉合謀以伐<lb/>齊．齊兵敗，湣王出亡於外．燕兵獨追北，入至臨淄，盡取齊寶，燒其宮室宗廟．齊城之不<lb/>下者，獨唯聊、莒、即墨，<ref type="note" target="#KX2a0001_hist_034-note53" n="〔一〕"/>其餘皆屬燕，六歲．<lb/></p>
<p xml:id='KX2a0001_ZHSJ_034-1558a-37'>昭王三十三年卒，子惠王立．<lb/></p>
<p xml:id='KX2a0001_ZHSJ_034-1558a-38'>惠王為太子時，與樂毅有𨻶；及即位，疑毅，使騎劫代將．樂毅亡走趙．齊田單以即<lb/>墨擊敗燕軍，騎劫死，燕兵引歸，齊悉復得其故城．湣王死于莒，乃立其子為襄王．<lb/></p>
<p xml:id='KX2a0001_ZHSJ_034-1558a-39'>惠王七年卒．<ref type="note" target="#KX2a0001_hist_034-note54" n="〔一〕"/>韓、魏、楚共伐燕．燕武成王立．<lb/></p>
<p xml:id='KX2a0001_ZHSJ_034-1559a-41'>武成王七年，齊田單伐我，拔中陽．十三年，秦敗趙於長平四十餘萬．十四年，武成王<lb/>卒，子孝王立．<lb/></p>
<p xml:id='KX2a0001_ZHSJ_034-1559a-42'>孝王元年，秦圍邯鄲者解去．三年卒，子今王喜立．<ref type="note" target="#KX2a0001_hist_034-note55" n="〔一〕"/><lb/></p>
<p xml:id='KX2a0001_ZHSJ_034-1559a-43'>今王喜四年，秦昭王卒．燕王命相栗腹約歡趙，以五百金為趙王酒．還報燕王曰：「趙<lb/>王壯者皆死長平，其孤未壯，可伐也．」王召昌國君樂閒問之．對曰：「趙四戰之國，<ref type="note" target="#KX2a0001_hist_034-note56" n="〔一〕"/>其<lb/>民習兵，不可伐．」王曰：「吾以五而伐一．」<ref type="note" target="#KX2a0001_hist_034-note57" n="〔二〕"/>對曰：「不可．」燕王怒，羣臣皆以為可．卒<lb/>起二軍，車二千乘，栗腹將而攻鄗，<ref type="note" target="#KX2a0001_hist_034-note58" n="〔三〕"/>卿秦攻代．<ref type="note" target="#KX2a0001_hist_034-note59" n="〔四〕"/>唯獨大夫將渠<ref type="note" target="#KX2a0001_hist_034-note60" n="〔五〕"/>謂燕王曰：「與人通<lb/>關約交，以五百金飲人之王，使者報而反攻之，不祥，兵無成功．」燕王不聽，自將偏軍隨<lb/>之．將渠引燕王綬止之曰：「王必無自往，往無成功．」王之以足．將渠泣曰：「臣非以自<lb/>為，為王也！」燕軍至宋子，<ref type="note" target="#KX2a0001_hist_034-note61" n="〔六〕"/>趙使廉頗將，擊破栗腹於鄗．【樂乘】破卿秦（樂乘）於代．樂<lb/>閒奔趙．廉頗逐之五百餘里，圍其國．燕人請和，趙人不許，必令將渠處和．燕相將渠以<lb/>處和．<ref type="note" target="#KX2a0001_hist_034-note62" n="〔七〕"/>趙聽將渠，解燕圍．<lb/></p>
<p xml:id='KX2a0001_ZHSJ_034-1560a-45'>六年，秦滅東（(西)）周，置三川郡．七年，秦拔趙榆次三十七城，秦置大原郡．九年，秦王<lb/>政初即位．十年，趙使廉頗將攻繁陽，<ref type="note" target="#KX2a0001_hist_034-note63" n="〔一〕"/>拔之．趙孝成王卒，悼襄王立．使樂乘代廉頗，<lb/>廉頗不聽，攻樂乘，樂乘走，廉頗奔大梁．十二年，趙使李牧攻燕，拔武遂、<ref type="note" target="#KX2a0001_hist_034-note64" n="〔二〕"/>方城．<ref type="note" target="#KX2a0001_hist_034-note65" n="〔三〕"/>劇辛<lb/>故居趙，與龐煖善，<ref type="note" target="#KX2a0001_hist_034-note66" n="〔四〕"/>已而亡走燕．燕見趙數困于秦，而廉頗去，令龐煖將也，欲因趙獘攻<lb/>之．問劇辛，辛曰：「龐煖易與耳．」燕使劇辛將擊趙，趙使龐煖擊之，取燕軍二萬，殺劇辛．<lb/>秦拔魏二十城，置東郡．十九年，秦拔趙之鄴<ref type="note" target="#KX2a0001_hist_034-note67" n="〔五〕"/>九城．趙悼襄王卒．二十三年，太子丹質<lb/>於秦，亡歸燕．二十五年，秦虜滅韓王安，置潁川郡．二十七年，秦虜趙王遷，滅趙．趙公<lb/>子嘉自立為代王．<lb/></p>
<p xml:id='KX2a0001_ZHSJ_034-1561a-47'>燕見秦且滅六國，秦兵臨易水，<ref type="note" target="#KX2a0001_hist_034-note68" n="〔一〕"/>禍且至燕．太子丹陰養壯士二十人，使荊軻獻督亢<lb/>地圖於秦，<ref type="note" target="#KX2a0001_hist_034-note69" n="〔二〕"/>因襲刺秦王．秦王覺，殺軻，使將軍王翦擊燕．二十九年，秦攻拔我薊，燕王<lb/>亡，徙居遼東，斬丹以獻秦．三十年，秦滅魏．<lb/></p>
<p xml:id='KX2a0001_ZHSJ_034-1561a-48'>三十三年，秦拔遼東，虜燕王喜，卒滅燕．是歲，秦將王賁<ref type="note" target="#KX2a0001_hist_034-note70" n="〔一〕"/>亦虜代王嘉．<lb/></p>
<p xml:id='KX2a0001_ZHSJ_034-1561a-49'>太史公曰：召公奭可謂仁矣！甘棠且思之，況其人乎？燕（(北)）【外】迫蠻貉，內措齊、<lb/>晉，<ref type="note" target="#KX2a0001_hist_034-note71" n="〔一〕"/>崎嶇彊國之閒，最為弱小，幾滅者數矣．然社稷血食者八九百歲，於姬姓獨後亡，豈<lb/>非召公之烈邪！<lb/><ref type="note" target="#KX2a0001_hist_034-note72" n="贊"/></p>
</div>
<div type="notes">
<note xml:id="KX2a0001_hist_034-note0"></note>
<note xml:id="KX2a0001_hist_034-note1">〔一〕集解譙周曰：「周之支族，食邑於召，謂之召公．」索隱召者，畿內菜地．奭始食於召，故曰召公．或說者以<lb/>為文王受命，取岐周故墟周､召地分爵二公，故詩有周召二南，言皆在岐山之陽，故言南也．後武王封之北燕，在<lb/>今幽州薊縣故城是也．亦以元子就封．而次子留周室代為召公．至宣王時，召穆公虎其後也．<lb/></note>
<note xml:id="KX2a0001_hist_034-note2">〔二〕集解世本曰：「居北燕．」宋忠曰：「有南燕，故云北燕．」<lb/></note>
<note xml:id="KX2a0001_hist_034-note3">〔一〕集解何休曰：「陝者，蓋今弘農陝縣是也．」<lb/></note>
<note xml:id="KX2a0001_hist_034-note4">〔二〕集解孔安國曰：「尊之曰君，陳古以告之，故以名篇．」<lb/></note>
<note xml:id="KX2a0001_hist_034-note5">〔三〕集解馬融曰：「召公以周公既攝政致太平，功配文､武，不宜復列在臣位，故不說，以為周公苟貪寵也．」<lb/></note>
<note xml:id="KX2a0001_hist_034-note6">〔四〕集解孔安國曰：「伊摯佐湯，功至大天，謂致太平也．」鄭玄曰：「皇天，北極天帝也．」<lb/></note>
<note xml:id="KX2a0001_hist_034-note7">〔五〕集解孔安國曰：「伊陟､臣扈率伊尹之職，使其君不隕祖業，故至天之功不隕．巫咸治王家，言其不及二臣．」馬<lb/>融曰：「道至于上帝，謂奉天時也．」鄭玄曰：「上帝，太微中其所統也．」<lb/></note>
<note xml:id="KX2a0001_hist_034-note8">〔六〕集解孔安國曰：「時賢臣有如此巫賢也．賢，咸子；巫，氏也．」<lb/></note>
<note xml:id="KX2a0001_hist_034-note9">〔七〕集解孔安國曰：「高宗即位，甘般佐之．後有傅說．」<lb/></note>
<note xml:id="KX2a0001_hist_034-note10">〔八〕集解徐廣曰：「一無此九字．」駰案：王肅曰「循此數臣，有陳列之功，安治有殷也」．<lb/></note>
<note xml:id="KX2a0001_hist_034-note11">〔一〕正義今之棠梨樹也．括地志云：「召伯廟在洛州壽安縣西北五里．召伯聽訟甘棠之下，周人思之，不伐其樹，<lb/>後人懷其德，因立廟，有棠在九曲城東阜上．」<lb/></note>
<note xml:id="KX2a0001_hist_034-note12">〔一〕索隱並國史先失也．又自惠侯已下皆無名，亦不言屬，惟昭王父子有名，蓋在戰國時旁見他說耳．燕四十二<lb/>代有二惠侯，二釐侯，二宣侯，三桓侯，二文侯，蓋國史微失本謚，故重耳．<lb/></note>
<note xml:id="KX2a0001_hist_034-note13">〔一〕正義釐音僖．<lb/></note>
<note xml:id="KX2a0001_hist_034-note14">〔一〕索隱按：謚法無鄭，鄭或是名．<lb/></note>
<note xml:id="KX2a0001_hist_034-note15">〔一〕索隱譙周曰：「系本謂燕自宣侯已上皆父子相傳無及，故系家桓侯已下並不言屬，以其難明故也．」按：今系<lb/>本無燕代系，宋忠依太史公書以補其闕，尋徐廣作音尚引系本，蓋近代始散佚耳．<lb/></note>
<note xml:id="KX2a0001_hist_034-note16">〔二〕集解徐廣曰：「古史考曰世家自宣侯已下不說其屬，以其難明故也．」<lb/></note>
<note xml:id="KX2a0001_hist_034-note17">〔三〕集解世本曰：「桓侯徙臨易．」宋忠曰：「今河閒易縣是也．」<lb/></note>
<note xml:id="KX2a0001_hist_034-note18">〔一〕集解譙周曰：「按春秋傳，燕與子穨逐周惠王者，乃南燕姞姓也．世家以為北燕，失之．」索隱譙周云據左<lb/>氏燕與衞伐周惠王乃是南燕姞姓，而系家以為北燕伯，故著史考云「此燕是姞姓」．今檢左氏莊十九年「衞師、燕<lb/>師伐周」，二十年傳云「執燕仲父」，三十年「齊伐山戎」，傳曰「謀山戎，以其病燕故也．」據傳文及此記，元是北燕<lb/>不疑．杜君妄說仲父是南燕伯，為伐周故．且燕、衞俱是姬姓，故有伐周納王之事；若是姞燕與衞伐周，則鄭何<lb/>以獨伐燕而不伐衞乎？<lb/></note>
<note xml:id="KX2a0001_hist_034-note19">〔二〕正義予音與．括地志云：「燕留故城在滄州長蘆縣東北十七里，即齊桓公分溝割燕君所至地與燕，因築此城，<lb/>故名燕留．」<lb/></note>
<note xml:id="KX2a0001_hist_034-note20">〔一〕索隱譙周云系家襄伯生宣伯，無桓公．今檢史記，並有「桓公立十六年」，又宋忠據此史補系家亦有桓公，是允<lb/>南所見本異，則是燕有三桓公也．<lb/></note>
<note xml:id="KX2a0001_hist_034-note21">〔一〕索隱宋，其名也，或作「宗」．劉氏云「其父兄為執政，故諸大夫共滅之」．<lb/></note>
<note xml:id="KX2a0001_hist_034-note22">〔二〕索隱春秋昭三年「北燕伯款奔齊」，至六年，又云「齊伐北燕」，一與此文合．左傳無納款之文，而云「將納簡公，<lb/>晏子曰『燕君不入矣』，齊遂受賂而還」．事與此乖，而又以款為簡公．簡公去惠公已五代，則與春秋經傳不相<lb/>協，未可強言也．<lb/></note>
<note xml:id="KX2a0001_hist_034-note23">〔一〕索隱王劭按紀年，簡公後次孝公無獻公．然紀年之書多是偽謬，聊記異耳．<lb/></note>
<note xml:id="KX2a0001_hist_034-note24">〔一〕索隱按紀年，智伯滅在成公二年也．<lb/></note>
<note xml:id="KX2a0001_hist_034-note25">〔一〕索隱按紀年，成公名載．<lb/></note>
<note xml:id="KX2a0001_hist_034-note26">〔二〕索隱年表作「釐侯莊」．徐廣云一無「莊」字．按：燕失年紀及其君名，表言「莊」者，衍字也．<lb/></note>
<note xml:id="KX2a0001_hist_034-note27">〔三〕索隱按紀年作「文公二十四年卒，簡公立，十三年而三晉命邑為諸侯」，與此不同．<lb/></note>
<note xml:id="KX2a0001_hist_034-note28">〔一〕索隱林營，地名．一云林，地名，於林地立營，故曰林營也．<lb/></note>
<note xml:id="KX2a0001_hist_034-note29">〔二〕索隱紀年作「簡公四十五年卒」，妄也．按：上簡公生獻公，則此當是釐，但紀年又誤耳．<lb/></note>
<note xml:id="KX2a0001_hist_034-note30">〔三〕索隱系本已上文公為閔公，則「湣」與「閔」同，而上懿公之父謚文公．<lb/></note>
<note xml:id="KX2a0001_hist_034-note31">〔一〕正義從，足從反．長，丁丈反．<lb/></note>
<note xml:id="KX2a0001_hist_034-note32">〔一〕索隱君即易王也．言君初以十年即稱王也．上言易王者，易，謚也，後追書謚耳．<lb/></note>
<note xml:id="KX2a0001_hist_034-note33">〔二〕集解孫子兵法曰：「反閒者，因敵閒而用之者也．凡軍之所欲擊，城之所欲攻，人之所欲殺，必先知其守將、左<lb/>右謁者、門者、舍人之姓名，令吾閒必索敵閒之來閒我者，因而利導舍之，故反閒可得用也．」正義使音所吏<lb/>反．閒音紀莧反．<lb/></note>
<note xml:id="KX2a0001_hist_034-note34">〔一〕索隱按：戰國策曰「子之使蘇代侍質子於齊，齊使代報燕」是也．<lb/></note>
<note xml:id="KX2a0001_hist_034-note35">〔二〕正義瓚云：「秦以一溢為一金．」孟康云：「二十四兩曰溢．」<lb/></note>
<note xml:id="KX2a0001_hist_034-note36">〔一〕集解徐廣曰：「一作『厝毛』．」又曰：「甘陵縣本名厝．」索隱春秋後語「厝毛壽」，又韓子作「潘壽」．<lb/></note>
<note xml:id="KX2a0001_hist_034-note37">〔二〕索隱大重謂尊貴也．<lb/></note>
<note xml:id="KX2a0001_hist_034-note38">〔三〕索隱按：以「已」配「益」，則「益已」是伯益，而經傳無其文，未知所由．或曰已，語終辭．<lb/></note>
<note xml:id="KX2a0001_hist_034-note39">〔四〕索隱人猶臣也．謂以啟臣為益吏．<lb/></note>
<note xml:id="KX2a0001_hist_034-note40">〔五〕索隱此「人」亦訓臣也．<lb/></note>
<note xml:id="KX2a0001_hist_034-note41">〔六〕索隱鄭玄云：「郊，呈也．以印呈與子之．」<lb/></note>
<note xml:id="KX2a0001_hist_034-note42">〔七〕索隱顧猶反也．言噲反為子之臣也．有本作「願」者，非．<lb/></note>
<note xml:id="KX2a0001_hist_034-note43">〔一〕索隱恫音通，痛也．恐，懼也．<lb/></note>
<note xml:id="KX2a0001_hist_034-note44">〔二〕正義人姓名．<lb/></note>
<note xml:id="KX2a0001_hist_034-note45">〔三〕正義飭音敕．<lb/></note>
<note xml:id="KX2a0001_hist_034-note46">〔四〕正義先後並去聲．<lb/></note>
<note xml:id="KX2a0001_hist_034-note47">〔五〕索隱謂如武王成文王之業伐紂之時，然此語與孟子不同也．<lb/></note>
<note xml:id="KX2a0001_hist_034-note48">〔六〕集解章子，齊人，見孟子．索隱按：孟子云「章子，齊人」．<lb/></note>
<note xml:id="KX2a0001_hist_034-note49">〔七〕索隱五都即齊也．按：臨淄是五都之一也．<lb/></note>
<note xml:id="KX2a0001_hist_034-note50">〔八〕索隱北地即齊之北邊也．<lb/></note>
<note xml:id="KX2a0001_hist_034-note51">〔九〕集解徐廣曰：「年表云君噲及太子相子之皆死．」駰案：汲冢紀年曰「齊人禽子之而醢其身也」．<lb/></note>
<note xml:id="KX2a0001_hist_034-note52">〔一０〕集解徐廣曰：「噲立七年而死，其九年燕人共立太子平．」索隱按：上文太子平謀攻子之，而年表又云君噲<lb/>及太子相子之皆死，紀年又云子之殺公子平，今此文云「立太子平，是為燕昭王」，則年表、紀年為謬也．而趙系<lb/>家云武靈王聞燕亂，召公子職於韓，立以為燕王，使樂池送之，裴駰亦以此系家無趙送公子職之事，當是遙立職<lb/>而送之，事竟不就，則昭王名平，非職明矣．進退參詳，是年表既誤，而紀年因之而妄說耳．<lb/></note>
<note xml:id="KX2a0001_hist_034-note53">〔一〕索隱按：餘篇及戰國策並無「聊」字．<lb/></note>
<note xml:id="KX2a0001_hist_034-note54">〔一〕索隱按：趙系家惠文王二十八年，燕相成安君公孫操弒其王，樂資以為即惠王也．徐廣按年表，是年燕武成<lb/>王元年，武成即惠王子，則惠王為成安君弒明矣．此不言者，燕遠，諱不告，或太史公之說疏也．<lb/></note>
<note xml:id="KX2a0001_hist_034-note55">〔一〕索隱今王猶今上也．有作「令」者，非也，按謚法無令也．<lb/></note>
<note xml:id="KX2a0001_hist_034-note56">〔一〕正義趙東鄰燕，西接秦境，南錯韓、魏，北連胡、貊，故言「四戰」．<lb/></note>
<note xml:id="KX2a0001_hist_034-note57">〔二〕索隱謂以五人而伐一人．<lb/></note>
<note xml:id="KX2a0001_hist_034-note58">〔三〕集解徐廣曰：「在常山，今曰高邑．」索隱鄒氏音火各反，一音昊．<lb/></note>
<note xml:id="KX2a0001_hist_034-note59">〔四〕索隱戰國策曰「廉頗以二十萬遇栗腹於鄗，樂乘以五萬遇爰秦於代，燕人大敗」，不同也．正義今代州也．<lb/>戰國策云「廉頗以二十萬遇栗腹於鄗，樂乘以五萬遇慶秦於代，燕人大敗」，與此不同也．<lb/></note>
<note xml:id="KX2a0001_hist_034-note60">〔五〕索隱人名姓也．一云上「卿秦」及此「將渠」者：卿，將，皆官也；秦，渠，名也．國史變文而書，遂失姓也．戰國策<lb/>云「爰秦」，爰是姓也，卿是其官耳．<lb/></note>
<note xml:id="KX2a0001_hist_034-note61">〔六〕集解徐廣曰：「屬鉅鹿．」<lb/></note>
<note xml:id="KX2a0001_hist_034-note62">〔七〕集解以將渠為相．索隱謂欲令將渠處之使和也．<lb/></note>
<note xml:id="KX2a0001_hist_034-note63">〔一〕集解徐廣曰：「屬魏郡．」<lb/></note>
<note xml:id="KX2a0001_hist_034-note64">〔二〕集解徐廣曰：「屬河閒．」<lb/></note>
<note xml:id="KX2a0001_hist_034-note65">〔三〕集解徐廣曰：「屬涿，有督亢亭．」<lb/></note>
<note xml:id="KX2a0001_hist_034-note66">〔四〕索隱煖音況遠反．<lb/></note>
<note xml:id="KX2a0001_hist_034-note67">〔五〕正義即相州鄴縣也．<lb/></note>
<note xml:id="KX2a0001_hist_034-note68">〔一〕集解徐廣曰：「出涿郡故安也．」<lb/></note>
<note xml:id="KX2a0001_hist_034-note69">〔二〕索隱徐廣云：「涿有督亢亭．」地理志屬廣陽．然督亢之田在燕東，甚良沃，欲獻秦，故畫其圖而獻焉．<lb/></note>
<note xml:id="KX2a0001_hist_034-note70">〔一〕正義賁音奔，王翦子．<lb/></note>
<note xml:id="KX2a0001_hist_034-note71">〔一〕索隱措，交雜也．又作「錯」，劉氏云爭陌反．<lb/></note>
<note xml:id="KX2a0001_hist_034-note72">【索隱述贊】召伯󼣐相，分陝而治．人惠其德，甘棠是思．莊送霸主，惠羅寵姬．文公從趙，蘇秦騁辭．<lb/>易王初立，齊宣我欺．燕噲無道，禪位子之．昭王待士，思報臨菑．督亢不就，卒見芟夷．<lb/></note>
</div>
</div>