<div xmlns='http://www.tei-c.org/ns/1.0'  xml:id='KX2a0001_hist_095'>
<div><head>史記卷九十五<lb/></head>
<p xml:id='KX2a0001_ZHSJ_095-2651a-2'>樊酈滕灌列傳第三十五<lb/></p>
<p xml:id='KX2a0001_ZHSJ_095-2651a-3'>舞陽侯<ref type="note" target="#KX2a0001_hist_095-note1" n="〔一〕"/>樊噲<ref type="note" target="#KX2a0001_hist_095-note2" n="〔二〕"/>者，沛人也．<ref type="note" target="#KX2a0001_hist_095-note3" n="〔三〕"/>以屠狗為事，<ref type="note" target="#KX2a0001_hist_095-note4" n="〔四〕"/>與高祖俱隱．<lb/></p>
<p xml:id='KX2a0001_ZHSJ_095-2651a-4'>初從高祖起豐，攻下沛．高祖為沛公，以噲為舍人．從攻胡陵､方與，<ref type="note" target="#KX2a0001_hist_095-note5" n="〔一〕"/>還守豐，擊泗水<lb/>監豐下，<ref type="note" target="#KX2a0001_hist_095-note6" n="〔二〕"/>破之．復東定沛，破泗水守薛西．<ref type="note" target="#KX2a0001_hist_095-note7" n="〔三〕"/>與司馬<ref type="note" target="#KX2a0001_hist_095-note8" n="〔四〕"/>戰碭東，<ref type="note" target="#KX2a0001_hist_095-note9" n="〔五〕"/>卻敵，斬首十五<lb/>級，賜爵國大夫．<ref type="note" target="#KX2a0001_hist_095-note10" n="〔六〕"/>常從，沛公擊章邯軍濮陽，攻城先登，斬首二十三級，賜爵列大夫．<ref type="note" target="#KX2a0001_hist_095-note11" n="〔七〕"/><lb/>復常從，從攻城陽，<ref type="note" target="#KX2a0001_hist_095-note12" n="〔八〕"/>先登．下戶牖，<ref type="note" target="#KX2a0001_hist_095-note13" n="〔九〕"/>破李由軍，斬首十六級，賜上閒爵．<ref type="note" target="#KX2a0001_hist_095-note14" n="〔一０〕"/>從攻圍東<lb/>郡守尉於成武，<ref type="note" target="#KX2a0001_hist_095-note15" n="〔一一〕"/>卻敵，斬首十四級，捕虜十一人，賜爵五大夫．從擊秦軍，出亳南．<ref type="note" target="#KX2a0001_hist_095-note16" n="〔一二〕"/>河<lb/>閒守軍於杠里，<ref type="note" target="#KX2a0001_hist_095-note17" n="〔一三〕"/>破之．擊破趙賁軍開封<ref type="note" target="#KX2a0001_hist_095-note18" n="〔一四〕"/>北，以卻敵先登，斬候一人，首六十八級，捕<lb/>虜二十七人，賜爵卿．從攻破楊熊軍於曲遇．<ref type="note" target="#KX2a0001_hist_095-note19" n="〔一五〕"/>攻宛陵，<ref type="note" target="#KX2a0001_hist_095-note20" n="〔一六〕"/>先登，斬首八級，捕虜四十四<lb/>人，賜爵封號賢成君．<ref type="note" target="#KX2a0001_hist_095-note21" n="〔一七〕"/>從攻長社､轘轅，<ref type="note" target="#KX2a0001_hist_095-note22" n="〔一八〕"/>絕河津，<ref type="note" target="#KX2a0001_hist_095-note23" n="〔一九〕"/>東攻秦軍於尸，<ref type="note" target="#KX2a0001_hist_095-note24" n="〔二０〕"/>南攻秦軍於<lb/>犨．<ref type="note" target="#KX2a0001_hist_095-note25" n="〔二一〕"/>破南陽守齮於陽城．東攻宛城，先登．西至酈，<ref type="note" target="#KX2a0001_hist_095-note26" n="〔二二〕"/>以卻敵，斬首二十四級，捕虜四<lb/>十人，賜重封．<ref type="note" target="#KX2a0001_hist_095-note27" n="〔二三〕"/>攻武關，至霸上，斬都尉一人，首十級，捕虜百四十六人，降卒二千九百<lb/>人．<lb/></p>
<p xml:id='KX2a0001_ZHSJ_095-2654a-8'>項羽在戲下，欲攻沛公．沛公從百餘騎因項伯面見項羽，謝無有閉關事．項羽既饗軍<lb/>士，中酒，<ref type="note" target="#KX2a0001_hist_095-note28" n="〔一〕"/>亞父謀欲殺沛公，令項莊拔劍舞坐中，欲擊沛公，項伯常（(肩)）【屏】蔽之．時獨<lb/>沛公與張良得入坐，樊噌在營外，聞事急，乃持鐵盾入到營．營衞止噲，噲直撞入，<ref type="note" target="#KX2a0001_hist_095-note29" n="〔二〕"/>立帳<lb/>下．<ref type="note" target="#KX2a0001_hist_095-note30" n="〔三〕"/>項羽目之，問為誰．張良曰：「沛公參乘樊噲．」項羽曰：「壯士．」賜之卮酒彘肩．噲<lb/>既飲酒，拔劍切肉食，盡之．項羽曰：「能復飲乎？」噲曰：「臣死且不辭，豈特卮酒乎！且<lb/>沛公先入定咸陽，暴師霸上，以待大王．<ref type="note" target="#KX2a0001_hist_095-note31" n="〔四〕"/>大王今日至，聽小人之言，與沛公有隙，臣恐<lb/>天下解，<ref type="note" target="#KX2a0001_hist_095-note32" n="〔五〕"/>心疑大王也．」項羽默然．沛公如廁，麾樊噲去．既出，沛公留車騎，獨騎一<lb/>馬，與樊噲等四人步從，從閒道山下歸走霸上軍，而使張良謝項羽．項羽亦因遂已，無誅沛<lb/>公之心矣．是日微樊噲犇入營譙讓項羽，<ref type="note" target="#KX2a0001_hist_095-note33" n="〔六〕"/>沛公事幾殆．<ref type="note" target="#KX2a0001_hist_095-note34" n="〔七〕"/><lb/></p>
<p xml:id='KX2a0001_ZHSJ_095-2655a-10'>明日，項羽入屠咸陽，立沛公為漢王．漢王賜噲爵為列侯，號臨武侯．<ref type="note" target="#KX2a0001_hist_095-note35" n="〔一〕"/>遷為郎中，從<lb/>入漢中．<lb/></p>
<p xml:id='KX2a0001_ZHSJ_095-2655a-11'>還定三秦，別擊西丞白水北，<ref type="note" target="#KX2a0001_hist_095-note36" n="〔一〕"/>雍輕車騎於雍南，破之．<ref type="note" target="#KX2a0001_hist_095-note37" n="〔二〕"/>從攻雍､斄<ref type="note" target="#KX2a0001_hist_095-note38" n="〔三〕"/>城，先登<lb/>擊章平軍好畤，<ref type="note" target="#KX2a0001_hist_095-note39" n="〔四〕"/>攻城，先登陷陣，斬縣令丞各一人，首十一級，虜二十人，遷郎中騎將．<lb/>從擊秦車騎壤東，<ref type="note" target="#KX2a0001_hist_095-note40" n="〔五〕"/>卻敵，遷為將軍．攻趙賁，下郿､<ref type="note" target="#KX2a0001_hist_095-note41" n="〔六〕"/>槐里､柳中､<ref type="note" target="#KX2a0001_hist_095-note42" n="〔七〕"/>咸陽；灌廢丘，<lb/>最．<ref type="note" target="#KX2a0001_hist_095-note43" n="〔八〕"/>至櫟陽，<ref type="note" target="#KX2a0001_hist_095-note44" n="〔九〕"/>賜食邑杜之樊鄉．<ref type="note" target="#KX2a0001_hist_095-note45" n="〔一０〕"/>從攻項籍，屠煮棗．<ref type="note" target="#KX2a0001_hist_095-note46" n="〔一一〕"/>擊破王武､程處軍於外黃．<lb/>攻鄒､魯､瑕丘､薛．<ref type="note" target="#KX2a0001_hist_095-note47" n="〔一二〕"/>項羽敗漢王於彭城，盡復取魯､梁地．噲還至滎陽，益食平陰二千<lb/>戶，<ref type="note" target="#KX2a0001_hist_095-note48" n="〔一三〕"/>以將軍守廣武．一歲，項羽引而東．從高祖擊項籍，下陽夏，<ref type="note" target="#KX2a0001_hist_095-note49" n="〔一四〕"/>虜楚周將軍卒四千<lb/>人．圍項籍於陳，<ref type="note" target="#KX2a0001_hist_095-note50" n="〔一五〕"/>大破之．屠胡陵．<ref type="note" target="#KX2a0001_hist_095-note51" n="〔一六〕"/><lb/></p>
<p xml:id='KX2a0001_ZHSJ_095-2657a-14'>項籍既死，漢王為帝，以噲堅守戰有功，益食八百戶．從高帝攻反燕王臧荼，虜荼，定<lb/>燕地．楚王韓信反，噲從至陳，取信，定楚．<ref type="note" target="#KX2a0001_hist_095-note52" n="〔一〕"/>更賜爵列侯，與諸侯剖符，世世勿絕，食舞<lb/>陽，號為舞陽侯，除前所食．以將軍從高祖攻反韓王信於代．自霍人以往<ref type="note" target="#KX2a0001_hist_095-note53" n="〔二〕"/>至雲中，<ref type="note" target="#KX2a0001_hist_095-note54" n="〔三〕"/><lb/>與絳侯等共定之，益食千五百戶．因擊陳豨與曼丘臣軍，<ref type="note" target="#KX2a0001_hist_095-note55" n="〔四〕"/>戰襄國，<ref type="note" target="#KX2a0001_hist_095-note56" n="〔五〕"/>破柏人，<ref type="note" target="#KX2a0001_hist_095-note57" n="〔六〕"/>先登，<lb/>降定清河､常山凡二十七縣，殘東垣，<ref type="note" target="#KX2a0001_hist_095-note58" n="〔七〕"/>遷為左丞相．破得綦毋卬､尹潘軍於無終､廣<lb/>昌．<ref type="note" target="#KX2a0001_hist_095-note59" n="〔八〕"/>破豨別將胡人王黃軍於代南，因擊韓信軍於參合．<ref type="note" target="#KX2a0001_hist_095-note60" n="〔九〕"/>軍所將卒斬韓信，破豨胡騎橫<lb/>谷，<ref type="note" target="#KX2a0001_hist_095-note61" n="〔一０〕"/>斬將軍趙既，虜代丞相馮梁､守孫奮､大將王黃､將軍､（(太卜)）太僕解福<ref type="note" target="#KX2a0001_hist_095-note62" n="〔一一〕"/>等十人．<lb/>與諸將共定代鄉邑七十三．其後燕王盧綰反，噲以相國擊盧綰，破其丞相抵薊南，<ref type="note" target="#KX2a0001_hist_095-note63" n="〔一二〕"/>定燕<lb/>地，凡縣十八，鄉邑五十一．益食邑千三百戶，定食舞陽五千四百戶．從，斬首百七十六級，<lb/>虜二百八十八人．別，破軍七，下城五，定郡六，縣五十二，得丞相一人，將軍十二人，二千<lb/>石已下至三百石十一人．<lb/></p>
<p xml:id='KX2a0001_ZHSJ_095-2659a-17'>噲以呂后女弟呂須為婦，生子伉，故其比諸將最親．<lb/></p>
<p xml:id='KX2a0001_ZHSJ_095-2659a-18'>先黥布反時，高祖嘗病甚，惡見人，臥禁中，詔戶者無得入羣臣．羣臣絳､灌等莫敢入．<lb/>十餘日，噲乃排闥直入，<ref type="note" target="#KX2a0001_hist_095-note64" n="〔一〕"/>大臣隨之．上獨枕一宦者臥．噲等見上流涕曰：「始陛下與臣<lb/>等起豐沛，定天下，何其壯也！今天下已定，又何憊也！且陛下病甚，大臣震恐，不見臣等<lb/>計事，顧獨與一宦者絕乎？且陛下獨不見趙高之事乎？」高帝笑而起．<lb/></p>
<p xml:id='KX2a0001_ZHSJ_095-2659a-19'>其後盧綰反，高帝使噲以相國擊燕．是時高帝病甚，人有惡噲黨於呂氏，即上一日宮<lb/>車晏駕，則噲欲以兵盡誅滅戚氏､趙王如意之屬．高帝聞之大怒，乃使陳平載絳侯代將，而<lb/>即軍中斬噲．陳平畏呂后，執噲詣長安．至則高祖已崩，呂后釋噲，使復爵邑．<lb/></p>
<p xml:id='KX2a0001_ZHSJ_095-2659a-20'>孝惠六年，樊噲卒，謚為武侯．子伉代侯．而伉母呂須亦為臨光侯，高后時用事專權，<lb/>大臣盡畏之．伉代侯九歲，高后崩．大臣誅諸呂、呂須婘<ref type="note" target="#KX2a0001_hist_095-note65" n="〔一〕"/>屬，因誅伉．舞陽侯中絕數<lb/>月．孝文帝既立，乃復封噲他庶子市人為舞陽侯，復故爵邑．市人立二十九歲卒，謚為荒<lb/>侯．子他廣代侯．六歲，侯家舍人得罪他廣，怨之，乃上書曰：「荒侯市人病不能為人，<ref type="note" target="#KX2a0001_hist_095-note66" n="〔二〕"/><lb/>令其夫人與其弟亂而生他廣，他廣實非荒侯子，不當代後．」詔下吏．孝景中六年，他廣奪<lb/>侯為庶人，國除．<ref type="note" target="#KX2a0001_hist_095-note67" n="〔三〕"/><lb/></p>
<p xml:id='KX2a0001_ZHSJ_095-2660a-22'>曲周侯<ref type="note" target="#KX2a0001_hist_095-note68" n="〔一〕"/>酈商者，高陽人．<ref type="note" target="#KX2a0001_hist_095-note69" n="〔二〕"/>陳勝起時，商聚少年東西略人，得數千．沛公略地至陳<lb/>留，六月餘，<ref type="note" target="#KX2a0001_hist_095-note70" n="〔三〕"/>商以將卒四千人屬沛公於岐．<ref type="note" target="#KX2a0001_hist_095-note71" n="〔四〕"/>從攻長社，先登，賜爵封信成君．從沛公<lb/>攻緱氏，絕河津，破秦軍洛陽東．從攻下宛､穰，定十七縣．別將攻旬關，<ref type="note" target="#KX2a0001_hist_095-note72" n="〔五〕"/>定漢中．<lb/></p>
<p xml:id='KX2a0001_ZHSJ_095-2661a-24'>項羽滅秦，立沛公為漢王．漢王賜商爵信成君，以將軍為隴西都尉．別將定北地､<ref type="note" target="#KX2a0001_hist_095-note73" n="〔一〕"/><lb/>上郡．<ref type="note" target="#KX2a0001_hist_095-note74" n="〔二〕"/>破雍將軍焉氏，<ref type="note" target="#KX2a0001_hist_095-note75" n="〔三〕"/>周類軍栒邑，<ref type="note" target="#KX2a0001_hist_095-note76" n="〔四〕"/>蘇駔軍於泥陽．<ref type="note" target="#KX2a0001_hist_095-note77" n="〔五〕"/>賜食邑武成六千戶．<ref type="note" target="#KX2a0001_hist_095-note78" n="〔六〕"/>以<lb/>隴西都尉從擊項籍軍五月，出鉅野，與鍾離眛戰，疾鬬，受梁相國印，益食邑四千戶．以梁<lb/>相國將從擊項羽二歲三月，攻胡陵．<lb/></p>
<p xml:id='KX2a0001_ZHSJ_095-2661a-25'>項羽既已死，漢王為帝．其秋，燕王臧荼反，商以將軍從擊荼，戰龍脫，<ref type="note" target="#KX2a0001_hist_095-note79" n="〔一〕"/>先登陷陣，<lb/>破荼軍易下，<ref type="note" target="#KX2a0001_hist_095-note80" n="〔二〕"/>卻敵，遷為右丞相，賜爵列侯，與諸侯剖符，世世勿絕，食邑涿五千戶，<ref type="note" target="#KX2a0001_hist_095-note81" n="〔三〕"/><lb/>號曰涿侯．以右丞相別定上谷，<ref type="note" target="#KX2a0001_hist_095-note82" n="〔四〕"/>因攻代，受趙相國印．以右丞相趙相國別與絳侯等定<lb/>代､鴈門，得代丞相程縱､守相郭同､將軍已下至六百石十九人．還，以將軍為太上皇衞一<lb/>歲七月．以右丞相擊陳豨，殘東垣．又以右丞相從高帝擊黥布，攻其前拒，<ref type="note" target="#KX2a0001_hist_095-note83" n="〔五〕"/>陷兩陳，得<lb/>以破布軍，更食曲周五千一百戶，除前所食，凡別破軍三，降定郡六，縣七十三，得丞相､守<lb/>相､大將各一人，小將二人，二千石已下至六百石十九人．<lb/></p>
<p xml:id='KX2a0001_ZHSJ_095-2662a-27'>商事孝惠､高后時，商病，不治．<ref type="note" target="#KX2a0001_hist_095-note84" n="〔一〕"/>其子寄，字況，<ref type="note" target="#KX2a0001_hist_095-note85" n="〔二〕"/>與呂祿善．及高后崩，大臣欲誅諸<lb/>呂，呂祿為將軍，軍於北軍，太尉勃不得入北軍，於是乃使人劫酈商，令其子況紿呂祿，<ref type="note" target="#KX2a0001_hist_095-note86" n="〔三〕"/><lb/>呂祿信之，故與出游，而太尉勃乃得入據北軍，遂誅諸呂．是歲商卒，謚為景侯．子寄代<lb/>侯．天下稱酈況賣交也．<ref type="note" target="#KX2a0001_hist_095-note87" n="〔四〕"/><lb/></p>
<p xml:id='KX2a0001_ZHSJ_095-2663a-29'>孝景前三年，吳､楚､齊､趙反，上以寄為將軍，圍趙城，十月不能下．得俞侯<ref type="note" target="#KX2a0001_hist_095-note88" n="〔一〕"/>欒布<lb/>自平齊來，乃下趙城，滅趙，王自殺，除國．孝景中二年，寄欲取平原君為夫人，<ref type="note" target="#KX2a0001_hist_095-note89" n="〔二〕"/>景帝怒，<lb/>下寄吏，有罪，奪侯．景帝乃以商他子堅封為繆侯，<ref type="note" target="#KX2a0001_hist_095-note90" n="〔三〕"/>續酈氏後．繆靖侯卒，子康侯遂成<lb/>立．遂成卒，子懷侯世宗立．<ref type="note" target="#KX2a0001_hist_095-note91" n="〔四〕"/>世宗卒，子侯終根立，為太常，坐法，國除．<lb/></p>
<p xml:id='KX2a0001_ZHSJ_095-2663a-30'>汝陰侯<ref type="note" target="#KX2a0001_hist_095-note92" n="〔一〕"/>夏侯嬰，沛人也．為沛廄司御．<ref type="note" target="#KX2a0001_hist_095-note93" n="〔二〕"/>每送使客還，過沛泗上亭，與高祖語，未<lb/>嘗不移日也．嬰已而試補縣吏，與高祖相愛．高祖戲而傷嬰，人有告高祖．<ref type="note" target="#KX2a0001_hist_095-note94" n="〔三〕"/>高祖時為亭<lb/>長，重坐傷人，<ref type="note" target="#KX2a0001_hist_095-note95" n="〔四〕"/>告故不傷嬰，<ref type="note" target="#KX2a0001_hist_095-note96" n="〔五〕"/>嬰證之．後獄覆，<ref type="note" target="#KX2a0001_hist_095-note97" n="〔六〕"/>嬰坐高祖繫歲餘，掠笞數百，終以<lb/>是脫高祖．<lb/></p>
<p xml:id='KX2a0001_ZHSJ_095-2664a-32'>高祖之初與徒屬欲攻沛也，嬰時以縣令史為高祖使．<ref type="note" target="#KX2a0001_hist_095-note98" n="〔一〕"/>上降沛一日，<ref type="note" target="#KX2a0001_hist_095-note99" n="〔二〕"/>高祖為沛公，<lb/>賜嬰爵七大夫，以為太僕．從攻胡陵，嬰與蕭何降泗水監平，<ref type="note" target="#KX2a0001_hist_095-note100" n="〔三〕"/>平以胡陵降，賜嬰爵五<lb/>大夫．從擊秦軍碭東，攻濟陽，下戶牖，破李由軍雍丘下，以兵車趣攻戰疾，賜爵執帛．常<lb/>以太僕奉車從擊章邯軍東阿､濮陽下，以兵車趣攻戰疾，破之，賜爵執珪．復常奉車從擊趙<lb/>賁軍開封，楊熊軍曲遇．嬰從捕虜六十八人，降卒八百五十人，得印一匱．<ref type="note" target="#KX2a0001_hist_095-note101" n="〔四〕"/>因復常奉車<lb/>從擊秦軍雒陽東，以兵車趣攻戰疾，賜爵封轉為滕公．<ref type="note" target="#KX2a0001_hist_095-note102" n="〔五〕"/>因復奉車從攻南陽，戰於藍田､芷<lb/>陽，<ref type="note" target="#KX2a0001_hist_095-note103" n="〔六〕"/>以兵車趣攻戰疾，至霸上．項羽至，滅秦，立沛公為󻗇王．漢王賜嬰爵列侯，號昭平<lb/>侯，復為太僕，從入蜀､漢．<lb/></p>
<p xml:id='KX2a0001_ZHSJ_095-2665a-34'>還定三秦，從擊項籍．至彭城，項羽大破漢軍．漢王敗，不利，馳去．見孝惠､魯元，載<lb/>之．漢王急，馬罷，虜在後，常蹶兩兒<ref type="note" target="#KX2a0001_hist_095-note104" n="〔一〕"/>欲[⿱𠫓廾]之，嬰常收，竟載之，徐行面雍樹乃馳．<ref type="note" target="#KX2a0001_hist_095-note105" n="〔二〕"/>漢<lb/>王怒，行欲斬嬰者十餘，卒得脫，而致孝惠､魯元於豐．<lb/></p>
<p xml:id='KX2a0001_ZHSJ_095-2666a-36'>漢王既至滎陽，收散兵，復振，賜嬰食祈陽．<ref type="note" target="#KX2a0001_hist_095-note106" n="〔一〕"/>復常奉車從擊項籍，追至陳，卒定楚，至<lb/>魯，益食茲氏．<ref type="note" target="#KX2a0001_hist_095-note107" n="〔二〕"/><lb/></p>
<p xml:id='KX2a0001_ZHSJ_095-2666a-37'>漢王立為帝．其秋，燕王臧荼反，嬰以太僕從擊荼．明年，從至陳，取楚王信．更食<lb/>汝陰，剖符世世勿絕．以太僕從擊代，至武泉､雲中，<ref type="note" target="#KX2a0001_hist_095-note108" n="〔一〕"/>益食千戶．因從擊韓信軍胡騎晉陽<lb/>旁，大破之．追北至平城，為胡所圍，七日不得通．高帝使使厚遺閼氏，冒頓開圍一角．高<lb/>帝出欲馳，嬰固徐行，弩皆持滿外向，卒得脫．益食嬰細陽<ref type="note" target="#KX2a0001_hist_095-note109" n="〔二〕"/>千戶．復以太僕從擊胡騎句<lb/>注北，大破之．以太僕擊胡騎平城南，三陷陳，功為多，賜所奪邑五百戶．<ref type="note" target="#KX2a0001_hist_095-note110" n="〔三〕"/>以太僕擊陳<lb/>豨､黥布軍，陷陳卻敵，益食千戶，定食汝陰六千九百戶，除前所食．<lb/></p>
<p xml:id='KX2a0001_ZHSJ_095-2666a-38'>嬰自上初起沛，常為太僕，竟高祖崩．以太僕事孝惠．孝惠帝及高后德嬰之脫孝惠､<lb/>魯元於下邑之閒也，<ref type="note" target="#KX2a0001_hist_095-note111" n="〔一〕"/>乃賜嬰縣北第第一，曰「近我」，以尊異之．孝惠帝崩，以太僕事高<lb/>后．高后崩，代王之來，嬰以太僕與東牟侯入清宮，廢少帝，以天子法駕迎代王代邸，與大<lb/>臣共立為孝文皇帝，復為太僕．八歲卒，謚為文侯．<ref type="note" target="#KX2a0001_hist_095-note112" n="〔二〕"/>子夷侯竈立，七年卒．子共侯賜立，<lb/>三十一年卒．子侯頗尚平陽公主．立十九歲，元鼎二年，坐與父御婢姦罪，自殺，國除．<lb/></p>
<p xml:id='KX2a0001_ZHSJ_095-2667a-40'>潁陰侯<ref type="note" target="#KX2a0001_hist_095-note113" n="〔一〕"/>灌嬰者，睢陽販繒者也．<ref type="note" target="#KX2a0001_hist_095-note114" n="〔二〕"/>高祖之為沛公，略地至雍丘下，章邯敗殺項梁，<lb/>而沛公還軍於碭，嬰初以中涓從擊破東郡尉於成武及秦軍於扛里，疾鬬，賜爵七大夫．從<lb/>攻秦軍亳南､開封､曲遇，戰疾力，<ref type="note" target="#KX2a0001_hist_095-note115" n="〔三〕"/>賜爵執帛，號宣陵君．從攻陽武以西至雒陽，破秦軍<lb/>尸北，北絕河津，南破南陽守齮陽城東，遂定南陽郡．西入武關，戰於藍田，疾力，至霸上，<lb/>賜爵執珪，號昌文君．<ref type="note" target="#KX2a0001_hist_095-note116" n="〔四〕"/><lb/></p>
<p xml:id='KX2a0001_ZHSJ_095-2668a-42'>沛公立為漢王，拜嬰為郎中，從入漢中，十月，拜為中謁者．從還定三秦，下櫟陽，降塞<lb/>王．還圍章邯於廢丘，未拔．從東出臨晉關，擊降殷王，定其地．擊項羽將龍且､魏相項他<lb/>軍定陶南，疾戰，破之．賜嬰爵列侯，號昌文侯，食杜平鄉．<ref type="note" target="#KX2a0001_hist_095-note117" n="〔一〕"/><lb/></p>
<p xml:id='KX2a0001_ZHSJ_095-2668a-43'>復以中謁者從降下碭，以至彭城．項羽擊，大破漢王．漢王遁而西，嬰從還，軍於雍<lb/>丘．王武､魏公申徒反，<ref type="note" target="#KX2a0001_hist_095-note118" n="〔一〕"/>從擊破之．攻下黃，<ref type="note" target="#KX2a0001_hist_095-note119" n="〔二〕"/>西收兵，軍於滎陽．楚騎來衆，漢王乃<lb/>擇軍中可為（(車)）騎將者，皆推故秦騎士重泉人<ref type="note" target="#KX2a0001_hist_095-note120" n="〔三〕"/>李必､駱甲<ref type="note" target="#KX2a0001_hist_095-note121" n="〔四〕"/>習騎兵，今為校尉，可為<lb/>騎將．漢王欲拜之，必､甲曰：「臣故秦民，恐軍不信臣，臣願得大王左右善騎者傅之．」<ref type="note" target="#KX2a0001_hist_095-note122" n="〔五〕"/><lb/>灌嬰雖少，然數力戰，乃拜灌嬰為中大夫，令李必､駱甲為左右校尉，將郎中騎兵擊楚騎於<lb/>滎陽東，大破之．受詔別擊楚軍後，絕其餉道，起陽武至襄邑．擊項羽之將項冠於魯下，破<lb/>之，所將卒斬右司馬､騎將各一人．<ref type="note" target="#KX2a0001_hist_095-note123" n="〔六〕"/>擊破柘公王武，<ref type="note" target="#KX2a0001_hist_095-note124" n="〔七〕"/>軍於燕西，所將卒斬樓煩將五<lb/>人，<ref type="note" target="#KX2a0001_hist_095-note125" n="〔八〕"/>連尹一人．<ref type="note" target="#KX2a0001_hist_095-note126" n="〔九〕"/>擊王武別將桓嬰白馬下，破之，所將卒斬都尉一人．以騎渡河南，送<lb/>漢王到雒陽，使北迎相國韓信軍於邯鄲．還至敖倉，嬰遷為御史大夫．<lb/></p>
<p xml:id='KX2a0001_ZHSJ_095-2669a-45'>三年，以列侯食邑杜平鄉．以御史大夫受詔將郎中騎兵東屬相國韓信，擊破齊軍於歷<lb/>下，所將卒虜車騎將軍華毋傷及將吏四十六人．降下臨菑，得齊守相田光．追齊相田橫至<lb/>嬴､博，破其騎，所將卒斬騎將一人，生得騎將四人．攻下嬴､博，破齊將軍田吸於千乘，所<lb/>將卒斬吸．東從韓信攻龍且､留公旋於高密，<ref type="note" target="#KX2a0001_hist_095-note127" n="〔一〕"/>卒斬龍且，<ref type="note" target="#KX2a0001_hist_095-note128" n="〔二〕"/>生得右司馬､連尹各一人，<lb/>樓煩將十人，身生得亞將周蘭．<lb/></p>
<p xml:id='KX2a0001_ZHSJ_095-2670a-47'>齊地已定，韓信自立為齊王，使嬰別將擊楚將公杲於魯北，破之．轉南，破薛郡長，身<lb/>虜騎將一人．攻（(博)）【傅】陽，前至下相以東南僮､取慮､徐．<ref type="note" target="#KX2a0001_hist_095-note129" n="〔一〕"/>度淮，盡降其城邑，至廣<lb/>陵．<ref type="note" target="#KX2a0001_hist_095-note130" n="〔二〕"/>項羽使項聲､薛公､郯公復定淮北．嬰度淮北，擊破項聲､郯公下邳，<ref type="note" target="#KX2a0001_hist_095-note131" n="〔三〕"/>斬薛公，下<lb/>下邳，擊破楚騎於平陽，<ref type="note" target="#KX2a0001_hist_095-note132" n="〔四〕"/>遂降彭城，虜柱國項佗，降留､薛､沛､酇､蕭､相．攻苦､譙，<ref type="note" target="#KX2a0001_hist_095-note133" n="〔五〕"/>復<lb/>得亞將周蘭．與漢王會頤鄉．<ref type="note" target="#KX2a0001_hist_095-note134" n="〔六〕"/>從擊項籍軍於陳下，破之，所將卒斬樓煩將二人，虜騎將<lb/>八人．賜益食邑二千五百戶．<lb/></p>
<p xml:id='KX2a0001_ZHSJ_095-2671a-49'>項籍敗垓下去也，嬰以御史大夫受詔將車騎別追項籍至東城，<ref type="note" target="#KX2a0001_hist_095-note135" n="〔一〕"/>破之．所將卒五人<lb/>共斬項籍，皆賜爵列侯．降左右司馬各一人，卒萬二千人，盡得其軍將吏．下東城､歷陽．<ref type="note" target="#KX2a0001_hist_095-note136" n="〔二〕"/><lb/>渡江，破吳郡長吳下，<ref type="note" target="#KX2a0001_hist_095-note137" n="〔三〕"/>得吳守，遂定吳､豫章､會稽郡．還定淮北，凡五十二縣．<lb/></p>
<p xml:id='KX2a0001_ZHSJ_095-2671a-50'>漢王立為皇帝，賜益嬰邑三千戶．其秋，以車騎將軍從擊破燕王臧荼．明年，從至陳，<lb/>取楚王信．還，剖符，世世勿絕，食潁陰二千五百戶，號曰潁陰侯．<lb/></p>
<p xml:id='KX2a0001_ZHSJ_095-2671a-51'>以車騎將軍從擊反韓王信於代，至馬邑，受詔別降樓煩以北六縣，斬代左相，破胡騎於<lb/>武泉北．<ref type="note" target="#KX2a0001_hist_095-note138" n="〔一〕"/>復從擊韓信胡騎晉陽下，所將卒斬胡白題將一人．<ref type="note" target="#KX2a0001_hist_095-note139" n="〔二〕"/>受詔并將燕､趙､齊､梁､<lb/>楚車騎，擊破胡騎於硰石．<ref type="note" target="#KX2a0001_hist_095-note140" n="〔三〕"/>至平城，為胡所圍，從還軍東垣．<lb/></p>
<p xml:id='KX2a0001_ZHSJ_095-2672a-53'>從擊陳豨，受詔別攻豨丞相侯敞軍曲逆下，破之，卒斬敞及特將五人．<ref type="note" target="#KX2a0001_hist_095-note141" n="〔一〕"/>降曲逆、盧<lb/>奴、上曲陽、安國、安平．<ref type="note" target="#KX2a0001_hist_095-note142" n="〔二〕"/>攻下東垣．<lb/></p>
<p xml:id='KX2a0001_ZHSJ_095-2672a-54'>黥布反，以車騎將軍先出，攻布別將於相，破之，斬亞將樓煩將三人．又進擊破布上柱<lb/>國軍及大司馬軍．又進破布別將肥誅．<ref type="note" target="#KX2a0001_hist_095-note143" n="〔一〕"/>嬰身生得左司馬一人，所將卒斬其小將十人，追<lb/>北至淮上．益食二千五百戶．布已破，高帝歸，定令嬰食穎陰五千戶，除前所食邑．凡從<lb/>得二千石二人，別破軍十六，降城四十六，定國一，郡二，縣五十二，得將軍二人，柱國、相國<lb/>各一人，二千石十人．<lb/></p>
<p xml:id='KX2a0001_ZHSJ_095-2672a-55'>嬰自破布歸，高帝崩，嬰以列侯事孝惠帝及呂太后．太后崩，呂祿等以趙王自置為將<lb/>軍，軍長安，為亂．齊哀王聞之，舉兵西，且入誅不當為王者．上將軍呂祿等聞之，乃遣嬰<lb/>為大將，將軍往擊之．嬰行至滎陽，乃與絳侯等謀，󼧍屯兵滎陽，風齊王以誅呂氏事，<ref type="note" target="#KX2a0001_hist_095-note144" n="〔一〕"/>齊<lb/>兵止不前．絳侯等既誅諸呂，齊王罷兵歸，嬰亦罷兵自滎陽歸，與絳侯、陳平共立代王為孝<lb/>文皇帝．孝文皇帝於是益封嬰三千戶，賜黃金千斤，拜為太尉．<lb/></p>
<p xml:id='KX2a0001_ZHSJ_095-2673a-57'>三歲，絳侯勃免相就國，嬰為丞相，罷太尉官．是歲，匈奴大入北地、上郡，令丞相嬰將<lb/>騎八萬五千往擊匈奴．匈奴去，濟北王反，詔乃罷嬰之兵．後歲餘，嬰以丞相卒，謚曰懿<lb/>侯．子平侯阿代侯．二十八年卒，子彊代侯．十三年，彊有罪，絕二歲．元光三年，天子封<lb/>灌嬰孫賢為臨汝侯，續灌氏後，八歲，坐行賕有罪，國除．<lb/></p>
<p xml:id='KX2a0001_ZHSJ_095-2673a-58'>太史公曰：吾適豐沛，問其遺老，觀故蕭、曹、樊噲、滕公之家，及其素，異哉所聞！方其<lb/>鼓刀屠狗賣繒之時，豈自知附驥之尾，垂名漢廷，德流子孫哉？余與他廣通，為言高祖功臣<lb/>之興時若此云．<ref type="note" target="#KX2a0001_hist_095-note145" n="〔一〕"/><lb/><ref type="note" target="#KX2a0001_hist_095-note146" n="贊"/></p>
</div>
<div type="notes">
<note xml:id="KX2a0001_hist_095-note0"></note>
<note xml:id="KX2a0001_hist_095-note1">〔一〕正義舞陽在許州葉縣東十里．<lb/></note>
<note xml:id="KX2a0001_hist_095-note2">〔二〕正義音快，又吉外反．<lb/></note>
<note xml:id="KX2a0001_hist_095-note3">〔三〕正義沛，徐州縣．<lb/></note>
<note xml:id="KX2a0001_hist_095-note4">〔四〕正義時人食狗亦與羊豕同，故噲專屠以賣之．<lb/></note>
<note xml:id="KX2a0001_hist_095-note5">〔一〕正義房預二音．<lb/></note>
<note xml:id="KX2a0001_hist_095-note6">〔二〕索隱案：監者，秦時御史監郡也．豐下，豐縣之下也．正義泗水，郡名．<lb/></note>
<note xml:id="KX2a0001_hist_095-note7">〔三〕索隱謂破其守於薛縣之西也．<lb/></note>
<note xml:id="KX2a0001_hist_095-note8">〔四〕集解張晏曰：「秦司馬．」正義秦將章邯司馬．<lb/></note>
<note xml:id="KX2a0001_hist_095-note9">〔五〕正義碭，宋州縣也．<lb/></note>
<note xml:id="KX2a0001_hist_095-note10">〔六〕集解文穎曰：「即官大夫也．」正義爵第六級也．<lb/></note>
<note xml:id="KX2a0001_hist_095-note11">〔七〕集解文穎曰：「即公大夫，爵第七．」<lb/></note>
<note xml:id="KX2a0001_hist_095-note12">〔八〕集解徐廣曰：「年表二年七月，破秦軍濮陽東，屠城陽也．」正義按：城陽近濮陽，而漢書作「陽城」，大錯<lb/>誤．<lb/></note>
<note xml:id="KX2a0001_hist_095-note13">〔九〕正義戶牖，汴州東陳留縣東北九十一里東昏故城是．<lb/></note>
<note xml:id="KX2a0001_hist_095-note14">〔一０〕集解孟康曰：「不在二十爵中，如執圭､執帛比也．」如淳曰：「閒，或作『聞』．呂氏春秋曰『魏文侯東勝齊於長<lb/>城，天子賞文侯以上閒爵』．」索隱賜上聞爵．張晏云：「得󼇉上聞．」晉灼曰：「名通於天子也．」如淳曰「或<lb/>作『上聞』，又引呂氏春秋，當證「上閒」．「閒」音「中閒」之「閒」．<lb/></note>
<note xml:id="KX2a0001_hist_095-note15">〔一一〕正義曹州縣．<lb/></note>
<note xml:id="KX2a0001_hist_095-note16">〔一二〕索隱案：亳，湯所都，今河南偃師有湯亳是也．正義亳故城在宋州穀熟縣西南四十里．<lb/></note>
<note xml:id="KX2a0001_hist_095-note17">〔一三〕正義地名，近城陽．<lb/></note>
<note xml:id="KX2a0001_hist_095-note18">〔一四〕正義汴州縣．<lb/></note>
<note xml:id="KX2a0001_hist_095-note19">〔一五〕索隱音齲顒二音，邑名也．正義曲，丘雨反．遇，牛恭反．鄭州中牟縣有曲遇聚．<lb/></note>
<note xml:id="KX2a0001_hist_095-note20">〔一六〕索隱地理志屬河南．正義宛陵故城在鄭州新鄭縣東北三十八里．<lb/></note>
<note xml:id="KX2a0001_hist_095-note21">〔一七〕集解徐廣曰：「時賜爵有執帛､執圭，又有賜爵封而加美名以為號也．又有功，則賜封列侯．」駰案：張晏曰<lb/>「食祿比封君而無邑」．瓚曰「秦制，列侯乃有封爵也」．索隱張晏曰：「食祿比封君而無邑．」徐廣曰：「賜爵<lb/>有執圭､執帛，又有爵封而加美號．」又小顏云：「楚漢之際，權設寵榮，假其位號，或得邑地，或空受爵，此例多<lb/>矣．約以秦制，於義不通．」<lb/></note>
<note xml:id="KX2a0001_hist_095-note22">〔一八〕正義許州理縣也．轘轅關在緱氏縣東南三十里．<lb/></note>
<note xml:id="KX2a0001_hist_095-note23">〔一九〕正義古平陰津在河南府東北五十里也．<lb/></note>
<note xml:id="KX2a0001_hist_095-note24">〔二０〕正義在偃師南．<lb/></note>
<note xml:id="KX2a0001_hist_095-note25">〔二一〕正義在汝州魯山縣東南．<lb/></note>
<note xml:id="KX2a0001_hist_095-note26">〔二二〕正義酈音擲．在鄧州新城縣西北四十里．<lb/></note>
<note xml:id="KX2a0001_hist_095-note27">〔二三〕集解張晏曰：「益祿也．」如淳曰：「正爵名也．」瓚曰：「增封也．」索隱張晏云「益祿也」．臣瓚以為增封，義<lb/>亦近是．而如淳曰正爵名，非也．小顏以為重封者，兼二號，蓋為得也．<lb/></note>
<note xml:id="KX2a0001_hist_095-note28">〔一〕集解張晏曰：「酒酣也．」<lb/></note>
<note xml:id="KX2a0001_hist_095-note29">〔二〕集解漢書音義曰：「揰音撞鍾．」正義撞，直江反．<lb/></note>
<note xml:id="KX2a0001_hist_095-note30">〔三〕集解徐廣曰：「一本作『立帷下，瞋目而視，眥皆血出』．」<lb/></note>
<note xml:id="KX2a0001_hist_095-note31">〔四〕正義時羽未為王，史追書．<lb/></note>
<note xml:id="KX2a0001_hist_095-note32">〔五〕正義紀買反．至此為絕句．<lb/></note>
<note xml:id="KX2a0001_hist_095-note33">〔六〕索隱譙音誚，責也．或才笑反，或亦作「誚」．<lb/></note>
<note xml:id="KX2a0001_hist_095-note34">〔七〕正義幾音祈．<lb/></note>
<note xml:id="KX2a0001_hist_095-note35">〔一〕正義桂陽臨武縣．<lb/></note>
<note xml:id="KX2a0001_hist_095-note36">〔一〕集解徐廣曰：「隴西有西縣．白水在武都．」駰案：如淳曰「皆地名也」．晉灼曰「白水，今廣平魏縣也．地理<lb/>志無『西丞』，似秦將名」．索隱案：西謂隴西之西縣．白水，水名，出武都，經西縣東南流．言噲擊西縣之丞<lb/>在白水之北耳，徐廣等說皆非也．正義括地志云：「白馬水源出文州曲水縣西南，會經孫山下．」<lb/></note>
<note xml:id="KX2a0001_hist_095-note37">〔二〕正義上「雍」於拱反．<lb/></note>
<note xml:id="KX2a0001_hist_095-note38">〔三〕集解音胎．<lb/></note>
<note xml:id="KX2a0001_hist_095-note39">〔四〕索隱案：雍即扶風雍縣．斄音台，即后稷所封，今之武功故斄城是．章平即章邯子也．<lb/></note>
<note xml:id="KX2a0001_hist_095-note40">〔五〕索隱小顏亦以為地名．正義壤鄉在武功縣東南二十里．<lb/></note>
<note xml:id="KX2a0001_hist_095-note41">〔六〕正義岐州縣．<lb/></note>
<note xml:id="KX2a0001_hist_095-note42">〔七〕索隱按：柳中即細柳，地在長安西也．<lb/></note>
<note xml:id="KX2a0001_hist_095-note43">〔八〕集解李奇曰：「以水灌廢丘也．」張晏曰：「最，功第一也．」晉灼曰：「京輔治華陰，灌北也．」索隱灌謂以水<lb/>灌廢丘，城陷，其功最上也．李奇曰「廢丘即槐里也．上有槐里，此又言者，疑此是小槐里」，非也．按：文云<lb/>「攻趙賁，下郿､槐里､柳中､咸陽」，總言所攻陷之邑．別言以水灌廢丘，其功特最也．何者？初云槐里，稱其新<lb/>名，後言功最，是重舉，不欲再見其文，故因舊稱廢丘也．<lb/></note>
<note xml:id="KX2a0001_hist_095-note44">〔九〕正義雍州縣．<lb/></note>
<note xml:id="KX2a0001_hist_095-note45">〔一０〕索隱案：杜陵有樊鄉．三秦記曰「長安正南，山名秦嶺，谷名子午，一名樊川，一名御宿」．樊鄉即樊川也．<lb/></note>
<note xml:id="KX2a0001_hist_095-note46">〔一一〕索隱檢地理志無「煮棗」，晉說是．󼫎臣表有煮棗侯，云清河有煮棗城．小顏以為「攻項籍，屠煮棗，合在河南，<lb/>非清河之城明矣」．今案續漢書郡國志，在濟陰宛朐也．正義案：其時項羽未渡河北，冀州信都縣東北五<lb/>十里煮棗非矣．<lb/></note>
<note xml:id="KX2a0001_hist_095-note47">〔一二〕正義鄒，兗州縣，在州東南六十二里．魯，兗州曲阜縣．瑕丘，兗州縣．薛在徐州滕縣界．<lb/></note>
<note xml:id="KX2a0001_hist_095-note48">〔一三〕正義平陰故城在濟陽東北五里．<lb/></note>
<note xml:id="KX2a0001_hist_095-note49">〔一四〕正義夏音假．陳州太康縣．<lb/></note>
<note xml:id="KX2a0001_hist_095-note50">〔一五〕正義陳州．<lb/></note>
<note xml:id="KX2a0001_hist_095-note51">〔一六〕正義在兗州南．<lb/></note>
<note xml:id="KX2a0001_hist_095-note52">〔一〕正義徐州．<lb/></note>
<note xml:id="KX2a0001_hist_095-note53">〔二〕正義先累反，又蘇果反，又山寡反．杜預云「霍人，晉邑也．『霍人』當作『葰』，地理志云葰人縣屬太原郡」．括<lb/>地志云：「葰人故城在代州繁畤縣界也．」<lb/></note>
<note xml:id="KX2a0001_hist_095-note54">〔三〕正義雲中郡縣，皆朔州善陽縣北三百八十里定襄故城是也．<lb/></note>
<note xml:id="KX2a0001_hist_095-note55">〔四〕集解徐廣曰：「曼，一作『甯』字．」<lb/></note>
<note xml:id="KX2a0001_hist_095-note56">〔五〕正義邢州城．<lb/></note>
<note xml:id="KX2a0001_hist_095-note57">〔六〕正義邢州縣．<lb/></note>
<note xml:id="KX2a0001_hist_095-note58">〔七〕集解張晏曰：「殘，有所毀也．」瓚曰：「殘謂多所殺傷也．孟子曰『賊義謂之殘』．」<lb/></note>
<note xml:id="KX2a0001_hist_095-note59">〔八〕正義在蔚州飛狐縣北七里．<lb/></note>
<note xml:id="KX2a0001_hist_095-note60">〔九〕正義在朔州定襄縣界．<lb/></note>
<note xml:id="KX2a0001_hist_095-note61">〔一０〕正義谷音欲．蓋在代．<lb/></note>
<note xml:id="KX2a0001_hist_095-note62">〔一一〕正義人姓名．<lb/></note>
<note xml:id="KX2a0001_hist_095-note63">〔一二〕索隱抵音丁禮反．抵訓至．一云抵者，丞相之名．<lb/></note>
<note xml:id="KX2a0001_hist_095-note64">〔一〕正義闥，宮中小門．<lb/></note>
<note xml:id="KX2a0001_hist_095-note65">〔一〕索隱音須眷二音．<lb/></note>
<note xml:id="KX2a0001_hist_095-note66">〔二〕正義言不能行人道．<lb/></note>
<note xml:id="KX2a0001_hist_095-note67">〔三〕索隱案：漢書平帝元始二年，封噲玄孫之子章為舞陽侯，邑千戶．<lb/></note>
<note xml:id="KX2a0001_hist_095-note68">〔一〕正義故城在（洛）【洺】州曲周西南十五里．<lb/></note>
<note xml:id="KX2a0001_hist_095-note69">〔二〕索隱酈音歷．高陽，聚名，屬陳留．正義雍（州）【丘】西南聚邑人也．<lb/></note>
<note xml:id="KX2a0001_hist_095-note70">〔三〕集解徐廣曰：「月表曰二世元年九月，沛公起兵；二世三年二月，襲陳留，用酈食其策．起兵至此十九月矣．食<lb/>其傳曰既說高帝已，乃言其弟商，使從沛公也．」索隱事與酈生傳及年表小不同，蓋史官意異也．正義徐<lb/>注非也．言商先東西略得數千人，及沛公略地至陳留，商起兵，乃六月餘得四千人，以將軍從高祖也．<lb/></note>
<note xml:id="KX2a0001_hist_095-note71">〔四〕索隱此地名闕，蓋在河南陳､鄭之界．正義高紀云「酈食其說沛公襲陳留，乃以食其為廣野君，酈商為將，<lb/>將陳留兵，與偕攻開封」．酈生傳云「沛公引兵隨之，乃下陳留，為廣陽君．言其弟酈商，使將數千人從沛公西南<lb/>略地」．此傳云「屬沛公於岐，從攻長社」．案紀傳此說，岐當與陳留､高陽相近也．<lb/></note>
<note xml:id="KX2a0001_hist_095-note72">〔五〕集解漢書音義曰：「漢中旬陽縣．音詢．」索隱案：在漢中旬陽縣，旬水上之關．<lb/></note>
<note xml:id="KX2a0001_hist_095-note73">〔一〕正義寧州．<lb/></note>
<note xml:id="KX2a0001_hist_095-note74">〔二〕正義鄜州．<lb/></note>
<note xml:id="KX2a0001_hist_095-note75">〔三〕集解音支．索隱上音於然反，下音支．縣名，屬安定．漢書云破章邯別將．正義縣在涇州安定縣東<lb/>四十里．<lb/></note>
<note xml:id="KX2a0001_hist_095-note76">〔四〕索隱栒邑在豳州．地理志屬右扶風．栒音荀．<lb/></note>
<note xml:id="KX2a0001_hist_095-note77">〔五〕集解徐廣曰：「駔，一作『騠』．」索隱北地縣名．駔者，龍馬也．正義故城在寧州羅川縣北三十一里．<lb/>泥谷水源出羅川縣東北泥陽．源側有泉，於泥中潛流二十餘步而流入泥谷．又有泥陽湫，在縣東北四十里．<lb/></note>
<note xml:id="KX2a0001_hist_095-note78">〔六〕正義縣在華州鄭縣東十三里．<lb/></note>
<note xml:id="KX2a0001_hist_095-note79">〔一〕集解徐廣曰：「在燕趙之界．」駰案：漢書音義曰「地名」．索隱孟康曰「地名」，在燕趙之界，其地闕．<lb/></note>
<note xml:id="KX2a0001_hist_095-note80">〔二〕正義易州易縣．<lb/></note>
<note xml:id="KX2a0001_hist_095-note81">〔三〕正義涿，幽州．<lb/></note>
<note xml:id="KX2a0001_hist_095-note82">〔四〕正義媯州．<lb/></note>
<note xml:id="KX2a0001_hist_095-note83">〔五〕集解徐廣曰：「一作『和』．」駰謂拒，方陳．拒音矩．索隱音巨，又音矩．裴駰云「拒，方陣」．鄒氏引左傳<lb/>有「左拒右拒」．徐云「一作『和』．和，軍門也」．漢書作「前垣」，小顏以為攻其壁壘之前垣也．李奇以為「前鋒<lb/>堅蔽若垣牆」，非也．<lb/></note>
<note xml:id="KX2a0001_hist_095-note84">〔一〕集解文穎曰：「不能治官事．」<lb/></note>
<note xml:id="KX2a0001_hist_095-note85">〔二〕索隱酈寄字也．鄒氏本作「兄」，亦音況．<lb/></note>
<note xml:id="KX2a0001_hist_095-note86">〔三〕索隱紿，欺也，詐也．音待．<lb/></note>
<note xml:id="KX2a0001_hist_095-note87">〔四〕集解班固曰：「夫賣交者，謂見利而忘義也．若寄父為功臣，而又執劫，雖摧呂祿以安稷，誼存君親可也．」<lb/></note>
<note xml:id="KX2a0001_hist_095-note88">〔一〕集解俞音舒．索隱俞音歈，縣名，又音輸，在河東．<lb/></note>
<note xml:id="KX2a0001_hist_095-note89">〔二〕集解蘇林曰：「景帝王皇后母臧兒也．」<lb/></note>
<note xml:id="KX2a0001_hist_095-note90">〔三〕集解徐廣曰：「繆者，更封邑名．謚曰靖．」索隱繆音穆，邑也．謚曰靖侯．漢書無謚．<lb/></note>
<note xml:id="KX2a0001_hist_095-note91">〔四〕集解徐廣曰：「世，一作『他』．」<lb/></note>
<note xml:id="KX2a0001_hist_095-note92">〔一〕正義汝陰即今陽城．<lb/></note>
<note xml:id="KX2a0001_hist_095-note93">〔二〕索隱案：楚漢春秋云滕公為御也．<lb/></note>
<note xml:id="KX2a0001_hist_095-note94">〔三〕集解韋昭曰：「告，白也．白高祖傷人．」<lb/></note>
<note xml:id="KX2a0001_hist_095-note95">〔四〕集解如淳曰：「為吏傷人，其罪重也．」<lb/></note>
<note xml:id="KX2a0001_hist_095-note96">〔五〕集解鄧展曰：「律有故乞鞠．高祖自告不傷人．」索隱案：晉令云「獄結竟，呼囚鞠語罪狀，囚若稱枉欲乞<lb/>鞠者，許之也」．<lb/></note>
<note xml:id="KX2a0001_hist_095-note97">〔六〕索隱案：韋昭曰「高帝自言不傷嬰，嬰證之，是獄辭翻覆也」．<lb/></note>
<note xml:id="KX2a0001_hist_095-note98">〔一〕正義為，于偽反．使，所吏反．<lb/></note>
<note xml:id="KX2a0001_hist_095-note99">〔二〕正義謂父老開城門迎高祖．<lb/></note>
<note xml:id="KX2a0001_hist_095-note100">〔三〕集解張晏曰：「胡陵，平所止縣，何嘗給之，故與降也．」<lb/></note>
<note xml:id="KX2a0001_hist_095-note101">〔四〕索隱案：說文云「匱，匣也」．謂得其時自相部署之印．<lb/></note>
<note xml:id="KX2a0001_hist_095-note102">〔五〕集解徐廣曰：「令也．」駰案：鄧展曰「今沛郡公丘」．漢書曰嬰為滕令奉車，故號滕公．正義滕即公丘故<lb/>城是，在徐州滕縣西南十五里．<lb/></note>
<note xml:id="KX2a0001_hist_095-note103">〔六〕索隱芷音止，地名，今霸陵也，在京兆．<lb/></note>
<note xml:id="KX2a0001_hist_095-note104">〔一〕索隱蹶音厥，又音巨月反，一音居衞反．漢書作「蹳」，音撥．<lb/></note>
<note xml:id="KX2a0001_hist_095-note105">〔二〕集解服虔曰：「高祖欲斬之，故嬰圍樹走也．面，向樹也．」應劭曰：「古者皆立乘，嬰恐小兒墜，各置一面雍持<lb/>之．樹，立也．」蘇林曰：「南（陽）【方】人謂抱小兒為『雍樹』．面者，大人以面首向臨之，小兒抱大人頸似懸樹<lb/>也．」索隱蘇林與晉灼皆言南方及京師謂抱兒為「擁樹」，今則無其言，或當時有此說．其應､服之說，蓋疎也．<lb/></note>
<note xml:id="KX2a0001_hist_095-note106">〔一〕集解徐廣曰：「祈，一作『沂』．」索隱蓋鄉名也．漢書作「沂」，楚無其縣．<lb/></note>
<note xml:id="KX2a0001_hist_095-note107">〔二〕索隱縣名也．地理志屬太原．<lb/></note>
<note xml:id="KX2a0001_hist_095-note108">〔一〕索隱地理志武泉屬雲中．正義二縣，在朔州善陽縣界．<lb/></note>
<note xml:id="KX2a0001_hist_095-note109">〔二〕索隱地理志屬汝南．<lb/></note>
<note xml:id="KX2a0001_hist_095-note110">〔三〕集解漢書音義曰：「時有罪過奪邑者，以賜之．」<lb/></note>
<note xml:id="KX2a0001_hist_095-note111">〔一〕正義宋州碭山縣．<lb/></note>
<note xml:id="KX2a0001_hist_095-note112">〔二〕索隱案：姚氏云「三輔故事曰『滕文公墓在飲馬橋東大道南，俗謂之馬冢』．博物志曰『公卿送嬰葬，至東都門<lb/>外，馬不行，踣地悲鳴，得石椁，有銘曰「佳城鬱鬱，三千年見白日，吁嗟滕公居此室」．乃葬之』」．<lb/></note>
<note xml:id="KX2a0001_hist_095-note113">〔一〕正義今陳州南潁縣西北十三里潁陰故城是．<lb/></note>
<note xml:id="KX2a0001_hist_095-note114">〔二〕正義睢陽，宋州宋城縣．<lb/></note>
<note xml:id="KX2a0001_hist_095-note115">〔三〕集解服虔曰：「疾攻之．」<lb/></note>
<note xml:id="KX2a0001_hist_095-note116">〔四〕索隱亦稱宣陵君，皆非爵土，加美號耳．<lb/></note>
<note xml:id="KX2a0001_hist_095-note117">〔一〕索隱謂食杜縣之平鄉．<lb/></note>
<note xml:id="KX2a0001_hist_095-note118">〔一〕集解張晏曰：「秦將，降為公，今反．」<lb/></note>
<note xml:id="KX2a0001_hist_095-note119">〔二〕正義故城在曹州考城縣東二十四里．<lb/></note>
<note xml:id="KX2a0001_hist_095-note120">〔三〕集解徐廣曰：「重泉屬馮翊．」正義故城在同州蒲城縣東南四十五里．<lb/></note>
<note xml:id="KX2a0001_hist_095-note121">〔四〕索隱必，甲，二人名也．姚氏案：漢紀桓帝延熹三年，追錄高祖功臣李必後黃門丞李遂為晉陽關內侯也．<lb/></note>
<note xml:id="KX2a0001_hist_095-note122">〔五〕集解如淳曰：「傅音附．猶言隨從者．」<lb/></note>
<note xml:id="KX2a0001_hist_095-note123">〔六〕集解張晏曰：「王右方之馬，左亦如之．」<lb/></note>
<note xml:id="KX2a0001_hist_095-note124">〔七〕集解徐廣曰：「柘屬陳．」索隱案：武，柘縣令也．柘縣屬陳．正義柘屬淮陽國．案：滑州胙城，本南<lb/>燕國也．<lb/></note>
<note xml:id="KX2a0001_hist_095-note125">〔八〕集解李奇曰：「樓煩，縣名．其人善騎射，故以名射士為「樓煩」，取其美稱，未必樓煩人也．」張晏曰：「樓煩，胡<lb/>國名也．」<lb/></note>
<note xml:id="KX2a0001_hist_095-note126">〔九〕集解張晏曰：「大夫，楚官．」索隱蘇林曰：「楚官也．」案：左傳「莫敖､連尹､宮廄尹」是．<lb/></note>
<note xml:id="KX2a0001_hist_095-note127">〔一〕索隱留，縣．令稱公，旋其名也．高密，縣名，在北海．漢書作「假密」．假密，地名，不知所在，未知孰是．<lb/>正義留縣在沛郡．公，其令．<lb/></note>
<note xml:id="KX2a0001_hist_095-note128">〔二〕集解文穎曰：「所將卒．」<lb/></note>
<note xml:id="KX2a0001_hist_095-note129">〔一〕索隱取音秋．慮音閭．取又音趣．僮､徐是二縣，取慮是一縣名．<lb/></note>
<note xml:id="KX2a0001_hist_095-note130">〔二〕集解漢書音義曰：「住廣陵以禦敵．」正義謂從下相以東南，盡降城邑，乃至廣陵，皆平定也．<lb/></note>
<note xml:id="KX2a0001_hist_095-note131">〔三〕正義郯音談，東海縣．<lb/></note>
<note xml:id="KX2a0001_hist_095-note132">〔四〕索隱小顏云「此平陽在東郡」．地理志太山有東平陽縣．正義南平陽縣城，今兗州鄒縣也，在兗州東南六<lb/>十二里．案：鄒縣去徐州滕縣界四十餘里也．<lb/></note>
<note xml:id="KX2a0001_hist_095-note133">〔五〕正義戶焦二音．<lb/></note>
<note xml:id="KX2a0001_hist_095-note134">〔六〕集解徐廣曰：「苦縣有頤鄉．」索隱徐廣云：「苦縣有頤鄉．」音以之反．<lb/></note>
<note xml:id="KX2a0001_hist_095-note135">〔一〕正義縣在濠州定遠縣東南五十五里．<lb/></note>
<note xml:id="KX2a0001_hist_095-note136">〔二〕正義和州歷陽縣，即今州城是也．<lb/></note>
<note xml:id="KX2a0001_hist_095-note137">〔三〕集解如淳曰：「『雄長』之『長』也．」索隱下有郡守，此長即令也．如淳以為雄長，非也．正義今蘇州<lb/>也．案：如說非也．吳郡長即吳郡守也．一破吳郡長兵於吳城下而得吳郡守身也．<lb/></note>
<note xml:id="KX2a0001_hist_095-note138">〔一〕正義縣名，在朔州北二百二十里．<lb/></note>
<note xml:id="KX2a0001_hist_095-note139">〔二〕集解服虔曰：「胡名也．」<lb/></note>
<note xml:id="KX2a0001_hist_095-note140">〔三〕集解服虔曰：「硰音沙．」索隱服虔音沙，劉氏音千臥反．<lb/></note>
<note xml:id="KX2a0001_hist_095-note141">〔一〕集解文穎曰：「『特一』之『特』也．」<lb/></note>
<note xml:id="KX2a0001_hist_095-note142">〔二〕正義盧奴，定州安喜縣是．曲陽，定州曲陽縣是．安平，定州安平縣．<lb/></note>
<note xml:id="KX2a0001_hist_095-note143">〔一〕集解徐廣曰：「一作『銖』．」索隱案；漢書作「肥銖」．<lb/></note>
<note xml:id="KX2a0001_hist_095-note144">〔一〕正義風，方鳳反．<lb/></note>
<note xml:id="KX2a0001_hist_095-note145">〔一〕索隱案；他廣，樊噲之孫，後失封．蓋嘗訝太史公序蕭、曹、樊、滕之功悉具，則從他廣而得其事，故備也．<lb/></note>
<note xml:id="KX2a0001_hist_095-note146">【索隱述贊】聖賢影響，雲蒸龍變．屠狗販繒，攻城野戰．扶義西上，受封南面．酈況賣交，舞陽內援．<lb/>滕灌更王，奕葉繁衍．<lb/><lb/></note>
</div>
</div>