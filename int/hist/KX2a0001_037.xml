<div xmlns='http://www.tei-c.org/ns/1.0'  xml:id='KX2a0001_hist_037'>
<div><head>史記卷三十七<lb/></head>
<p xml:id='SHIJI_ZHSJ_037-1589a-2'>衞康叔世家第七<lb/></p>
<p xml:id='SHIJI_ZHSJ_037-1589a-3'>衞康叔<ref type="note" target="#KX2a0001_hist_037-note1" n="〔一〕"/>名封，周武王同母少弟也．其次尚有季，季最少．<lb/></p>
<p xml:id='SHIJI_ZHSJ_037-1589a-4'>武王已克殷紂，復以殷餘民封紂子武庚祿父，比諸侯，以奉其先祀勿絕．為武庚未<lb/>集，<ref type="note" target="#KX2a0001_hist_037-note2" n="〔一〕"/>恐其有賊心，武王乃令其弟管叔、蔡叔傅相武庚祿父，以和其民．武王既崩，成王<lb/>少．周公旦代成王治，當國．管叔、蔡叔疑周公，乃與武庚祿父作亂，欲攻成周．<ref type="note" target="#KX2a0001_hist_037-note3" n="〔二〕"/>周公旦<lb/>以成王命興師伐殷，殺武庚祿父、管叔，放蔡叔，以武庚殷餘民封康叔為衞君，居河、淇閒故<lb/>商墟．<ref type="note" target="#KX2a0001_hist_037-note4" n="〔三〕"/><lb/></p>
<p xml:id='SHIJI_ZHSJ_037-1590a-6'>周公旦懼康叔齒少，乃申告康叔曰：「必求殷之賢人君子長者，問其先殷所以興，所以<lb/>亡，而務愛民．」告以紂所以亡者以淫於酒，酒之失，婦人是用，故紂之亂自此始．為梓<lb/>材，<ref type="note" target="#KX2a0001_hist_037-note5" n="〔一〕"/>示君子可法則．故謂之康誥、酒誥、梓材以命之．康叔之國，既以此命，能和集其<lb/>民，民大說．<lb/></p>
<p xml:id='SHIJI_ZHSJ_037-1590a-7'>成王長，用事，舉康叔為周司寇，賜衞寶祭器，<ref type="note" target="#KX2a0001_hist_037-note6" n="〔一〕"/>以章有德．<lb/></p>
<p xml:id='SHIJI_ZHSJ_037-1590a-8'>康叔卒，子康伯代立．<ref type="note" target="#KX2a0001_hist_037-note7" n="〔一〕"/>康伯卒，子考伯立．考伯卒，子嗣伯立．嗣伯卒，子<ref type="note" target="#KX2a0001_hist_037-note8" n="〔二〕"/>伯<lb/>立．<ref type="note" target="#KX2a0001_hist_037-note9" n="〔三〕"/>伯卒，子靖伯立．靖伯卒，子貞伯立．<ref type="note" target="#KX2a0001_hist_037-note10" n="〔四〕"/>貞伯卒，子頃侯立．<lb/></p>
<p xml:id='SHIJI_ZHSJ_037-1591a-10'>頃侯厚賂周夷王，夷王命衞為侯．<ref type="note" target="#KX2a0001_hist_037-note11" n="〔一〕"/>頃侯立十二年卒，子釐侯立．<lb/></p>
<p xml:id='SHIJI_ZHSJ_037-1591a-11'>釐侯十三年，周厲王出犇于彘，共和行政焉．二十八年，周宣王立．<lb/></p>
<p xml:id='SHIJI_ZHSJ_037-1591a-12'>四十二年，釐侯卒，太子共伯餘立為君．共伯弟和有寵於釐侯，多予之賂；和以其賂<lb/>賂士，以襲攻共伯於墓上，共伯入釐侯羨<ref type="note" target="#KX2a0001_hist_037-note12" n="〔一〕"/>自殺．衞人因葬之釐侯旁，謚曰共伯，而立和<lb/>為衞侯，是為武公．<ref type="note" target="#KX2a0001_hist_037-note13" n="〔二〕"/><lb/></p>
<p xml:id='SHIJI_ZHSJ_037-1591a-13'>武公即位，修康叔之政，百姓和集．四十二年，犬戎殺周幽王，武公將兵往佐周平戎，<lb/>甚有功，周平王命武公為公．五十五年，卒，子莊公揚立．<lb/></p>
<p xml:id='SHIJI_ZHSJ_037-1592a-15'>莊公五年，取齊女為夫人，好而無子．又取陳女為夫人，生子，蚤死．陳女女弟亦幸於<lb/>莊公，而生子完．<ref type="note" target="#KX2a0001_hist_037-note14" n="〔一〕"/>完母死，莊公令夫人齊女子之，<ref type="note" target="#KX2a0001_hist_037-note15" n="〔二〕"/>立為太子．莊公有寵妾，生子州吁．<lb/>十八年，州吁長，好兵，莊公使將．石碏諫莊公曰：<ref type="note" target="#KX2a0001_hist_037-note16" n="〔三〕"/>「庶子好兵，使將，亂自此起．」不聽．<lb/>二十三年，莊公卒，太子完立，是為桓公．<lb/></p>
<p xml:id='SHIJI_ZHSJ_037-1592a-16'>桓公二年，弟州吁驕奢，桓公絀之，州吁出犇．十三年，鄭伯弟段攻其兄，不勝，亡，而<lb/>州吁求與之友．十六年，州吁收聚衞亡人以襲殺桓公，州吁自立為衞君．為鄭伯弟段欲伐<lb/>鄭，請宋、陳、蔡與俱，三國皆許州吁．州吁新立，好兵，弒桓公，衞人皆不愛．石碏乃因桓<lb/>公母家於陳，詳為善州吁．至鄭郊，石碏與陳侯共謀，使右宰醜進食，因殺州吁于濮，<ref type="note" target="#KX2a0001_hist_037-note17" n="〔一〕"/>而<lb/>迎桓公弟晉於邢而立之，<ref type="note" target="#KX2a0001_hist_037-note18" n="〔二〕"/>是為宣公．<lb/><lb/></p>
<p xml:id='SHIJI_ZHSJ_037-1593a-18'>宣公七年，魯弒其君隱公．九年，宋督弒其君殤公，及孔父．十年，晉曲沃莊伯弒其君<lb/>哀侯．<lb/></p>
<p xml:id='SHIJI_ZHSJ_037-1593a-19'>十八年，初，宣公愛夫人夷姜，夷姜生子伋，以為太子，而令右公子傅之．右公子為太<lb/>子取齊女，未入室，而宣公見所欲為太子婦者好，說而自取之，更為太子取他女．宣公得齊<lb/>女，生子壽、子朔，令左公子傅之．<ref type="note" target="#KX2a0001_hist_037-note19" n="〔一〕"/>太子伋母死，宣公正夫人與朔共讒惡太子伋．宣公自<lb/>以其奪太子妻也，心惡太子，欲廢之．及聞其惡，大怒，乃使太子伋於齊而令盜遮界上殺<lb/>之，<ref type="note" target="#KX2a0001_hist_037-note20" n="〔二〕"/>與太子白旄，而告界盜見持白旄者殺之．且行，子朔之兄壽，太子異母弟也，知朔之<lb/>惡太子而君欲殺之，乃謂太子曰：「界盜見太子白旄，即殺太子，太子可毋行．」太子曰：「逆<lb/>父命求生，不可．」遂行．壽見太子不止，乃盜其白旄而先馳至界．界盜見其驗，即殺之．<lb/>壽已死，而太子伋又至，謂盜曰：「所當殺乃我也．」盜并殺太子伋，以報宣公．宣公乃以子<lb/>朔為太子．十九年，宣公卒，太子朔立，是為惠公．<lb/></p>
<p xml:id='SHIJI_ZHSJ_037-1593a-20'>左右公子不平朔之立也，惠公四年，左右公子怨惠公之讒殺前太子伋而代立，乃作亂，<lb/>攻惠公，立太子伋之弟黔牟為君，惠公犇齊．<lb/></p>
<p xml:id='SHIJI_ZHSJ_037-1594a-22'>衞君黔牟立八年，齊襄公率諸侯奉王命共伐衞，納衞惠公，誅左右公子．衞君黔牟犇<lb/>于周，惠公復立．惠公立三年出亡，亡八年復入，與前通年凡十三年矣．<lb/></p>
<p xml:id='SHIJI_ZHSJ_037-1594a-23'>二十五年，惠公怨周之容舍黔牟，與燕伐周．周惠王犇溫，衞、燕立惠王弟穨為王．二<lb/>十九年，鄭復納惠王．三十一年，惠公卒，子懿公赤立．<lb/></p>
<p xml:id='SHIJI_ZHSJ_037-1594a-24'>懿公即位，好鶴，<ref type="note" target="#KX2a0001_hist_037-note21" n="〔一〕"/>淫樂奢侈．九年，翟伐衞，衞懿公欲發兵，兵或畔．大臣言曰：「君<lb/>好，可令擊翟．」翟於是遂入，殺懿公．<lb/></p>
<p xml:id='SHIJI_ZHSJ_037-1594a-25'>懿公之立也，百姓大臣皆不服．自懿公父惠公朔之讒殺太子伋代立至於懿公，常欲敗<lb/>之，卒滅惠公之後而更立黔牟之弟昭伯頑之子申為君，是為戴公．<lb/></p>
<p xml:id='SHIJI_ZHSJ_037-1594a-26'>戴公申元年卒．齊桓公以衞數亂，乃率諸侯伐翟，為衞築楚丘，<ref type="note" target="#KX2a0001_hist_037-note22" n="〔一〕"/>立戴公弟燬為衞<lb/>君，<ref type="note" target="#KX2a0001_hist_037-note23" n="〔二〕"/>是為文公．文公以亂故犇齊，齊人入之．<lb/></p>
<p xml:id='SHIJI_ZHSJ_037-1595a-28'>初，翟殺懿公也，衞人憐之，思復立宣公前死太子伋之後，伋子又死，而代伋死者子壽<lb/>又無子．太子伋同母弟二人：其一曰黔牟，黔牟嘗代惠公為君，八年復去；其二曰昭伯．<lb/>昭伯、黔牟皆已前死，故立昭伯子申為戴公．戴公卒，復立其弟燬為文公．<lb/></p>
<p xml:id='SHIJI_ZHSJ_037-1595a-29'>文公初立，輕賦平罪，<ref type="note" target="#KX2a0001_hist_037-note24" n="〔一〕"/>身自勞，與百姓同苦，以收衞民．<lb/></p>
<p xml:id='SHIJI_ZHSJ_037-1595a-30'>十六年，晉公子重耳過，無禮．十七年，齊桓公卒．二十五年，文公卒，子成公鄭立．<lb/></p>
<p xml:id='SHIJI_ZHSJ_037-1595a-31'>成公三年，晉欲假道於衞救宋，成公不許．晉更從南河度，<ref type="note" target="#KX2a0001_hist_037-note25" n="〔一〕"/>救宋．徵師於衞，衞大<lb/>夫欲許，成公不肯．大夫元咺攻成公，成公出犇．<ref type="note" target="#KX2a0001_hist_037-note26" n="〔二〕"/>晉文公重耳伐衞，分其地予宋，討前過<lb/>無禮及不救宋患也．衞成公遂出犇陳．<ref type="note" target="#KX2a0001_hist_037-note27" n="〔三〕"/>二歲，如周求入，與晉文公會．晉使人鴆衞成<lb/>公，成公私於周主鴆，令薄，得不死．<ref type="note" target="#KX2a0001_hist_037-note28" n="〔四〕"/>已而周為請晉文公，卒入之衞，而誅元咺，衞君瑕出<lb/>犇．<ref type="note" target="#KX2a0001_hist_037-note29" n="〔五〕"/>七年，晉文公卒．十二年，成公朝晉襄公．十四年，秦穆公卒．二十六年，齊邴歜弒<lb/>其君懿公．<ref type="note" target="#KX2a0001_hist_037-note30" n="〔六〕"/>三十五年，成公卒，<ref type="note" target="#KX2a0001_hist_037-note31" n="〔七〕"/>子穆公遫立．<ref type="note" target="#KX2a0001_hist_037-note32" n="〔八〕"/><lb/></p>
<p xml:id='SHIJI_ZHSJ_037-1596a-33'>穆公二年，楚莊王伐陳，殺夏徵舒．三年，楚莊王圍鄭，鄭降，復釋之．十一年，孫良夫<lb/>救魯伐齊，復得侵地．穆公卒，子定公臧立．定公十二年卒，子獻公衎立．<lb/></p>
<p xml:id='SHIJI_ZHSJ_037-1596a-34'>獻公十三年，公令師曹教宮妾鼓琴，<ref type="note" target="#KX2a0001_hist_037-note33" n="〔一〕"/>妾不善，曹笞之．妾以幸惡曹於公，公亦笞曹<lb/>三百．十八年，獻公戒孫文子、甯惠子食，皆往．日旰不召，<ref type="note" target="#KX2a0001_hist_037-note34" n="〔二〕"/>而去射鴻於囿．二子從<lb/>之，<ref type="note" target="#KX2a0001_hist_037-note35" n="〔三〕"/>公不釋射服與之言．<ref type="note" target="#KX2a0001_hist_037-note36" n="〔四〕"/>二子怒，如宿．<ref type="note" target="#KX2a0001_hist_037-note37" n="〔五〕"/>孫文子子數侍公飲，<ref type="note" target="#KX2a0001_hist_037-note38" n="〔六〕"/>使師曹歌巧言之<lb/>卒章．<ref type="note" target="#KX2a0001_hist_037-note39" n="〔七〕"/>師曹又怒公之嘗笞三百，乃歌之，欲以怒孫文子，報衞獻公．文子語蘧伯玉，伯玉<lb/>曰：「臣不知也．」<ref type="note" target="#KX2a0001_hist_037-note40" n="〔八〕"/>遂攻出獻公．獻公犇齊，齊置衞獻公於聚邑．孫文子、甯惠子共立定<lb/>公弟秋<ref type="note" target="#KX2a0001_hist_037-note41" n="〔九〕"/>為衞君，是為殤公．<lb/></p>
<p xml:id='SHIJI_ZHSJ_037-1597a-36'>殤公秋立，封孫文子林父於宿．十二年，甯喜與孫林父爭寵相惡，殤公使甯喜攻孫林<lb/>父．林父犇晉，復求入故衞獻公．獻公在齊，齊景公聞之，與衞獻公如晉求入．晉為伐衞，<lb/>誘與盟．衞殤公會晉平公，平公執殤公與甯喜而復入衞獻公．獻公亡在外十二年而入．<lb/></p>
<p xml:id='SHIJI_ZHSJ_037-1597a-37'>獻公後元年，誅甯喜．<lb/></p>
<p xml:id='SHIJI_ZHSJ_037-1597a-38'>三年，吳延陵季子使過衞，見蘧伯玉、史鰌，曰：「衞多君子，其國無故．」過宿，孫林父<lb/>為擊磬，曰：「不樂，音大悲，使衞亂乃此矣．」是年，獻公卒，子襄公惡立．<lb/></p>
<p xml:id='SHIJI_ZHSJ_037-1598a-40'>襄公六年，楚靈王會諸侯，襄公稱病不往．<lb/></p>
<p xml:id='SHIJI_ZHSJ_037-1598a-41'>九年，襄公卒．初，襄公有賤妾，幸之，有身，夢有人謂曰：「我康叔也，令若子必有衞，<lb/>名而子曰『元』．」妾怪之，問孔成子．<ref type="note" target="#KX2a0001_hist_037-note42" n="〔一〕"/>成子曰：「康叔者，衞祖也．」及生子，男也，以告襄<lb/>公．襄公曰：「天所置也．」名之曰元．襄公夫人無子，於是乃立元為嗣，是為靈公．<lb/></p>
<p xml:id='SHIJI_ZHSJ_037-1598a-42'>靈公五年，朝晉昭公．六年，楚公子[⿱𠫓廾]疾弒靈王自立，為平王．十一年，火．<lb/></p>
<p xml:id='SHIJI_ZHSJ_037-1598a-43'>三十八年，孔子來，祿之如魯．後有隙，孔子去．後復來．<lb/></p>
<p xml:id='SHIJI_ZHSJ_037-1598a-44'>三十九年，太子蒯聵與靈公夫人南子有惡，<ref type="note" target="#KX2a0001_hist_037-note43" n="〔一〕"/>欲殺南子．蒯聵與其徒戲陽遫謀，朝，<lb/>使殺夫人．<ref type="note" target="#KX2a0001_hist_037-note44" n="〔二〕"/>戲陽後悔，不果．蒯聵數目之，夫人覺之，懼，呼曰：<ref type="note" target="#KX2a0001_hist_037-note45" n="〔三〕"/>「太子欲殺我！」靈<lb/>公怒，太子蒯聵犇宋，已而之晉趙氏．<lb/></p>
<p xml:id='SHIJI_ZHSJ_037-1599a-46'>四十二年春，靈公游于郊，令子郢僕．<ref type="note" target="#KX2a0001_hist_037-note46" n="〔一〕"/>郢，靈公少子也，字子南．靈公怨太子出犇，<lb/>謂郢曰：「我將立若為後．」郢對曰：「郢不足以辱社稷，君更圖之．」<ref type="note" target="#KX2a0001_hist_037-note47" n="〔二〕"/>夏，靈公卒，夫人命<lb/>子郢為太子，曰：「此靈公命也．」郢曰：「亡人太子蒯聵之子輒在也，不敢當．」於是衞乃以<lb/>輒為君，是為出公．<lb/></p>
<p xml:id='SHIJI_ZHSJ_037-1599a-47'>六月乙酉，趙簡子欲入蒯聵，乃令陽虎詐命衞十餘人衰絰歸，<ref type="note" target="#KX2a0001_hist_037-note48" n="〔一〕"/>簡子送蒯聵．衞人聞<lb/>之，發兵擊蒯聵．蒯聵不得入，入宿而保，衞人亦罷兵．<lb/></p>
<p xml:id='SHIJI_ZHSJ_037-1599a-48'>出公輒四年，齊田乞弒其君孺子．八年，齊鮑子弒其君悼公．<lb/></p>
<p xml:id='SHIJI_ZHSJ_037-1599a-49'>孔子自陳入衞．九年，孔文子問兵於仲尼，仲尼不對．其後魯迎仲尼，仲尼反魯．<lb/></p>
<p xml:id='SHIJI_ZHSJ_037-1599a-50'>十二年，初，孔圉文子取太子蒯聵之姊，生悝．孔氏之豎渾良夫美好，孔文子卒，良夫<lb/>通於悝母．太子在宿，悝母使良夫於太子．太子與良夫言曰：「苟能入我國，報子以乘軒，<lb/>免子三死，毋所與．」<ref type="note" target="#KX2a0001_hist_037-note49" n="〔一〕"/>與之盟，許以悝母為妻．閏月，良夫與太子入，舍孔氏之外圃．<ref type="note" target="#KX2a0001_hist_037-note50" n="〔二〕"/><lb/>昏，二人蒙衣而乘，<ref type="note" target="#KX2a0001_hist_037-note51" n="〔三〕"/>宦者羅御，如孔氏．孔氏之老欒甯問之，<ref type="note" target="#KX2a0001_hist_037-note52" n="〔四〕"/>稱姻妾以告．<ref type="note" target="#KX2a0001_hist_037-note53" n="〔五〕"/>遂入，<lb/>適伯姬氏．<ref type="note" target="#KX2a0001_hist_037-note54" n="〔六〕"/>既食，悝母杖戈而先，<ref type="note" target="#KX2a0001_hist_037-note55" n="〔七〕"/>太子與五人介，輿猳從之．<ref type="note" target="#KX2a0001_hist_037-note56" n="〔八〕"/>伯姬劫悝於廁，彊<lb/>盟之，遂劫以登臺．<ref type="note" target="#KX2a0001_hist_037-note57" n="〔九〕"/>欒甯將飲酒，炙未熟，聞亂，使告仲由．<ref type="note" target="#KX2a0001_hist_037-note58" n="〔一０〕"/>召護駕乘車，<ref type="note" target="#KX2a0001_hist_037-note59" n="〔一一〕"/>行爵食<lb/>炙，<ref type="note" target="#KX2a0001_hist_037-note60" n="〔一二〕"/>奉出公輒犇魯．<ref type="note" target="#KX2a0001_hist_037-note61" n="〔一三〕"/><lb/></p>
<p xml:id='SHIJI_ZHSJ_037-1601a-53'>仲由將入，遇子羔將出，<ref type="note" target="#KX2a0001_hist_037-note62" n="〔一〕"/>曰：「門已閉矣．」子路曰：「吾姑至矣．」<ref type="note" target="#KX2a0001_hist_037-note63" n="〔二〕"/>子羔曰：「不及，<lb/>莫踐其難．」<ref type="note" target="#KX2a0001_hist_037-note64" n="〔三〕"/>子路曰：「食焉不辟其難．」<ref type="note" target="#KX2a0001_hist_037-note65" n="〔四〕"/>子羔遂出．子路入，及門，公孫敢闔門，曰：<lb/>「毋入為也！」<ref type="note" target="#KX2a0001_hist_037-note66" n="〔五〕"/>子路曰：「是公孫也？求利而逃其難．由不然，利其祿，必救其患．」有使<lb/>者出，子路乃得入．曰：「太子焉用孔悝？雖殺之，必或繼之．」<ref type="note" target="#KX2a0001_hist_037-note67" n="〔六〕"/>且曰：「太子無勇．若燔<lb/>臺，必舍孔叔．」太子聞之，懼，下石乞、盂黶敵子路，<ref type="note" target="#KX2a0001_hist_037-note68" n="〔七〕"/>以戈擊之，割纓．子路曰：「君子<lb/>死，冠不免．」<ref type="note" target="#KX2a0001_hist_037-note69" n="〔八〕"/>結纓而死．<ref type="note" target="#KX2a0001_hist_037-note70" n="〔九〕"/>孔子聞衞亂，曰：「嗟乎！柴也其來乎？由也其死矣．」孔悝<lb/>竟立太子蒯聵，是為莊公．<lb/></p>
<p xml:id='SHIJI_ZHSJ_037-1602a-55'>莊公蒯聵者，出公父也，居外，怨大夫莫迎立．元年即位，欲盡誅大臣，曰：「寡人居外<lb/>久矣，子亦嘗聞之乎？」羣臣欲作亂，乃止．<lb/></p>
<p xml:id='SHIJI_ZHSJ_037-1602a-56'>二年，魯孔丘卒．<lb/></p>
<p xml:id='SHIJI_ZHSJ_037-1602a-57'>三年，莊公上城，見戎州．<ref type="note" target="#KX2a0001_hist_037-note71" n="〔一〕"/>曰：「戎虜何為是？」戎州病之．十月，戎州告趙簡子，簡<lb/>子圍衞．十一月，莊公出犇，<ref type="note" target="#KX2a0001_hist_037-note72" n="〔二〕"/>衞人立公子斑師為衞君．<ref type="note" target="#KX2a0001_hist_037-note73" n="〔三〕"/>齊伐衞，虜斑師，更立公子起<lb/>為衞君．<ref type="note" target="#KX2a0001_hist_037-note74" n="〔四〕"/><lb/></p>
<p xml:id='SHIJI_ZHSJ_037-1603a-59'>衞君起元年，衞石曼尃逐其君起，<ref type="note" target="#KX2a0001_hist_037-note75" n="〔一〕"/>起犇齊．衞出公輒自齊復歸立．初，出公立十二<lb/>年亡，亡在外四年復入．出公後元年，賞從亡者．立二十一年卒，<ref type="note" target="#KX2a0001_hist_037-note76" n="〔二〕"/>出公季父黔攻出公子<lb/>而自立，是為悼公．<lb/></p>
<p xml:id='SHIJI_ZHSJ_037-1603a-60'>悼公五年卒，<ref type="note" target="#KX2a0001_hist_037-note77" n="〔一〕"/>子敬公弗立．<ref type="note" target="#KX2a0001_hist_037-note78" n="〔二〕"/>敬公十九年卒，子昭公糾立．<ref type="note" target="#KX2a0001_hist_037-note79" n="〔三〕"/>是時三晉彊，衞如小<lb/>侯，屬之．<ref type="note" target="#KX2a0001_hist_037-note80" n="〔四〕"/><lb/></p>
<p xml:id='SHIJI_ZHSJ_037-1603a-61'>昭公六年，公子亹<ref type="note" target="#KX2a0001_hist_037-note81" n="〔一〕"/>弒之代立，是為懷公．懷公十一年，公子穨弒懷公而代立，是為<lb/>慎公．慎公父，公子適；<ref type="note" target="#KX2a0001_hist_037-note82" n="〔二〕"/>適父，敬公也．慎公四十二年卒，子聲公訓立．<ref type="note" target="#KX2a0001_hist_037-note83" n="〔三〕"/>聲公十一年<lb/>卒，子成侯󷍸<ref type="note" target="#KX2a0001_hist_037-note84" n="〔四〕"/>立．<lb/></p>
<p xml:id='SHIJI_ZHSJ_037-1604a-63'>成侯十一年，公孫鞅入秦．<ref type="note" target="#KX2a0001_hist_037-note85" n="〔一〕"/>十六年，衞更貶號曰侯．<lb/></p>
<p xml:id='SHIJI_ZHSJ_037-1604a-64'>二十九年，成侯卒，子平侯立．平侯八年卒，子嗣君立．<ref type="note" target="#KX2a0001_hist_037-note86" n="〔一〕"/><lb/></p>
<p xml:id='SHIJI_ZHSJ_037-1604a-65'>嗣君五年，更貶號曰君，獨有濮陽．<lb/></p>
<p xml:id='SHIJI_ZHSJ_037-1604a-66'>四十二年卒，子懷君立．懷君三十一年，朝魏，魏囚殺懷君．魏更立嗣君弟，是為元<lb/>君．元君為魏壻，故魏立之．<ref type="note" target="#KX2a0001_hist_037-note87" n="〔一〕"/>元君十四年，秦拔魏東地，<ref type="note" target="#KX2a0001_hist_037-note88" n="〔二〕"/>秦初置東郡，更徙衞野王<lb/>縣，<ref type="note" target="#KX2a0001_hist_037-note89" n="〔三〕"/>而并濮陽為東郡．二十五年，元君卒，子君角立．<ref type="note" target="#KX2a0001_hist_037-note90" n="〔四〕"/><lb/></p>
<p xml:id='SHIJI_ZHSJ_037-1605a-68'>君角九年，秦并天下，立為始皇帝．二十一年，二世廢君角為庶人，衞絕祀．<lb/></p>
<p xml:id='SHIJI_ZHSJ_037-1605a-69'>太史公曰：余讀世家言，至於宣公之太子以婦見誅，弟壽爭死以相讓，此與晉太子申<lb/>生不敢明驪姬之過同，俱惡傷父之志．然卒死亡，何其悲也！或父子相殺，兄弟相滅，亦獨<lb/>何哉？<lb/><ref type="note" target="#KX2a0001_hist_037-note91" n="贊"/></p>
</div>
<div type="notes">
<note xml:id="KX2a0001_hist_037-note0"></note>
<note xml:id="KX2a0001_hist_037-note1">〔一〕索隱康，畿內國名．宋忠曰：「康叔從康徙封衞，衞即殷墟定昌之地．畿內之康，不知所在．」<lb/></note>
<note xml:id="KX2a0001_hist_037-note2">〔一〕索隱集猶和也．<lb/></note>
<note xml:id="KX2a0001_hist_037-note3">〔二〕索隱成周，洛陽．其時周公相成王，營洛邑，猶居西周鎬京．管、蔡欲搆難，先攻成周，於是周公東居洛邑，伐<lb/>管、蔡．<lb/></note>
<note xml:id="KX2a0001_hist_037-note4">〔三〕索隱宋忠曰：「今定昌也．」<lb/></note>
<note xml:id="KX2a0001_hist_037-note5">〔一〕正義若梓人為材，君子觀為法則也．梓，匠人也．<lb/></note>
<note xml:id="KX2a0001_hist_037-note6">〔一〕集解左傳曰：「分康叔以大路、大旂、少帛、綪茷、旃旌、大呂．」賈逵曰：「大路，全路也．少帛，雜帛也．綪茷，<lb/>大赤也．通帛為旃，析羽為旌．大呂，鍾名．」鄭衆曰：「綪茷，旆名也．」<lb/></note>
<note xml:id="KX2a0001_hist_037-note7">〔一〕索隱系本康伯名髡．宋忠曰：「即王孫牟也，事周康王為大夫．」按：左傳所稱王孫牟父是也．牟髡聲相近，<lb/>故不同耳．譙周古史考無康伯，而云子牟伯立，蓋以不宜父子俱謚康，故因其名云牟伯也．<lb/></note>
<note xml:id="KX2a0001_hist_037-note8">〔二〕集解史記音隱曰：「音捷．」<lb/></note>
<note xml:id="KX2a0001_hist_037-note9">〔三〕索隱系本作「摯伯」．<lb/></note>
<note xml:id="KX2a0001_hist_037-note10">〔四〕索隱系本作「箕伯」．<lb/></note>
<note xml:id="KX2a0001_hist_037-note11">〔一〕索隱按：康誥稱命爾侯于東土，又云「孟侯，朕其弟，小子封」，則康叔初封已為侯也．比子康伯即稱伯者，謂<lb/>方伯之伯耳，非至子即降爵為伯也．故孔安國曰「孟，長也．五侯之長，謂方伯」．方伯，州牧也，故五代孫祖恆<lb/>為方伯耳．至頃侯德衰，不監諸侯，乃從本爵而稱侯，非是至子即削爵，及頃侯賂夷王而稱侯也．<lb/></note>
<note xml:id="KX2a0001_hist_037-note12">〔一〕索隱音延．延，墓道．又音以戰反．恭伯名餘也．<lb/></note>
<note xml:id="KX2a0001_hist_037-note13">〔二〕索隱和殺恭伯代立，此說蓋非也．按：季札美康叔、武公之德．又國語稱武公年九十五矣，猶箴誡於國，恭恪<lb/>于朝，倚几有誦，至于沒身，謂之叡聖．又詩著衞世子恭伯蚤卒，不云被殺．若武公殺兄而立，豈可以為訓而形<lb/>之于國史乎？蓋太史公採雜說而為此記耳．<lb/></note>
<note xml:id="KX2a0001_hist_037-note14">〔一〕索隱女弟，戴媯也．子桓公完為州吁所殺，戴媯歸陳，詩燕燕于飛之篇是．<lb/></note>
<note xml:id="KX2a0001_hist_037-note15">〔二〕索隱子之，謂養之為子也．齊女即莊姜也．詩碩人篇美之是也．<lb/></note>
<note xml:id="KX2a0001_hist_037-note16">〔三〕集解賈逵曰：「石碏，衞上卿．」<lb/></note>
<note xml:id="KX2a0001_hist_037-note17">〔一〕集解服虔曰：「右宰醜，衞大夫．濮，陳地．」索隱賈逵曰：「濮，陳地．」按：濮水首受河，又受汴，汴亦受河．<lb/>東北至離狐分為二，俱東北至鉅野入濟．則濮在曹衞之閒，賈言陳地，非也．若據地理志陳留封丘縣濮水受泲，<lb/>當言陳留水也．<lb/></note>
<note xml:id="KX2a0001_hist_037-note18">〔二〕集解賈逵曰：「邢，周公之胤，姬姓國．」<lb/></note>
<note xml:id="KX2a0001_hist_037-note19">〔一〕集解杜預曰：「左右媵之子，因以為號．」<lb/></note>
<note xml:id="KX2a0001_hist_037-note20">〔二〕正義左傳云衞宣公使太子伋之齊，「使盜待諸莘，將殺之」．杜預云「莘，衞地」．<lb/></note>
<note xml:id="KX2a0001_hist_037-note21">〔一〕正義括地志云：「故鶴城在滑州匡城縣西南十五里．左傳云『衞懿公好鶴，【鶴】有乘軒者．狄伐衞，公欲戰，國<lb/>人受甲者皆曰「使鶴，鶴實有祿位，余焉能戰」！』俗傳懿公養鶴於此城，因名也．」<lb/></note>
<note xml:id="KX2a0001_hist_037-note22">〔一〕正義括地志云：「城武縣有楚丘亭．」<lb/></note>
<note xml:id="KX2a0001_hist_037-note23">〔二〕集解賈誼書曰：「衞侯朝於周，周行人問其名，答曰衞侯辟疆，周行人還之，曰啟疆辟疆，天子之號，諸侯弗<lb/>得用．衞侯更其名曰燬，然後受之．」正義燬音毀．<lb/></note>
<note xml:id="KX2a0001_hist_037-note24">〔一〕索隱輕賦稅，平斷刑也．平，或作「卒」．卒謂士卒也．罪字連下讀，蓋亦一家之義耳<lb/></note>
<note xml:id="KX2a0001_hist_037-note25">〔一〕集解服虔曰：「南河，濟南之東南流河也．」杜預曰：「從汲郡南度，出衞南．」<lb/></note>
<note xml:id="KX2a0001_hist_037-note26">〔二〕索隱犇楚．正義咺，況遠反．<lb/></note>
<note xml:id="KX2a0001_hist_037-note27">〔三〕索隱按：左傳「衞侯聞楚師敗，懼，出奔楚，遂適陳」是．<lb/></note>
<note xml:id="KX2a0001_hist_037-note28">〔四〕索隱按：私謂賂之也．<lb/></note>
<note xml:id="KX2a0001_hist_037-note29">〔五〕索隱是元咺所立者，成公入而殺之，故僖三十年經云「衞殺其大夫元咺及公子瑕」．此言「奔」，非也．<lb/></note>
<note xml:id="KX2a0001_hist_037-note30">〔六〕索隱邴歜與左氏同，而齊系家作「邴戎」者，蓋邴歜掌御戎車，故號邴戎．邴音丙．歜亦作「」．<lb/></note>
<note xml:id="KX2a0001_hist_037-note31">〔七〕集解世本曰：「成公徙濮陽．」宋忠曰：「濮陽，帝丘，地名．」<lb/></note>
<note xml:id="KX2a0001_hist_037-note32">〔八〕正義遫音速．<lb/></note>
<note xml:id="KX2a0001_hist_037-note33">〔一〕集解賈逵曰：「師曹，樂人．」<lb/></note>
<note xml:id="KX2a0001_hist_037-note34">〔二〕集解服虔曰：「孫文子，林父也．甯惠子，甯殖也．敕戒二子，欲共晏食，皆服朝衣待命．旰，晏也．」<lb/></note>
<note xml:id="KX2a0001_hist_037-note35">〔三〕集解服虔曰：「從公於囿．」<lb/></note>
<note xml:id="KX2a0001_hist_037-note36">〔四〕集解左傳曰：「不釋皮冠．」<lb/></note>
<note xml:id="KX2a0001_hist_037-note37">〔五〕集解服虔曰：「孫文子邑也．」索隱左傳作「戚」，此亦音戚也．<lb/></note>
<note xml:id="KX2a0001_hist_037-note38">〔六〕集解左傳曰文子子即孫蒯也．<lb/></note>
<note xml:id="KX2a0001_hist_037-note39">〔七〕集解杜預曰：「巧言，詩小雅也．其卒章曰：『彼何人斯？居河之麋．無拳無勇，職為亂階．』公欲以譬文子居<lb/>河上而為亂．」<lb/></note>
<note xml:id="KX2a0001_hist_037-note40">〔八〕集解賈逵曰：「伯玉，衞大夫．」<lb/></note>
<note xml:id="KX2a0001_hist_037-note41">〔九〕集解徐廣曰：「班氏云獻公弟焱．」索隱左傳作「剽」，古今人表作「焱」，蓋音相亂，字易改耳．音方遙反，又<lb/>匹妙反．<lb/></note>
<note xml:id="KX2a0001_hist_037-note42">〔一〕集解服虔曰：「衞卿孔烝鉏．」<lb/></note>
<note xml:id="KX2a0001_hist_037-note43">〔一〕集解賈逵曰：「南子，宋女．」<lb/></note>
<note xml:id="KX2a0001_hist_037-note44">〔二〕集解賈逵曰：「戲陽遫，太子家臣．」正義戲音羲．<lb/></note>
<note xml:id="KX2a0001_hist_037-note45">〔三〕正義呼，火故反．<lb/></note>
<note xml:id="KX2a0001_hist_037-note46">〔一〕集解賈逵曰：「僕，御也．」<lb/></note>
<note xml:id="KX2a0001_hist_037-note47">〔二〕集解服虔曰：「郢自謂己無德，不足立，以污辱社稷．」<lb/></note>
<note xml:id="KX2a0001_hist_037-note48">〔一〕集解服虔曰：「衰絰，為若從衞來迎太子也．」<lb/></note>
<note xml:id="KX2a0001_hist_037-note49">〔一〕集解杜預曰：「軒，大夫車也．三死，死罪三．」正義杜預云：三罪，紫衣、袒裘、帶劍也．紫衣，君服也．<lb/>熱，故偏袒，不敬也．衞侯求令名者與之食焉，太子請使良夫，良夫紫衣狐裘，不釋劍而食，太子使牽退，數之罪<lb/>而殺之．<lb/></note>
<note xml:id="KX2a0001_hist_037-note50">〔二〕集解服虔曰：「圃，園．」<lb/></note>
<note xml:id="KX2a0001_hist_037-note51">〔三〕集解服虔曰：「二人謂良夫、太子．蒙衣，為婦人之服，以巾蒙其頭而共乘也．」<lb/></note>
<note xml:id="KX2a0001_hist_037-note52">〔四〕集解服虔曰：「家臣稱老．問其姓名．」<lb/></note>
<note xml:id="KX2a0001_hist_037-note53">〔五〕集解賈逵曰：「婚姻家妾也．」<lb/></note>
<note xml:id="KX2a0001_hist_037-note54">〔六〕集解服虔曰：「入孔氏家，適伯姬所居．」<lb/></note>
<note xml:id="KX2a0001_hist_037-note55">〔七〕集解服虔曰：「先至孔悝所．」<lb/></note>
<note xml:id="KX2a0001_hist_037-note56">〔八〕集解賈逵曰：「介，被甲也．輿猳豚，欲以盟故也．」<lb/></note>
<note xml:id="KX2a0001_hist_037-note57">〔九〕集解服虔曰：「於衞臺上召衞羣臣．」<lb/></note>
<note xml:id="KX2a0001_hist_037-note58">〔一０〕集解服虔曰：「季路為孔氏邑宰，故告之．」<lb/></note>
<note xml:id="KX2a0001_hist_037-note59">〔一一〕集解服虔曰：「召護，衞大夫．駕乘車，不駕兵車也，言無距父之意．」<lb/></note>
<note xml:id="KX2a0001_hist_037-note60">〔一二〕集解服虔曰：「欒甯使召季路，乃行爵食炙．」<lb/></note>
<note xml:id="KX2a0001_hist_037-note61">〔一三〕集解服虔曰：「召護奉衞侯．」<lb/></note>
<note xml:id="KX2a0001_hist_037-note62">〔一〕集解賈逵曰：「子羔，衞大夫．高柴，孔子弟子也．將出，犇．」<lb/></note>
<note xml:id="KX2a0001_hist_037-note63">〔二〕集解杜預曰：「且欲至門．」<lb/></note>
<note xml:id="KX2a0001_hist_037-note64">〔三〕集解賈逵曰：「言家臣憂不及國，不得踐履其難．」鄭衆曰：「是時輒已出，不及事，不當踐其難．子羔言不及，<lb/>以為季路欲死國也．」<lb/></note>
<note xml:id="KX2a0001_hist_037-note65">〔四〕集解服虔曰：「言食悝之祿，欲救悝之難，此明其不死國也．」<lb/></note>
<note xml:id="KX2a0001_hist_037-note66">〔五〕集解服虔曰：「公孫敢，衞大夫．言輒已出，無為復入．」<lb/></note>
<note xml:id="KX2a0001_hist_037-note67">〔六〕集解王肅曰：「必有繼續其後攻太子．」<lb/></note>
<note xml:id="KX2a0001_hist_037-note68">〔七〕集解服虔曰：「二子，蒯聵之臣．敵，當也．」正義燔音煩．舍音捨．黶音乙減反．<lb/></note>
<note xml:id="KX2a0001_hist_037-note69">〔八〕集解服虔曰：「不使冠在地．」<lb/></note>
<note xml:id="KX2a0001_hist_037-note70">〔九〕正義纓，冠緌也．<lb/></note>
<note xml:id="KX2a0001_hist_037-note71">〔一〕集解賈逵曰：「戎州，戎人之邑．」索隱左傳曰「戎州人攻之」是也．隱二年「公會戎于潛」，杜預云「陳留濟<lb/>陽縣東南有戎城」．濟陽與衞相近，故莊公登臺望見戎州．又七年云「戎伐凡伯于楚丘」，是戎近衞．<lb/></note>
<note xml:id="KX2a0001_hist_037-note72">〔二〕索隱按：左傳，莊公本由晉趙氏納之，立而背晉，晉伐衞，衞人出莊公，立公子般師．晉師退，莊公復入，般師<lb/>出奔．初，公登城見戎州己氏之妻髮美，髡之以為夫人髢．又欲翦戎州，兼逐石圃，故石圃攻莊公．莊公懼，踰<lb/>北牆折股，入己氏，己氏殺之．今系家不言莊公復入及死己氏，直云出奔，亦其疏也．又左傳云衞復立般師，齊<lb/>伐衞，立公子起，執般師．明年，衞石圃逐其君起，起奔齊，出公輒復歸．是左氏詳而系家略也．<lb/></note>
<note xml:id="KX2a0001_hist_037-note73">〔三〕集解左傳曰：「斑師，襄公之孫．」<lb/></note>
<note xml:id="KX2a0001_hist_037-note74">〔四〕集解服虔曰：「起，靈公子．」<lb/></note>
<note xml:id="KX2a0001_hist_037-note75">〔一〕索隱左傳作「石圃」，此作「󺝥」，音圃，又音徒和反．󺝥，或作「尃」．諸本或無「曼」字．<lb/></note>
<note xml:id="KX2a0001_hist_037-note76">〔二〕索隱按：出公初立十二年，亡在外四年，復入九年卒，是立二十一年．自即位至卒，凡經二十五年而卒于越．<lb/></note>
<note xml:id="KX2a0001_hist_037-note77">〔一〕索隱按：紀年云「四年卒于越」．系本名虔．<lb/></note>
<note xml:id="KX2a0001_hist_037-note78">〔二〕集解世本云敬公費也．索隱系本「弗」作「費」．<lb/></note>
<note xml:id="KX2a0001_hist_037-note79">〔三〕索隱系本云敬公生橈公舟，非也．<lb/></note>
<note xml:id="KX2a0001_hist_037-note80">〔四〕正義屬趙也．<lb/></note>
<note xml:id="KX2a0001_hist_037-note81">〔一〕正義音尾．<lb/></note>
<note xml:id="KX2a0001_hist_037-note82">〔二〕索隱音的．按：系本「適」作「虔」．虔，悼公也．<lb/></note>
<note xml:id="KX2a0001_hist_037-note83">〔三〕索隱訓亦作「馴」，同休運反．系本作「聖公馳」．<lb/></note>
<note xml:id="KX2a0001_hist_037-note84">〔四〕索隱音速．系本作「不逝」．按：上穆公已名遫，不可成侯更名，則系本是．<lb/></note>
<note xml:id="KX2a0001_hist_037-note85">〔一〕索隱按：秦本紀云孝公元年鞅入秦，又按年表，成侯與秦孝公同年，然則「十一年」當為「元年」，字誤耳．<lb/></note>
<note xml:id="KX2a0001_hist_037-note86">〔一〕索隱按：樂資據紀年，以嗣君即孝襄侯也．<lb/></note>
<note xml:id="KX2a0001_hist_037-note87">〔一〕集解徐廣曰：「班氏云元君者，懷君之弟．」<lb/></note>
<note xml:id="KX2a0001_hist_037-note88">〔二〕索隱魏都大梁，濮陽､黎陽並是魏之東地，故立郡名東郡也．<lb/></note>
<note xml:id="KX2a0001_hist_037-note89">〔三〕索隱按年表，元君十一年秦置東郡，十三年衞徙野王，與此不同也．<lb/></note>
<note xml:id="KX2a0001_hist_037-note90">〔四〕集解年表云元君十一年秦置東郡，十二年徙野王，二十三年卒．<lb/></note>
<note xml:id="KX2a0001_hist_037-note91">【索隱述贊】司寇受封，梓材有作．成錫厥器，夷加其爵．暨武能脩，從文始約．詩美歸燕，傳矜石碏．<lb/>皮冠射鴻，乘軒使．宣縱淫嬖，釁生伋､朔．蒯聵得罪，出公行惡．衞祚日衰，失於君角．<lb/><lb/></note>
</div>
</div>