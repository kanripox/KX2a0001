<div xmlns='http://www.tei-c.org/ns/1.0'><p xml:id='KX2a0001_hist_106'><pb ed='ZHSJ' n='106-2821a' xml:id='KX2a0001_ZHSJ_106-2821a'/><lb/>
史記卷一百六<lb/>
　　吳王濞列傳第四十六<lb/>
　　吳王濞〔一〕者，高帝兄劉仲之子也．〔二〕高帝已定天下七年，立劉仲為代王．而匈奴攻<lb/>
代，劉仲不能堅守，[⿱𠫓廾]國亡，閒行〔三〕走雒陽，自歸天子．天子為骨肉故，不忍致法，廢以為<lb/>
郃陽侯．〔四〕高帝十一年秋，淮南王英布反，東并荊地，劫其國兵，西度淮，擊楚，高帝自將往<lb/>
誅之．劉仲子沛侯濞年二十，有氣力，以騎將從破布軍蘄西，會甀，〔五〕布走．荊王劉賈為<lb/>
布所殺，無後．上患吳､會稽輕悍，無壯王以填之，〔六〕諸子少，乃立濞於沛為吳王，〔七〕王三<lb/>
郡五十三城．已拜受印，高帝召濞相之，謂曰：「若狀有反相．」心獨悔，業已拜，因拊其<lb/>
背，〔八〕告曰：「漢後五十年東南有亂者，豈若邪？〔九〕然天下同姓為一家也，慎無反！」濞<lb/>
頓首曰：「不敢．」<lb/>
〔一〕　索隱案：澎濞字也，音披位反．<lb/>
〔二〕　集解徐廣曰：「仲名喜．」<lb/>
<pb ed='ZHSJ' n='106-2822a' xml:id='KX2a0001_ZHSJ_106-2822a'/><lb/>
〔三〕　索隱謂獨行從他道逃走．閒音紀閑反．<lb/>
〔四〕　索隱地理志馮翊縣名，在郃水之陽．音合．　正義郃陽故城在同州河西縣南三十里．<lb/>
〔五〕　索隱地名也．在蘄縣之西．會音古兌反．甀音錘．<lb/>
〔六〕　索隱填音鎮．<lb/>
〔七〕　集解徐廣曰：「十二年十月辛丑．」<lb/>
〔八〕　索隱拊音撫．<lb/>
〔九〕　集解徐廣曰：「漢元年至景帝三年反，五十有三年．」駰案：應劭曰「克期五十，占者所知．若秦始皇東巡以厭<lb/>
　　　　氣，後劉項起東南，疑當如此耳」．如淳曰「度其貯積足用為難，又吳楚世不賓服」．　索隱案：應氏之意，以後<lb/>
　　　　五十年東南有亂，本是占氣者所說，高祖素聞此說，自以前難未弭，恐後災更生，故說此言，更以戒濞．如淳之<lb/>
　　　　說，亦合事理．<lb/>
　　會孝惠、高后時，天下初定，郡國諸侯各務自拊循其民．吳有豫章郡銅山，〔一〕濞則招<lb/>
致天下亡命者（益）〔盜〕鑄錢，煮海水為鹽，以故無賦，國用富饒．〔二〕<lb/>
〔一〕　集解韋昭曰：「今故鄣．」　索隱案：鄣郡後改曰故鄣．或稱「豫章」為衍字也．　正義括地志云：「秦兼<lb/>
　　　　天下，以為鄣郡，今湖州長城縣西南八十里故章城是也．」銅山，今宣州及潤州句容縣有，並屬章也．<lb/>
〔二〕　集解如淳曰：「鑄錢煮鹽，收其利以足國用，故無賦於民．」　正義按：既盜鑄錢，何以收其利足國之用？吳<lb/>
　　　　國之民又何得無賦？如說非也．言吳國山既出銅，民多盜鑄錢，及煮海水為鹽，以山海之利不賦之，故言無賦<lb/>
　　　　也．其民無賦，國用乃富饒也．<lb/>
<pb ed='ZHSJ' n='106-2823a' xml:id='KX2a0001_ZHSJ_106-2823a'/><lb/>
<lb/>
　　孝文時，吳太子入見，〔一〕得侍皇太子飲博．吳太子師傅皆楚人，輕悍，又素驕，博，爭<lb/>
道，不恭，皇太子引博局提吳太子，殺之．〔二〕於是遣其喪歸葬．至吳，吳王慍〔三〕曰：「天下<lb/>
同宗，死長安即葬長安，何必來葬為！」復遣喪之長安葬．吳王由此稍失藩臣之禮，稱病<lb/>
不朝．京師知其以子故稱病不朝，驗問實不病，諸吳使來，輒繫責治之．吳王恐，為謀滋<lb/>
甚．及後使人為秋請，〔四〕上復責問吳使者，使者對曰：「王實不病，漢繫治使者數輩，以故<lb/>
遂稱病．且夫『察見淵中魚，不祥』．〔五〕今王始詐病，及覺，見責急，愈益閉，恐上誅之，計乃<lb/>
無聊．唯上[⿱𠫓廾]之而與更始．」於是天子乃赦吳使者歸之，而賜吳王几杖，老，不朝．吳得釋<lb/>
其罪，謀亦益解．然其居國以銅鹽故，百姓無賦．〔六〕卒踐更，輒與平賈．〔七〕歲時存問茂材，<lb/>
賞賜閭里．佗郡國吏欲來捕亡人者，訟共禁弗予．〔八〕如此者四十餘年，〔九〕以故能使其衆．<lb/>
〔一〕　索隱姚氏案：楚漢春秋云「吳太子名賢，字德明」．<lb/>
〔二〕　索隱提音啼，又音底，又音弟．<lb/>
〔三〕　正義於問反，怨也．<lb/>
〔四〕　集解應劭曰：「冬當斷獄，秋先請擇其輕重也．」孟康曰：「律，春曰朝，秋曰請，如古諸侯朝聘也．」如淳曰：<lb/>
　　　　「濞不得行，使人代己致請禮也．」　索隱音淨．孟說是也．應劭所云斷獄先請，不知何憑．如淳云代己致請，<lb/>
<pb ed='ZHSJ' n='106-2824a' xml:id='KX2a0001_ZHSJ_106-2824a'/><lb/>
　　　　亦是臆說．且文云「使人為秋請」，謂使人為此秋請之禮也．<lb/>
〔五〕　集解張晏曰：「喻人君不當見盡下之私．」　索隱案：此語見韓子及文子．韋昭曰「知臣下陰私，使憂患生<lb/>
　　　　變，為不祥．故當赦宥，使自新也」．<lb/>
〔六〕　索隱按：吳國有鑄錢煮鹽之利，故百姓不別徭賦也．<lb/>
〔七〕　集解漢書音義曰：「以當為更卒，出錢三百文，謂之『過更』．自行為卒，謂之『踐更』．吳王欲得民心，為卒者顧<lb/>
　　　　其庸，隨時月與平賈，如漢桓、靈時有所興作，以少府錢借民比也．」　索隱案：漢律，卒更有三，踐更、居更、過<lb/>
　　　　更也．此言踐更輒與平賈者，謂為踐更合自出錢，今王欲得人心．乃與平賈，官讎之也．　正義踐更，若今唱<lb/>
　　　　更、行更者也，言民自著卒．更有三品：有卒更，有踐更，有過更．古者正卒無常人，皆當迭為之，是為卒更．貧<lb/>
　　　　者欲顧更錢者，次直者出錢顧之，月二千，是為踐更．天下人皆直戍邊三月，亦各為更，律所謂繇戍也．雖丞相<lb/>
　　　　子亦在戍邊之調，不可人人自行三月戍，又行者出錢三百入官，官給戍者，是為過更．此漢初因秦法而行之，後<lb/>
　　　　改為讁，乃戍邊一歲．<lb/>
〔八〕　集解徐廣曰：「訟音松．」駰按：如淳曰「訟，公也」．　正義訟音容．言其相容禁止不與也．<lb/>
〔九〕　正義言四十餘年者，太史公盡言吳王一代行事也．漢書作「三十餘年」，而班固見其語在孝文之代，乃減十年，<lb/>
　　　　是班固不曉其理也．<lb/>
　　鼂錯為太子家令，得幸太子，數從容言吳過可削．數上書說孝文帝，文帝寬，不忍罰，<lb/>
以此吳日益橫．及孝景帝即位，錯為御史大夫，說上曰：「昔高帝初定天下，昆弟少，諸子<lb/>
<pb ed='ZHSJ' n='106-2825a' xml:id='KX2a0001_ZHSJ_106-2825a'/><lb/>
弱，大封同姓，故王孼子悼惠王王齊七十餘城，庶弟元王王楚四十餘城，兄子濞王吳五十<lb/>
餘城：封三庶孼，分天下半．今吳王前有太子之郄，詐稱病不朝，於古法當誅，文帝弗忍，<lb/>
因賜几杖．德至厚，當改過自新．乃益驕溢，即山〔一〕鑄錢，煮海水為鹽，誘天下亡人，謀<lb/>
作亂．今削之亦反，不削之亦反．削之，其反亟，禍小；不削，反遲，禍大．」三年冬，楚<lb/>
王朝，鼂錯因言楚王戊往年為薄太后服，私姦服舍，〔二〕請誅之．詔赦，罰削東海郡．因削<lb/>
吳之豫章郡、會稽郡．及前二年趙王有罪，削其河閒郡．〔三〕膠西王卬以賣爵有姦，削其六<lb/>
縣．<lb/>
〔一〕　索隱案：即山，山名．又即者，就也．<lb/>
〔二〕　集解服虔曰：「服舍，在喪次，而私姦宮中也．」<lb/>
〔三〕　索隱案：漢書作「常山郡」也．<lb/>
　　漢廷臣方議削吳．吳王濞恐削地無已，因以此發謀，欲舉事．念諸侯無足與計謀者，<lb/>
聞膠西王勇，好氣，喜兵，諸齊〔一〕皆憚畏，於是乃使中大夫應高誂〔二〕膠西王．無文書，口<lb/>
報曰：「吳王不肖，有宿夕之憂，不敢自外，使喻其驩心．」王曰：「何以教之？」高曰：「今者<lb/>
主上興於姦，飾於邪臣，好小善，聽讒賊，擅變更律令，侵奪諸侯之地，徵求滋多，誅罰良善，<lb/>
日以益甚．里語有之，『舐穅及米』．〔三〕吳與膠西，知名諸侯也，一時見察，恐不得安肆矣．<lb/>
<pb ed='ZHSJ' n='106-2826a' xml:id='KX2a0001_ZHSJ_106-2826a'/><lb/>
吳王身有內病，不能朝請二十餘年，嘗患見疑，無以自白，今脅肩累足，猶懼不見釋．竊聞<lb/>
大王以爵事有適，〔四〕所聞諸侯削地，罪不至此，此恐不得削地而已．」王曰：「然，有之．子<lb/>
將柰何？」高曰：「同惡相助，同好相留，同情相成，同欲相趨，同利相死．今吳王自以為與<lb/>
大王同憂，願因時循理，[⿱𠫓廾]軀以除患害於天下，億亦可乎？」王瞿然駭曰：〔五〕「寡人何敢如<lb/>
是？今主上雖急，固有死耳，安得不戴？」高曰：「御史大夫鼂錯，熒惑天子，侵奪諸侯，蔽<lb/>
忠塞賢，朝廷疾怨，諸侯皆有倍畔之意，人事極矣．彗星出，蝗蟲數起，此萬世一時，而愁勞<lb/>
聖人之所以起也．〔六〕故吳王欲內以鼂錯為討，外隨大王後車，彷徉天下，所鄉者降，所指者<lb/>
下，天下莫敢不服．大王誠幸而許之一言，則吳王率楚王略函谷關，守滎陽敖倉之粟，距漢<lb/>
兵．治次舍，須大王．大王有幸而臨之，則天下可并，兩主分割，不亦可乎？」王曰：「善．」<lb/>
高歸報吳王，吳王猶恐其不與，乃身自為使，使於膠西，面結之．<lb/>
〔一〕　集解韋昭曰：「故為齊分為國者膠東、濟北之屬．」<lb/>
〔二〕　索隱音徒鳥反．<lb/>
〔三〕　索隱案：言舐穅盡則至米，謂削土盡則至滅國也．<lb/>
〔四〕　正義張革反．<lb/>
〔五〕　索隱劉氏瞿音九具反．又說文云「瞿，遠視貌」．音九縛反．<lb/>
<pb ed='ZHSJ' n='106-2827a' xml:id='KX2a0001_ZHSJ_106-2827a'/><lb/>
〔六〕　索隱案：所謂「殷憂以啟明聖」也．<lb/>
　　膠西羣臣或聞王謀，諫曰：「承一帝，至樂也．今大王與吳西鄉，弟令事成，兩主分爭，<lb/>
患乃始結．諸侯之地不足為漢郡什二，而為畔逆以憂太后，非長策也．」〔一〕王弗聽．遂發<lb/>
使約齊、菑川、膠東、濟南、濟北，皆許諾，而曰「城陽景王有義，攻諸呂，勿與，事定分之<lb/>
耳」．〔二〕<lb/>
〔一〕　集解文穎曰：「王之太后也．」<lb/>
〔二〕　集解徐廣曰：「爾時城陽恭王喜，景王之子．」<lb/>
　　諸侯既新削罰，振恐，多怨鼂錯．及削吳會稽、豫章郡書至，則吳王先起兵，膠西正月<lb/>
丙午誅漢吏二千石以下，膠東、菑川、濟南、楚、趙亦然，遂發兵西．齊王後悔，飲藥自殺，畔<lb/>
約．濟北王城壞未完，其郎中令劫守其王，不得發兵．膠西為渠率，膠東、菑川、濟南共攻<lb/>
圍臨菑．趙王遂亦反，陰使匈奴與連兵．<lb/>
　　七國之發也，吳王悉其士卒，下令國中曰：「寡人年六十二，〔一〕身自將．少子年十四，<lb/>
亦為士卒先．諸年上與寡人比，下與少子等者，皆發．」發二十餘萬人．南使閩越、東越，<lb/>
東越亦發兵從．<lb/>
〔一〕　集解徐廣曰：「吳王封吳四十二年矣．」<lb/>
<pb ed='ZHSJ' n='106-2828a' xml:id='KX2a0001_ZHSJ_106-2828a'/><lb/>
　　孝景帝三年正月甲子，初起兵於廣陵．〔一〕西涉淮，因并楚兵．發使遺諸侯書曰：「吳王<lb/>
劉濞敬問膠西王、膠東王、菑川王、濟南王、趙王、楚王、淮南王、衡山王、廬江王、故長沙王<lb/>
子：〔二〕　幸教寡人！以漢有賊臣，無功天下，侵奪諸侯地，使吏劾繫訊治，以僇辱之為故，〔三〕<lb/>
不以諸侯人君禮遇劉氏骨肉，絕先帝功臣，進任姦宄，詿亂天下，〔四〕欲危社稷．陛下多病<lb/>
志失，不能省察．欲舉兵誅之，謹聞教．敝國雖狹，地方三千里；人雖少，精兵可具五十<lb/>
萬．寡人素事南越三十餘年，其王君皆不辭分其卒以隨寡人，又可得三十餘萬．寡人雖不<lb/>
肖，願以身從諸王．越直〔五〕長沙者，〔六〕因王子定長沙以北，〔七〕西走蜀、漢中．〔八〕告越、〔九〕<lb/>
楚王、淮南三王，與寡人西面；〔一０〕齊諸王與趙王定河閒、河內，或入臨晉關，〔一一〕或與寡人<lb/>
會雒陽；燕王、趙王固與胡王有約，燕王北定代、雲中，摶胡衆〔一二〕入蕭關，〔一三〕走長安，匡正<lb/>
天子，以安高廟．願王勉之．楚元王子、淮南三王或不沐洗十餘年，怨入骨髓，欲一有所出<lb/>
之久矣，寡人未得諸王之意，未敢聽．今諸王苟能存亡繼絕，振弱伐暴，以安劉氏，社稷之<lb/>
所願也．敝國雖貧，寡人節衣食之用，積金錢，脩兵革，聚穀食，夜以繼日，三十餘年矣．凡<lb/>
為此，願諸王勉用之．能斬捕大將者，賜金五千斤，封萬戶；列將，三千斤，封五千戶；裨<lb/>
將，二千斤，封二千戶；二千石，千斤，封千戶；千石，五百斤，封五百戶：皆為列侯．其以<lb/>
軍若城邑降者，卒萬人，邑萬戶，如得大將；人戶五千，如得列將；人戶三千，如得裨將；<lb/>
<pb ed='ZHSJ' n='106-2829a' xml:id='KX2a0001_ZHSJ_106-2829a'/><lb/>
人戶千，如得二千石；其小吏皆以差次受爵金．佗封賜皆倍軍法．〔一四〕其有故爵邑者，更益<lb/>
勿因．願諸王明以令士大夫，弗敢欺也．寡人金錢在天下者往往而有，非必取於吳，諸王<lb/>
日夜用之弗能盡．有當賜者告寡人，寡人且往遺之．敬以聞．」<lb/>
〔一〕　集解徐廣曰：「荊王劉賈都吳，吳王移廣陵也．」<lb/>
〔二〕　集解徐廣曰：「吳芮之玄孫靖王著，以文帝七年卒，無嗣，國除．」駰案：如淳曰「吳芮後四世無子，國除．庶<lb/>
　　　　子二人為列侯，不得嗣王，志將不滿，故誘與之反也」．<lb/>
〔三〕　集解漢書音義曰：「故，事也．」　正義按：專以僇辱諸侯為事．<lb/>
〔四〕　正義詿音挂．<lb/>
〔五〕　集解音值．<lb/>
〔六〕　索隱服虔云：「直音值．謂其境相接也．」<lb/>
〔七〕　集解如淳曰；「南越直長沙者，因王子定也．」　索隱案：謂南越之地與長沙地相接．值者，因長沙王子以定<lb/>
　　　　長沙以北也．<lb/>
〔八〕　正義走音奏，向也．王子，長沙王子也．南越之地對長沙之南者，其民因王子卒而鎮定長沙以北，西向蜀及漢<lb/>
　　　　中，咸委王子定矣．<lb/>
〔九〕　集解如淳曰：「告東越使定之．」<lb/>
〔一０〕正義越，東越也．又告東越､楚､淮南三王，與吳王共西面擊之．三王謂淮南､衡山､廬江也．<lb/>
〔一一〕正義今蒲津關．<lb/>
<pb ed='ZHSJ' n='106-2830a' xml:id='KX2a0001_ZHSJ_106-2830a'/><lb/>
〔一二〕索隱摶音專．專謂專統領胡兵也．<lb/>
〔一三〕正義今名隴山關，在原州平涼縣界．<lb/>
〔一四〕集解服虔曰：「封賜倍漢之常法．」<lb/>
　　七國反書聞天子，天子乃遣太尉條侯周亞夫將三十六將軍，往擊吳楚；遣曲周侯酈寄<lb/>
擊趙；將軍欒布擊齊；大將軍竇嬰屯滎陽，監齊趙兵．<lb/>
　　吳楚反書聞，兵未發，竇嬰未行，言故吳相袁盎．盎時家居，詔召入見．上方與鼂錯調<lb/>
兵󺝢軍食，上問袁盎曰：「君嘗為吳相，知吳臣田祿伯為人乎？今吳楚反，於公何如？」對<lb/>
曰：「不足憂也，今破矣．」上曰：「吳王即山鑄錢，煮海水為鹽，誘天下豪桀，白頭舉事．若<lb/>
此，其計不百全，豈發乎？何以言其無能為也？」袁盎對曰：「吳有銅鹽利則有之，安得豪<lb/>
桀而誘之！誠令吳得豪桀，亦且輔王為義，不反矣．吳所誘皆無賴子弟，亡命鑄錢姦人，故<lb/>
相率以反．」鼂錯曰：「袁盎策之善．」上問曰：「計安出？」盎對曰：「願屏左右．」上屏人，<lb/>
獨錯在．盎曰：「臣所言，人臣不得知也．」乃屏錯．錯趨避東廂，恨甚．上卒問盎，盎對<lb/>
曰：「吳楚相遺書，曰『高帝王子弟各有分地，今賊臣鼂錯擅適過諸侯，〔一〕削奪之地』．故以<lb/>
反為名，西共誅鼂錯，復故地而罷．方今計獨斬鼂錯，發使赦吳楚七國，復其故削地，則兵<lb/>
<pb ed='ZHSJ' n='106-2831a' xml:id='KX2a0001_ZHSJ_106-2831a'/><lb/>
可無血刃而俱罷．」於是上嘿然良久，曰：「顧誠何如，吾不愛一人以謝天下．」盎曰：「臣愚<lb/>
計無出此，願上孰計之．」乃拜盎為太常，〔二〕吳王弟子德侯為宗正．〔三〕盎裝治行．後十餘<lb/>
日，上使中尉召錯，紿載行東市．錯衣朝衣斬東市．則遣袁盎奉宗廟，宗正輔親戚，〔四〕使<lb/>
告吳如盎策．至吳，吳楚兵已攻梁壁矣．宗正以親故，先入見，諭吳王使拜受詔．吳王聞<lb/>
袁盎來，亦知其欲說己，笑而應曰：「我已為東帝，尚何誰拜？」不肯見盎而留之軍中，欲劫<lb/>
使將．盎不肯，使人圍守，且殺之，盎得夜出，步亡去，走梁軍，遂歸報．<lb/>
〔一〕　索隱適音直革反，又音宅．<lb/>
〔二〕　正義令盎為太常，以示奉宗廟之指意．<lb/>
〔三〕　集解徐廣曰：「名通，其父名廣．」駰案：漢書曰「吳王弟子德侯廣為宗正」也．<lb/>
〔四〕　正義以親戚之意輔漢訓諭．<lb/>
　　條侯將乘六乘傳，〔一〕會兵滎陽．至雒陽，見劇孟，喜曰：「七國反，吾乘傳至此，不自意<lb/>
全．〔二〕又以為諸侯已得劇孟，劇孟今無動．吾據滎陽，以東無足憂者．」至淮陽，問父絳侯<lb/>
故客鄧都尉曰：「策安出？」客曰：「吳兵銳甚，難與爭鋒．楚兵輕，〔三〕不能久．方今為將<lb/>
軍計，莫若引兵東北壁昌邑，以梁委吳，吳必盡銳攻之．將軍深溝高壘，使輕兵絕淮泗口，<lb/>
<pb ed='ZHSJ' n='106-2832a' xml:id='KX2a0001_ZHSJ_106-2832a'/><lb/>
塞吳饟道．彼吳梁相敝而糧食竭，乃以全彊制其罷極，破吳必矣．」條侯曰：「善．」從其<lb/>
策，遂堅壁昌邑南，〔四〕輕兵絕吳饟道．<lb/>
〔一〕　正義上音乘，下竹戀反．<lb/>
〔二〕　正義言不自意洛陽得全，及見劇孟．<lb/>
〔三〕　正義遣正反．<lb/>
〔四〕　正義在曹州城武縣東北四十二里也．<lb/>
　　吳王之初發也，吳臣田祿伯為大將軍．田祿伯曰：「兵屯聚而西，無佗奇道，難以就功．<lb/>
臣願得五萬人，別循江淮而上，收淮南、長沙，入武關，與大王會，此亦一奇也．」吳王太子<lb/>
諫曰：「王以反為名，此兵難以藉人，藉人亦且反王，柰何？且擅兵而別，多佗利害，未可知<lb/>
也，〔一〕徒自損耳．」吳王即不許田祿伯．<lb/>
〔一〕　集解蘇林曰：「祿伯儻將兵降漢，自為利己，於吳為生患也．」<lb/>
　　吳少將桓將軍說王曰：「吳多步兵，步兵利險；漢多車騎，車騎利平地．願大王所過城<lb/>
邑不下，直[⿱𠫓廾]去，疾西據雒陽武庫，食敖倉粟，阻山河之險以令諸侯，雖毋入關，天下固已定<lb/>
矣．即大王徐行，留下城邑，漢軍車騎至，馳入梁楚之郊，事敗矣．」吳王問諸老將，老將<lb/>
曰：「此少年推鋒之計可耳，安知大慮乎！」於是王不用桓將軍計．<lb/>
<pb ed='ZHSJ' n='106-2833a' xml:id='KX2a0001_ZHSJ_106-2833a'/><lb/>
　　吳王專并將其兵，未度淮，諸賓客皆得為將、校尉、候、司馬，獨周丘不得用．周丘者，<lb/>
下邳人，亡命吳，酤酒無行，吳王濞薄之，弗任．周丘上謁，說王曰：「臣以無能，不得待罪行<lb/>
閒．臣非敢求有所將，願得王一漢節，必有以報王．」王乃予之．周丘得節，夜馳入下邳．<lb/>
下邳時聞吳反，皆城守．至傳舍，召令．令入戶，使從者以罪斬令．遂召昆弟所善豪吏告<lb/>
曰：「吳反兵且至，至，屠下邳不過食頃．今先下，家室必完，能者封侯矣．」出乃相告，下邳<lb/>
皆下．周丘一夜得三萬人，使人報吳王，遂將其兵北略城邑．比至城陽，〔一〕兵十餘萬，破<lb/>
城陽中尉軍．聞吳王敗走，自度無與共成功，即引兵歸下邳．未至，疽發背死．<lb/>
〔一〕　正義地理志云城陽國，故齊，漢文帝二年別為國，屬兗州．<lb/>
　　二月中，吳王兵既破，敗走，於是天子制詔將軍曰：「蓋聞為善者，天報之以福；為非<lb/>
者，天報之以殃．高皇帝親表功德，建立諸侯，幽王、悼惠王絕無後，孝文皇帝哀憐加惠，<lb/>
王幽王子遂、悼惠王子卬等，令奉其先王宗廟，為漢藩國，德配天地，明並日月．吳王濞倍<lb/>
德反義，誘受天下亡命辠人，亂天下幣，〔一〕稱病不朝二十餘年，有司數請濞罪，孝文皇帝寬<lb/>
之，欲其改行為善．今乃與楚王戊、趙王遂、膠西王卬、濟南王辟光、菑川王賢、膠東王雄渠<lb/>
約從反，為逆無道，起兵以危宗廟，賊殺大臣及漢使者，迫劫萬民，夭殺無罪，燒殘民家，掘<lb/>
<pb ed='ZHSJ' n='106-2834a' xml:id='KX2a0001_ZHSJ_106-2834a'/><lb/>
其丘冢，甚為暴虐．今卬等又重逆無道，燒宗廟，鹵御物，〔二〕朕甚痛之．朕素服避正殿，將<lb/>
軍其勸士大夫擊反虜．擊反虜者，深入多殺為功，斬首捕虜比三百石以上者皆殺之，無有<lb/>
所置．〔三〕敢有議詔及不如詔者，皆要斬．」<lb/>
〔一〕　集解如淳曰：「幣，錢也．以私錢淆亂天下錢也．」<lb/>
〔二〕　集解如淳曰：「鹵，抄掠也．宗廟在郡縣之物，皆為御物．」　正義顏師古曰：「御物，宗廟之服器也．」<lb/>
〔三〕　正義置，放釋也．<lb/>
　　初，吳王之度淮，與楚王遂西敗棘壁，〔一〕乘勝前，銳甚．梁孝王恐，遣六將軍擊吳，又<lb/>
敗梁兩將，士卒皆還走梁．梁數使使報條侯求救，條侯不許．又使使惡條侯於上，上使人<lb/>
告條侯救梁，復守便宜不行．梁使韓安國及楚死事相弟張羽為將軍，〔二〕乃得頗敗吳兵．吳<lb/>
兵欲西，梁城守堅，不敢西，即走條侯軍，會下邑．〔三〕欲戰，條侯壁，不肯戰．吳糧絕，卒飢，<lb/>
數挑戰，遂夜犇條侯壁，驚東南．條侯使備西北，果從西北入．吳大敗，士卒多飢死，乃畔<lb/>
散．於是吳王乃與其麾下壯士數千人夜亡去，度江走丹徒，保東越．〔四〕東越兵可萬餘人，<lb/>
乃使人收聚亡卒．漢使人以利啗東越，〔五〕東越即紿吳王，吳王出勞軍，即使人鏦殺吳<lb/>
王，〔六〕盛其頭，〔七〕馳傳以聞．吳王子子華、子駒亡走閩越．吳王之[⿱𠫓廾]其軍亡也，軍遂潰，<lb/>
往往稍降太尉、梁軍．楚王戊軍敗，自殺．<lb/>
<pb ed='ZHSJ' n='106-2835a' xml:id='KX2a0001_ZHSJ_106-2835a'/><lb/>
〔一〕　正義在宋州寧陵縣西南七十里．<lb/>
〔二〕　集解徐廣曰：「楚相張尚諫王而死．」　正義按：羽，尚弟也．<lb/>
〔三〕　集解徐廣曰：「屬梁國．」　正義宋州碭山縣，本漢下邑縣．<lb/>
〔四〕　正義東越傳云：「獨東甌受漢之購，殺吳王．」丹徒，潤州也．東甌即東越也．東越將兵從吳在丹徒也．<lb/>
〔五〕　集解韋昭曰：「啗音徒覽反．」<lb/>
〔六〕　集解孟康曰：「方言『戟謂之鏦』．」　索隱鏦音七江反．謂以戈刺殺之．鄒氏又音舂．亦音「從容」之「從」，<lb/>
　　　　謂撞殺之也．<lb/>
〔七〕　集解吳地記曰：「吳王濞葬武進縣南，地名相唐．」　索隱張勃云「吳王濞葬丹徒縣南，其地名相唐」．今注本<lb/>
　　　　云「武進縣」，恐錯也．　正義括地志云：「漢吳王濞冢在潤州丹徒縣東練壁聚北，今入于江．吳錄云丹徒有吳<lb/>
　　　　王冢，在縣北，其處名為相唐．」<lb/>
　　三王之圍齊臨菑也，三月不能下．漢兵至，膠西、膠東、菑川王各引兵歸．膠西王乃袒<lb/>
跣，席，飲水，謝太后．王太子德曰：「漢兵遠，臣觀之已罷，可襲，願收大王餘兵擊之，擊<lb/>
之不勝，乃逃入海，未晚也．」王曰：「吾士卒皆已壞，不可發用．」弗聽．漢將弓高侯穨<lb/>
當〔一〕遺王書曰：「奉詔誅不義，降者赦其罪，復故；不降者滅之．王何處，須以從事．」王<lb/>
肉袒叩頭漢軍壁，謁曰：「臣卬奉法不謹，驚駭百姓，乃苦將軍遠道至于窮國，敢請菹醢之<lb/>
罪．」弓高侯執金鼓見之，曰：「王苦軍事，願聞王發兵狀．」王頓首膝行對曰：「今者，鼂錯<lb/>
<pb ed='ZHSJ' n='106-2836a' xml:id='KX2a0001_ZHSJ_106-2836a'/><lb/>
天子用事臣，變更高皇帝法令，侵奪諸侯地．卬等以為不義，恐其敗亂天下，七國發兵，且<lb/>
以誅錯．今聞錯已誅，卬等謹以罷兵歸．」將軍曰：「王苟以錯不善，何不以聞？（<note>及</note>）【乃】未<lb/>
有詔虎符，擅發兵擊義國．以此觀之，意非欲誅錯也．」乃出詔書為王讀之．讀之訖，曰：<lb/>
「王其自圖．」王曰：「如卬等死有餘罪．」遂自殺．太后、太子皆死．膠東、菑川、濟南王<lb/>
皆死，〔二〕國除，納于漢．酈將軍圍趙十月而下之，趙王自殺．濟北王以劫故，得不誅，徙王<lb/>
菑川．<lb/>
〔一〕　集解徐廣曰：「姓韓．」<lb/>
〔二〕　集解徐廣曰：「一云『自殺』．」<lb/>
　　初，吳王首反，并將楚兵，連齊趙．正月起兵，三月皆破，獨趙後下．復置元王少子平<lb/>
陸侯禮為楚王，續元王後．徙汝南王非王吳故地，為江都王．<lb/>
　　太史公曰：吳王之王，由父省也．〔一〕能薄賦斂，使其衆，以擅山海利．逆亂之萌，自其<lb/>
子興．爭技發難，〔二〕卒亡其本；親越謀宗，竟以夷隕．鼂錯為國遠慮，禍反近身．袁盎權<lb/>
說，初寵後辱．故古者諸侯地不過百里，山海不以封．「毋親夷狄，以疏其屬」，蓋謂吳邪？<lb/>
「毋為權首，反受其咎」，豈盎、錯邪？<lb/>
<pb ed='ZHSJ' n='106-2837a' xml:id='KX2a0001_ZHSJ_106-2837a'/><lb/>
〔一〕　集解言濞之王吳，由父代王被省封郃陽侯．省音所幸反．　索隱省音所景反．省者，減也．謂父仲從代王<lb/>
　　　　省封郃陽侯也．<lb/>
〔二〕　索隱謂與太子爭博為爭技也．<lb/>
【索隱述贊】吳楚輕悍，王濞倍德．富因採山，釁成提局．憍矜貳志，連結七國．嬰命始監，錯誅未塞．<lb/>
天之悔禍，卒取奔北．<lb/>
<pb ed='ZHSJ' n='106-2838a' xml:id='KX2a0001_ZHSJ_106-2838a'/><lb/>
<lb/>
</p></div>
