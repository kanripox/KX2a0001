<div xmlns='http://www.tei-c.org/ns/1.0'  xml:id='KX2a0001_hist_062'>
<div><head>史記卷六十二<lb/></head>
<p xml:id='SHIJI_ZHSJ_062-2131a-2'>管晏列傳第二<lb/></p>
<p xml:id='SHIJI_ZHSJ_062-2131a-3'>管仲夷吾者，潁上人也．<ref type="note" target="#KX2a0001_hist_062-note1" n="〔一〕"/>少時常與鮑叔牙游，鮑叔知其賢．管仲貧困，常欺鮑叔，<ref type="note" target="#KX2a0001_hist_062-note2" n="〔二〕"/><lb/>鮑叔終善遇之，不以為言．已而鮑叔事齊公子小白，管仲事公子糾．及小白立為桓公，公<lb/>子糾死，管仲囚焉．鮑叔遂進管仲．<ref type="note" target="#KX2a0001_hist_062-note3" n="〔三〕"/>管仲既用，任政於齊，<ref type="note" target="#KX2a0001_hist_062-note4" n="〔四〕"/>齊桓公以霸，九合諸侯，一<lb/>匡天下，管仲之謀也．<lb/></p>
<p xml:id='SHIJI_ZHSJ_062-2131a-4'>管仲曰：「吾始困時，嘗與鮑叔賈，<ref type="note" target="#KX2a0001_hist_062-note5" n="〔一〕"/>分財利多自與，鮑叔不以我為貪，知我貧也．吾<lb/>嘗為鮑叔謀事而更窮困，鮑叔不以我為愚，知時有利不利也．吾嘗三仕三見逐於君，鮑叔<lb/>不以我為不肖，知我不遭時也．吾嘗三戰三走，鮑叔不以我怯，知我有老母也．公子糾<lb/>敗，召忽死之，吾幽囚受辱，鮑叔不以我為無恥，知我不羞小節而恥功名不顯于天下也．生<lb/>我者父母，知我者鮑子也．」<lb/></p>
<p xml:id='SHIJI_ZHSJ_062-2132a-6'>鮑叔既進管仲，以身下之．子孫世祿於齊，有封邑者十餘世，<ref type="note" target="#KX2a0001_hist_062-note6" n="〔一〕"/>常為名大夫．天下不<lb/>多管仲之賢而多鮑叔能知人也．<lb/></p>
<p xml:id='SHIJI_ZHSJ_062-2132a-7'>管仲既任政相齊，<ref type="note" target="#KX2a0001_hist_062-note7" n="〔一〕"/>以區區之齊在海濱，<ref type="note" target="#KX2a0001_hist_062-note8" n="〔二〕"/>通貨積財，富國彊兵，與俗同好惡．故其<lb/>稱曰：<ref type="note" target="#KX2a0001_hist_062-note9" n="〔三〕"/>「倉廩實而知禮節，衣食足而知榮辱，上服度則六親固．<ref type="note" target="#KX2a0001_hist_062-note10" n="〔四〕"/>四維不張，國乃滅<lb/>亡．<ref type="note" target="#KX2a0001_hist_062-note11" n="〔五〕"/>下令如流水之原，令順民心．」故論卑而易行．<ref type="note" target="#KX2a0001_hist_062-note12" n="〔六〕"/>俗之所欲，因而予之；俗之所否，<lb/>因而去之．<lb/></p>
<p xml:id='SHIJI_ZHSJ_062-2133a-9'>其為政也，善因禍而為福，轉敗而為功．貴輕重，<ref type="note" target="#KX2a0001_hist_062-note13" n="〔一〕"/>慎權衡．<ref type="note" target="#KX2a0001_hist_062-note14" n="〔二〕"/>桓公實怒少姬，<ref type="note" target="#KX2a0001_hist_062-note15" n="〔三〕"/>南<lb/>襲蔡，管仲因而伐楚，責包茅不入貢於周室．桓公實北征山戎，而管仲因而令燕修召公之<lb/>政．於柯之會，<ref type="note" target="#KX2a0001_hist_062-note16" n="〔四〕"/>桓公欲背曹沫之約，<ref type="note" target="#KX2a0001_hist_062-note17" n="〔五〕"/>管仲因而信之，<ref type="note" target="#KX2a0001_hist_062-note18" n="〔六〕"/>諸侯由是歸齊．故曰：「知與<lb/>之為取，政之寶也．」<ref type="note" target="#KX2a0001_hist_062-note19" n="〔七〕"/><lb/></p>
<p xml:id='SHIJI_ZHSJ_062-2134a-11'>管仲富擬於公室，有三歸､反坫，<ref type="note" target="#KX2a0001_hist_062-note20" n="〔一〕"/>齊人不以為侈．管仲卒，<ref type="note" target="#KX2a0001_hist_062-note21" n="〔二〕"/>齊國遵其政，常彊於<lb/>諸侯．後百餘年而有晏子焉．<lb/></p>
<p xml:id='SHIJI_ZHSJ_062-2134a-12'>晏平仲嬰者，萊之夷維人也．<ref type="note" target="#KX2a0001_hist_062-note22" n="〔一〕"/>事齊靈公､莊公､景公，<ref type="note" target="#KX2a0001_hist_062-note23" n="〔二〕"/>以節儉力行重於齊．既相<lb/>齊，食不重肉，妾不衣帛．其在朝，君語及之，即危言；<ref type="note" target="#KX2a0001_hist_062-note24" n="〔三〕"/>語不及之，即危行．<ref type="note" target="#KX2a0001_hist_062-note25" n="〔四〕"/>國有道，<lb/>即順命；無道，即衡命．<ref type="note" target="#KX2a0001_hist_062-note26" n="〔五〕"/>以此三世顯名於諸侯．<lb/></p>
<p xml:id='SHIJI_ZHSJ_062-2135a-14'>越石父賢，在縲紲中．<ref type="note" target="#KX2a0001_hist_062-note27" n="〔一〕"/>晏子出，遭之塗，解左驂贖之，載歸．弗謝，入閨．久之，越石<lb/>父請絕．晏子戄然，<ref type="note" target="#KX2a0001_hist_062-note28" n="〔二〕"/>攝衣冠謝曰：「嬰雖不仁，免子於戹，何子求絕之速也？」石父曰：<lb/>「不然．吾聞君子詘於不知己而信於知己者．<ref type="note" target="#KX2a0001_hist_062-note29" n="〔三〕"/>方吾在縲紲中，彼不知我也．夫子既已感<lb/>寤而贖我，是知己；知己而無禮，固不如在縲紲之中．」晏子於是延入為上客．<lb/></p>
<p xml:id='SHIJI_ZHSJ_062-2135a-15'>晏子為齊相，出，其御之妻從門閒而闚其夫．其夫為相御，擁大蓋，策駟馬，意氣揚揚<lb/>甚自得也．既而歸，其妻請去．夫問其故．妻曰：「晏子長不滿六尺，身相齊國，名顯諸侯．<lb/>今者妾觀其出，志念深矣，常有以自下者．今子長八尺，乃為人僕御，然子之意自以為足，<lb/>妾是以求去也．」其後夫自抑損．晏子怪而問之，御以實對．晏子薦以為大夫．<ref type="note" target="#KX2a0001_hist_062-note30" n="〔一〕"/><lb/></p>
<p xml:id='SHIJI_ZHSJ_062-2136a-17'>太史公曰：吾讀管氏牧民､山高､乘馬､輕重､九府，<ref type="note" target="#KX2a0001_hist_062-note31" n="〔一〕"/>及晏子春秋，<ref type="note" target="#KX2a0001_hist_062-note32" n="〔二〕"/>詳哉其言之<lb/>也．既見其著書，欲觀其行事，故次其傳．至其書，世多有之，是以不論，論其軼事．<ref type="note" target="#KX2a0001_hist_062-note33" n="〔三〕"/><lb/></p>
<p xml:id='SHIJI_ZHSJ_062-2136a-18'>管仲世所謂賢臣，然孔子小之．豈以為周道衰微，桓公既賢，而不勉之至王，乃稱霸<lb/>哉？<ref type="note" target="#KX2a0001_hist_062-note34" n="〔一〕"/>語曰「將順其美，匡救其惡，故上下能相親也」．<ref type="note" target="#KX2a0001_hist_062-note35" n="〔二〕"/>豈管仲之謂乎？<lb/></p>
<p xml:id='SHIJI_ZHSJ_062-2136a-19'>方晏子伏莊公尸哭之，成禮然後去，<ref type="note" target="#KX2a0001_hist_062-note36" n="〔一〕"/>豈所謂「見義不為無勇」者邪？至其諫說，犯君<lb/>之顏，此所謂「進思盡忠，退思補過」者哉！假令晏子而在，余雖為之執鞭，所忻慕焉．<ref type="note" target="#KX2a0001_hist_062-note37" n="〔二〕"/><lb/><ref type="note" target="#KX2a0001_hist_062-note38" n="贊"/></p>
</div>
<div type="notes">
<note xml:id="KX2a0001_hist_062-note0"></note>
<note xml:id="KX2a0001_hist_062-note1">〔一〕索隱潁，水名．地理志潁水出陽城．漢有潁陽､臨潁二縣，今亦有潁上縣．正義韋昭云：「夷吾，姬姓之<lb/>後，管嚴之子敬仲也．」<lb/></note>
<note xml:id="KX2a0001_hist_062-note2">〔二〕索隱呂氏春秋：「管仲與鮑叔同賈南陽，及分財利，而管仲嘗欺鮑叔，多自取．鮑叔知其有母而貧，不以為貪也．」<lb/></note>
<note xml:id="KX2a0001_hist_062-note3">〔三〕正義齊世家云：「鮑叔牙曰：『君將治齊，則高傒與叔牙足矣．君且欲霸王，非管夷吾不可．夷吾所居國國重，<lb/>不可失也．』於是桓公從之．」韋昭云：「鮑叔，齊大夫，姒姓之後，鮑叔之子叔牙也．」<lb/></note>
<note xml:id="KX2a0001_hist_062-note4">〔四〕正義管子云：「相齊以九惠之教，一曰老，二曰慈，三曰孤，四曰疾，五曰獨，六曰病，七曰通，八曰賑，九曰絕也．」<lb/></note>
<note xml:id="KX2a0001_hist_062-note5">〔一〕正義音古．<lb/></note>
<note xml:id="KX2a0001_hist_062-note6">〔一〕索隱按：系本云「莊仲山產敬仲夷吾，夷吾產武子鳴，鳴產桓子啟方，啟方產成子孺，孺產莊子盧，盧產悼子其<lb/>夷，其夷產襄子武，武產景子耐涉，耐涉產微，凡十代」．系譜同．<lb/></note>
<note xml:id="KX2a0001_hist_062-note7">〔一〕正義國語云：「齊桓公使鮑叔為相，辭曰：『臣之不若夷吾者五：寬和惠民，不若也；治國家不失其柄，不若也；<lb/>忠惠可結於百姓，不若也；制禮義可法於四方，不若也；執枹鼓立於軍門，使百姓皆加勇，不若也．』」<lb/></note>
<note xml:id="KX2a0001_hist_062-note8">〔二〕正義齊國東濱海也．<lb/></note>
<note xml:id="KX2a0001_hist_062-note9">〔三〕索隱是夷吾著書所稱管子者，其書有此言，故略舉其要．<lb/></note>
<note xml:id="KX2a0001_hist_062-note10">〔四〕正義上之服御物有制度，則六親堅固也．六親謂外祖父母一，父母二，姊妹三，妻兄弟之子四，從母之子五，女<lb/>之子六也．王弼云「父､母､兄､弟､妻､子也」．<lb/></note>
<note xml:id="KX2a0001_hist_062-note11">〔五〕集解管子曰：「四維，一曰禮，二曰義，三曰廉，四曰恥．」<lb/></note>
<note xml:id="KX2a0001_hist_062-note12">〔六〕正義言為政令卑下鮮少，而百姓易作行也．<lb/></note>
<note xml:id="KX2a0001_hist_062-note13">〔一〕索隱輕重謂錢也．今管子有輕重篇．<lb/></note>
<note xml:id="KX2a0001_hist_062-note14">〔二〕正義輕重謂恥辱也，權衡謂得失也．有恥辱甚貴重之，有得失甚戒慎之．<lb/></note>
<note xml:id="KX2a0001_hist_062-note15">〔三〕索隱按：謂怒蕩舟之姬，歸而未絕，蔡人嫁之．<lb/></note>
<note xml:id="KX2a0001_hist_062-note16">〔四〕正義今齊州東阿也．<lb/></note>
<note xml:id="KX2a0001_hist_062-note17">〔五〕索隱沫音昧，亦音末．左傳作「曹劌」．正義沫，莫葛反．<lb/></note>
<note xml:id="KX2a0001_hist_062-note18">〔六〕正義以劫許之，歸魯侵地．<lb/></note>
<note xml:id="KX2a0001_hist_062-note19">〔七〕索隱老子曰「將欲取之，必固與之」，是知此為政之所寶也．<lb/></note>
<note xml:id="KX2a0001_hist_062-note20">〔一〕正義三歸，三姓女也．婦人謂嫁曰歸．<lb/></note>
<note xml:id="KX2a0001_hist_062-note21">〔二〕正義括地志云：「管仲冢在青州臨淄縣南二十一里牛山之阿．說苑云『齊桓公使管仲治國，管仲對曰：「賤不能<lb/>臨貴．」桓公以為上卿，而國不治，曰：「何故？」管仲對曰：「貧不能使富．」桓公賜之齊巿租，而國不治．桓公<lb/>曰：「何故？」對曰：「疏不能制近．」桓公立以為仲父，齊國大安，而遂霸天下．』孔子曰：『管仲之賢而不得此三<lb/>權者，亦不能使其君南面而稱伯．』」<lb/></note>
<note xml:id="KX2a0001_hist_062-note22">〔一〕集解劉向別錄曰：「萊者，今東萊地也．」索隱名嬰，平謚，仲字．父桓子名弱也．正義晏氏齊記云齊<lb/>城三百里有夷安，即晏平仲之邑．漢為夷安縣，屬高密國．應劭云故萊夷維邑．<lb/></note>
<note xml:id="KX2a0001_hist_062-note23">〔二〕索隱按：系家及系本靈公名環，莊公名光，景公名杵臼也．<lb/></note>
<note xml:id="KX2a0001_hist_062-note24">〔三〕正義謂己謙讓，非云功能．<lb/></note>
<note xml:id="KX2a0001_hist_062-note25">〔四〕正義行，下孟反．謂君不知己，增脩業行，畏責及也．<lb/></note>
<note xml:id="KX2a0001_hist_062-note26">〔五〕正義衡，秤也．謂國無道制秤量之，可行即行．<lb/></note>
<note xml:id="KX2a0001_hist_062-note27">〔一〕正義縲音力追反．縲，黑索也．紲，繫也．晏子春秋云：「晏子之晉，至中牟，覩獘冠反裘負薪，息於途側．晏<lb/>子問曰：『何者？』對曰：『我石父也．苟免飢凍，為人臣僕．』晏子解左驂贖之，載與俱歸．」按：與此文小異也．<lb/></note>
<note xml:id="KX2a0001_hist_062-note28">〔二〕正義戄，牀縛反．<lb/></note>
<note xml:id="KX2a0001_hist_062-note29">〔三〕索隱信讀曰申，古周禮皆然也．申於知己謂以彼知我而我志獲申．<lb/></note>
<note xml:id="KX2a0001_hist_062-note30">〔一〕集解皇覽曰：「晏子冢在臨菑城南淄水南桓公冢西北．」正義注皇覽云：「晏子冢在臨淄城南菑水南桓公冢<lb/>西北．」括地志云：「齊桓公墓在青州臨淄縣東南二十三里鼎足上．」又云：「齊晏嬰冢在齊子城北門外．晏子云<lb/>『吾生近市，死豈易吾志』．乃葬故宅後，人名曰清節里．」按：恐皇覽誤，乃管仲冢也．<lb/></note>
<note xml:id="KX2a0001_hist_062-note31">〔一〕集解劉向別錄曰：「九府書民閒無有．山高一名形勢．」索隱皆管氏所著書篇名也．按：九府，蓋錢之府<lb/>藏，其書論鑄錢之輕重，故云輕重九府．餘如別錄之說．正義七略云管子十八篇，在法家．<lb/></note>
<note xml:id="KX2a0001_hist_062-note32">〔二〕索隱按：嬰所著書名晏子春秋．今其書有七篇，故下云「其書世多有」也．正義七略云晏子春秋七篇，在<lb/>儒家．<lb/></note>
<note xml:id="KX2a0001_hist_062-note33">〔三〕正義軼音逸．<lb/></note>
<note xml:id="KX2a0001_hist_062-note34">〔一〕正義言管仲世所謂賢臣，孔子所以小之者，蓋以為周道衰，桓公賢主，管仲何不勸勉輔弼至於帝王，乃自稱霸<lb/>主哉？故孔子小之云．蓋為前疑夫子小管仲為此．<lb/></note>
<note xml:id="KX2a0001_hist_062-note35">〔二〕正義言管仲相齊，順百姓之美，匡救國家之惡，令君臣百姓相親者，是管之能也．<lb/></note>
<note xml:id="KX2a0001_hist_062-note36">〔一〕索隱按：左傳崔杼弒莊公，晏嬰入，枕莊公尸股而哭之，成禮而出，崔杼欲殺之是也．<lb/></note>
<note xml:id="KX2a0001_hist_062-note37">〔二〕索隱太史公之羨慕仰企平仲之行，假令晏生在世，己雖與之為僕隸，為之執鞭，亦所忻慕．其好賢樂善如此．<lb/>賢哉良史，可以示人臣之炯戒也．<lb/></note>
<note xml:id="KX2a0001_hist_062-note38">【索隱述贊】夷吾成霸，平仲稱賢．粟乃實廩，豆不掩肩．轉禍為福，危言獲全．孔賴左衽，史忻執鞭．<lb/>成禮而去，人望存焉．<lb/><lb/></note>
</div>
</div>