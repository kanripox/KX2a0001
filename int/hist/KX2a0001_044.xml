<div xmlns='http://www.tei-c.org/ns/1.0'  xml:id='KX2a0001_hist_044'>
<div><head>史記卷四十四<lb/></head>
<p xml:id='SHIJI_ZHSJ_044-1835a-2'>魏世家第十四<lb/></p>
<p xml:id='SHIJI_ZHSJ_044-1835a-3'>魏之先，畢公高之後也．畢公高與周同姓．<ref type="note" target="#KX2a0001_hist_044-note1" n="〔一〕"/>武王之伐紂，而高封於畢，<ref type="note" target="#KX2a0001_hist_044-note2" n="〔二〕"/>於是為畢<lb/>姓．其後絕封，為庶人，或在中國，或在夷狄．其苗裔曰畢萬，事晉獻公．<lb/></p>
<p xml:id='SHIJI_ZHSJ_044-1835a-4'>獻公之十六年，趙夙為御，畢萬為右，以伐霍､耿､魏，滅之．以耿封趙夙，以魏封畢<lb/>萬，<ref type="note" target="#KX2a0001_hist_044-note3" n="〔一〕"/>為大夫．卜偃曰：<ref type="note" target="#KX2a0001_hist_044-note4" n="〔二〕"/>「畢萬之後必大矣，萬，滿數也；魏，大名也．以是始賞，天開<lb/>之矣，天子曰兆民，諸侯曰萬民．今命之大，以從滿數，其必有衆．」初，畢萬卜事晉，遇屯<lb/>之比．辛廖占之，曰：「吉．屯固比入，吉孰大焉，其必蕃昌．」<lb/></p>
<p xml:id='SHIJI_ZHSJ_044-1836a-6'>畢萬封十一年，晉獻公卒，四子爭更立，晉亂．而畢萬之世彌大，從其國名為魏氏．生<lb/>武子．<ref type="note" target="#KX2a0001_hist_044-note5" n="〔一〕"/>魏武子以魏諸子事晉公子重耳．晉獻公之二十一年，武子從重耳出亡．十九年<lb/>反，重耳立為晉文公，而令魏武子襲魏氏之後封，列為大夫，治於魏．生悼子．<lb/></p>
<p xml:id='SHIJI_ZHSJ_044-1836a-7'>魏悼子徙治霍．<ref type="note" target="#KX2a0001_hist_044-note6" n="〔一〕"/>生魏絳．<ref type="note" target="#KX2a0001_hist_044-note7" n="〔二〕"/><lb/></p>
<p xml:id='SHIJI_ZHSJ_044-1836a-8'>魏絳事晉悼公．悼公三年，會諸侯．悼公弟楊干亂行，魏絳僇辱楊干．<ref type="note" target="#KX2a0001_hist_044-note8" n="〔一〕"/>悼公怒曰：<lb/>「合諸侯以為榮，今辱吾弟！」將誅魏絳．或說悼公，悼公止．卒任魏絳政，使和戎､翟，<lb/>戎､翟親附．悼公之十一年，曰：「自吾用魏絳，八年之中，九合諸侯，戎､翟和，子之力也．」<lb/>賜之樂，三讓，然後受之．徙治安邑．<ref type="note" target="#KX2a0001_hist_044-note9" n="〔二〕"/>魏絳卒，謚為昭子．<ref type="note" target="#KX2a0001_hist_044-note10" n="〔三〕"/>生魏嬴．嬴生魏獻子．<ref type="note" target="#KX2a0001_hist_044-note11" n="〔四〕"/><lb/></p>
<p xml:id='SHIJI_ZHSJ_044-1837a-10'>獻子事晉昭公．昭公卒而六卿彊，公室卑．<lb/></p>
<p xml:id='SHIJI_ZHSJ_044-1837a-11'>晉頃公之十二年，韓宣子老，魏獻子為國政．晉宗室祁氏､羊舌氏相惡，六卿誅之，盡<lb/>取其邑為十縣，六卿各令其子為之大夫．獻子與趙簡子､<ref type="note" target="#KX2a0001_hist_044-note12" n="〔一〕"/>中行文子､<ref type="note" target="#KX2a0001_hist_044-note13" n="〔二〕"/>范獻子<ref type="note" target="#KX2a0001_hist_044-note14" n="〔三〕"/>並為<lb/>晉卿．<lb/></p>
<p xml:id='SHIJI_ZHSJ_044-1837a-12'>其後十四歲而孔子相魯．後四歲，趙簡子以晉陽之亂也，而與韓､魏共攻范､中行氏．<lb/>魏獻子生魏侈．<ref type="note" target="#KX2a0001_hist_044-note15" n="〔一〕"/>魏侈與趙鞅共攻范､中行氏．<lb/></p>
<p xml:id='SHIJI_ZHSJ_044-1837a-13'>魏侈之孫曰魏桓子，<ref type="note" target="#KX2a0001_hist_044-note16" n="〔一〕"/>與韓康子､<ref type="note" target="#KX2a0001_hist_044-note17" n="〔二〕"/>趙襄子<ref type="note" target="#KX2a0001_hist_044-note18" n="〔三〕"/>共伐滅知伯，<ref type="note" target="#KX2a0001_hist_044-note19" n="〔四〕"/>分其地．<lb/></p>
<p xml:id='SHIJI_ZHSJ_044-1838a-15'>桓子之孫曰文侯都．<ref type="note" target="#KX2a0001_hist_044-note20" n="〔一〕"/>魏文侯元年，秦靈公之元年也．與韓武子､<ref type="note" target="#KX2a0001_hist_044-note21" n="〔二〕"/>趙桓子､周威王<lb/>同時．<lb/></p>
<p xml:id='SHIJI_ZHSJ_044-1838a-16'>六年，城少梁．十三年，使子擊圍繁､龐，出其民．十六年，伐秦，築臨晉元里．<lb/></p>
<p xml:id='SHIJI_ZHSJ_044-1838a-17'>十七年，伐中山，使子擊守之，趙倉唐傅之．子擊逢文侯之師田子方於朝歌，引車避，<lb/>下謁．田子方不為禮．子擊因問曰：「富貴者驕人乎？且貧賤者驕人乎？」子方曰：「亦貧<lb/>賤者驕人耳．夫諸侯而驕人則失其國，大夫而驕人則失其家．貧賤者，行不合，言不用，則<lb/>去之楚､越，若脫躧然，柰何其同之哉！」子擊不懌而去．西攻秦，至鄭而還，築雒陰､合<lb/>陽．<ref type="note" target="#KX2a0001_hist_044-note22" n="〔一〕"/><lb/></p>
<p xml:id='SHIJI_ZHSJ_044-1839a-19'>二十二年，魏､趙､韓列為諸侯．<lb/></p>
<p xml:id='SHIJI_ZHSJ_044-1839a-20'>二十四年，秦伐我，至陽狐．<ref type="note" target="#KX2a0001_hist_044-note23" n="〔一〕"/><lb/></p>
<p xml:id='SHIJI_ZHSJ_044-1839a-21'>二十五年，子擊生子罃．<ref type="note" target="#KX2a0001_hist_044-note24" n="〔一〕"/><lb/></p>
<p xml:id='SHIJI_ZHSJ_044-1839a-22'>文侯受子夏經藝，客段干木，過其閭，未嘗不軾也．<ref type="note" target="#KX2a0001_hist_044-note25" n="〔一〕"/>秦嘗欲伐魏，或曰：「魏君賢人是<lb/>禮，國人稱仁，上下和合，未可圖也．」文侯由此得譽於諸侯．<lb/></p>
<p xml:id='SHIJI_ZHSJ_044-1839a-23'>任西門豹守鄴，而河內<ref type="note" target="#KX2a0001_hist_044-note26" n="〔一〕"/>稱治．<lb/></p>
<p xml:id='SHIJI_ZHSJ_044-1840a-25'>魏文侯謂李克曰：「先生嘗教寡人曰『家貧則思良妻，國亂則思良相』．今所置非成則<lb/>璜，<ref type="note" target="#KX2a0001_hist_044-note27" n="〔一〕"/>二子何如？」李克對曰：「臣聞之，卑不謀尊，疏不謀戚．臣在闕門之外，不敢當命．」<lb/>文侯曰：「先生臨事勿讓．」李克曰：「君不察故也．居視其所親，富視其所與，達視其所舉，<lb/>窮視其所不為，貧視其所不取，五者足以定之矣，何待克哉！」文侯曰：「先生就舍，寡人之<lb/>相定矣．」李克趨而出，過翟璜之家．翟璜曰：「今者聞君召先生而卜相，果誰為之？」李<lb/>克曰：「魏成子為相矣．」翟璜忿然作色曰：「以耳目之所覩記，臣何負於魏成子？西河之<lb/>守，臣之所進也．君內以鄴為憂，臣進西門豹．君謀欲伐中山，臣進樂羊．中山以拔，無使<lb/>守之，臣進先生．君之子無傅，臣進屈侯鮒．臣何以負於魏成子！」李克曰：「且子之言克<lb/>於子之君者，豈將比周以求大官哉？君問而置相『非成則璜，二子何如』？克對曰：『君不<lb/>察故也．居視其所親，富視其所與，達視其所舉，窮視其所不為，貧視其所不取，五者足以<lb/>定之矣，何待克哉！』是以知魏成子之為相也．且子安得與魏成子比乎？魏成子以食祿<lb/>千鍾，什九在外，什一在內，是以東得卜子夏､田子方､段干木．此三人者，君皆師之．子之<lb/>所進五人者，君皆臣之．子惡得與魏成子比也？」翟璜逡巡再拜曰：「璜，鄙人也，失對，願<lb/>卒為弟子．」<lb/></p>
<p xml:id='SHIJI_ZHSJ_044-1841a-27'>二十六年，虢山崩，壅河．<ref type="note" target="#KX2a0001_hist_044-note28" n="〔一〕"/><lb/></p>
<p xml:id='SHIJI_ZHSJ_044-1841a-28'>三十二年，伐鄭．城酸棗．敗秦于注．<ref type="note" target="#KX2a0001_hist_044-note29" n="〔一〕"/>三十五年，齊伐取我襄陵．<ref type="note" target="#KX2a0001_hist_044-note30" n="〔二〕"/>三十六年，秦<lb/>侵我陰晉．<ref type="note" target="#KX2a0001_hist_044-note31" n="〔三〕"/><lb/></p>
<p xml:id='SHIJI_ZHSJ_044-1841a-29'>三十八年，伐秦，敗我武下，得其將識．<ref type="note" target="#KX2a0001_hist_044-note32" n="〔一〕"/>是歲，文侯卒，<ref type="note" target="#KX2a0001_hist_044-note33" n="〔二〕"/>子擊立，是為武侯．<lb/></p>
<p xml:id='SHIJI_ZHSJ_044-1841a-30'>魏武侯元年，趙敬侯初立，<ref type="note" target="#KX2a0001_hist_044-note34" n="〔一〕"/>公子朔為亂，不勝，奔魏，與魏襲邯鄲，魏敗而去．<lb/></p>
<p xml:id='SHIJI_ZHSJ_044-1842a-32'>二年，城安邑、王垣．<ref type="note" target="#KX2a0001_hist_044-note35" n="〔一〕"/><lb/></p>
<p xml:id='SHIJI_ZHSJ_044-1842a-33'>七年，伐齊，至桑丘．<ref type="note" target="#KX2a0001_hist_044-note36" n="〔一〕"/>九年，翟敗我于澮．<ref type="note" target="#KX2a0001_hist_044-note37" n="〔二〕"/>使吳起伐齊，至靈丘．<ref type="note" target="#KX2a0001_hist_044-note38" n="〔三〕"/>齊威王初<lb/>立．<ref type="note" target="#KX2a0001_hist_044-note39" n="〔四〕"/><lb/></p>
<p xml:id='SHIJI_ZHSJ_044-1842a-34'>十一年，與韓、趙三分晉地，滅其後．<lb/></p>
<p xml:id='SHIJI_ZHSJ_044-1842a-35'>十三年，秦獻公縣櫟陽．十五年，敗趙北藺．<ref type="note" target="#KX2a0001_hist_044-note40" n="〔一〕"/><lb/></p>
<p xml:id='SHIJI_ZHSJ_044-1842a-36'>十六年，伐楚，取魯陽．<ref type="note" target="#KX2a0001_hist_044-note41" n="〔一〕"/>武侯卒，<ref type="note" target="#KX2a0001_hist_044-note42" n="〔二〕"/>子罃立，是為惠王．<lb/></p>
<p xml:id='SHIJI_ZHSJ_044-1843a-38'>惠王元年，初，武侯卒也，子罃與公中緩<ref type="note" target="#KX2a0001_hist_044-note43" n="〔一〕"/>爭為太子．公孫頎<ref type="note" target="#KX2a0001_hist_044-note44" n="〔二〕"/>自宋入趙，自趙入<lb/>韓，謂韓懿侯<ref type="note" target="#KX2a0001_hist_044-note45" n="〔三〕"/>曰：「魏罃與公中緩爭為太子，<ref type="note" target="#KX2a0001_hist_044-note46" n="〔四〕"/>君亦聞之乎？今魏罃得王錯，<ref type="note" target="#KX2a0001_hist_044-note47" n="〔五〕"/>挾上<lb/>黨，固半國也．因而除之，<ref type="note" target="#KX2a0001_hist_044-note48" n="〔六〕"/>破魏必矣，不可失也．」懿侯說，乃與趙成侯<ref type="note" target="#KX2a0001_hist_044-note49" n="〔七〕"/>合軍并兵以<lb/>伐魏，戰于濁澤，<ref type="note" target="#KX2a0001_hist_044-note50" n="〔八〕"/>魏氏大敗，魏君圍．趙謂韓曰：「除魏君，立公中緩，割地而退，我且利．」<lb/>韓曰：「不可．殺魏君，人必曰暴；割地而退，人必曰貪．不如兩分之．魏分為兩，不彊於<lb/>宋､衞，則我終無魏之患矣．」趙不聽．韓不說，以其少卒夜去．惠王之所以身不死，國不分<lb/>者，二家謀不和也．若從一家之謀，則魏必分矣．故曰「君終無適子，其國可破也」．<ref type="note" target="#KX2a0001_hist_044-note51" n="〔九〕"/><lb/></p>
<p xml:id='SHIJI_ZHSJ_044-1844a-40'>二年，魏敗韓于馬陵，敗趙于懷．三年，齊敗我觀．<ref type="note" target="#KX2a0001_hist_044-note52" n="〔一〕"/>五年，與韓會宅陽．<ref type="note" target="#KX2a0001_hist_044-note53" n="〔二〕"/>城武堵．<lb/>為秦所敗．<ref type="note" target="#KX2a0001_hist_044-note54" n="〔三〕"/>六年，伐取宋儀臺．<ref type="note" target="#KX2a0001_hist_044-note55" n="〔四〕"/>九年，伐敗韓于澮．與秦戰少梁，虜我將公孫痤，<ref type="note" target="#KX2a0001_hist_044-note56" n="〔五〕"/><lb/>取龐．秦獻公卒，子孝公立．<lb/></p>
<p xml:id='SHIJI_ZHSJ_044-1844a-41'>十年，伐取趙皮牢．彗星見．十二年，星晝墜，有聲．<lb/></p>
<p xml:id='SHIJI_ZHSJ_044-1844a-42'>十四年，與趙會鄗．十五年，魯、衞、宋、鄭君來朝．<ref type="note" target="#KX2a0001_hist_044-note57" n="〔一〕"/>十六年，與秦孝公會（(社)）【杜】平．<lb/>侵宋黃池，宋復取之．<lb/></p>
<p xml:id='SHIJI_ZHSJ_044-1845a-44'>十七年，與秦戰元里，秦取我少梁．圍趙邯鄲．十八年，拔邯鄲．趙請救于齊，齊使田<lb/>忌、孫臏救趙，敗魏桂陵．<lb/></p>
<p xml:id='SHIJI_ZHSJ_044-1845a-45'>十九年，諸侯圍我襄陵．築長城，塞固陽．<ref type="note" target="#KX2a0001_hist_044-note58" n="〔一〕"/><lb/></p>
<p xml:id='SHIJI_ZHSJ_044-1845a-46'>二十年，歸趙邯鄲，與盟漳水上．<ref type="note" target="#KX2a0001_hist_044-note59" n="〔一〕"/>二十一年，與秦會彤．趙成侯卒．<ref type="note" target="#KX2a0001_hist_044-note60" n="〔二〕"/>二十八年，齊<lb/>威王卒．中山君相魏．<ref type="note" target="#KX2a0001_hist_044-note61" n="〔三〕"/><lb/></p>
<p xml:id='SHIJI_ZHSJ_044-1845a-47'>三十年，魏伐趙，<ref type="note" target="#KX2a0001_hist_044-note62" n="〔一〕"/>趙告急齊．齊宣王用孫子計，救趙擊魏．魏遂大興師，使龐涓將，<lb/>而令太子申為上將軍．過外黃，外黃徐子<ref type="note" target="#KX2a0001_hist_044-note63" n="〔二〕"/>謂太子曰：「臣有百戰百勝之術．」太子曰：<lb/>「可得聞乎？」客曰：「固願效之．」曰：「太子自將攻齊，大勝并莒，<ref type="note" target="#KX2a0001_hist_044-note64" n="〔三〕"/>則富不過有魏，貴不<lb/>益為王．若戰不勝齊，則萬世無魏矣．此臣之百戰百勝之術也．」太子曰：「諾，請必從公<lb/>之言而還矣．」客曰：「太子雖欲還，不得矣．彼勸太子戰攻，欲啜汁者衆．<ref type="note" target="#KX2a0001_hist_044-note65" n="〔四〕"/>太子雖欲還，<lb/>恐不得矣．」太子因欲還，其御曰：「將出而還，與北同．」太子果與齊人戰，敗於馬陵．<ref type="note" target="#KX2a0001_hist_044-note66" n="〔五〕"/><lb/>齊虜魏太子申，殺將軍涓，軍遂大破．<lb/></p>
<p xml:id='SHIJI_ZHSJ_044-1847a-50'>三十一年，秦、趙、齊共伐我，<ref type="note" target="#KX2a0001_hist_044-note67" n="〔一〕"/>秦將商君詐我將軍公子卬而襲奪其軍，破之．秦用商<lb/>君，東地至河，而齊、趙數破我，安邑近秦，於是徙治大梁．<ref type="note" target="#KX2a0001_hist_044-note68" n="〔二〕"/>以公子赫為太子．<lb/></p>
<p xml:id='SHIJI_ZHSJ_044-1847a-51'>三十三年，秦孝公卒，商君亡秦歸魏，魏怒，不入．三十五年，與齊宣王會平阿南．<ref type="note" target="#KX2a0001_hist_044-note69" n="〔一〕"/><lb/></p>
<p xml:id='SHIJI_ZHSJ_044-1847a-52'>惠王數被於軍旅，卑禮厚幣以招賢者．鄒衍、淳于髡、孟軻皆至梁．梁惠王曰：「寡人<lb/>不佞，兵三折於外，太子虜，上將死，國以空虛，以羞先君宗廟社稷，寡人甚醜之，叟不遠千<lb/>里，<ref type="note" target="#KX2a0001_hist_044-note70" n="〔一〕"/>辱幸至獘邑之廷，將何利吾國？」孟軻曰：「君不可以言利若是．夫君欲利則大<lb/>夫欲利，大夫欲利則庶人欲利，上下爭利，國則危矣．為人君，仁義而已矣，何以利為！」<lb/></p>
<p xml:id='SHIJI_ZHSJ_044-1848a-54'>三十六年，復與齊王會甄．是歲，惠王卒，<ref type="note" target="#KX2a0001_hist_044-note71" n="〔一〕"/>子襄王立．<ref type="note" target="#KX2a0001_hist_044-note72" n="〔二〕"/><lb/></p>
<p xml:id='SHIJI_ZHSJ_044-1848a-55'>襄王元年，與諸侯會徐州，<ref type="note" target="#KX2a0001_hist_044-note73" n="〔一〕"/>相王也．追尊父惠王為王．<ref type="note" target="#KX2a0001_hist_044-note74" n="〔二〕"/><lb/></p>
<p xml:id='SHIJI_ZHSJ_044-1848a-56'>五年，秦敗我龍賈軍四萬五千于雕陰，<ref type="note" target="#KX2a0001_hist_044-note75" n="〔一〕"/>圍我焦、曲沃．<ref type="note" target="#KX2a0001_hist_044-note76" n="〔二〕"/>予秦河西之地．<ref type="note" target="#KX2a0001_hist_044-note77" n="〔三〕"/><lb/></p>
<p xml:id='SHIJI_ZHSJ_044-1848a-57'>六年，與秦會應．<ref type="note" target="#KX2a0001_hist_044-note78" n="〔一〕"/>秦取我汾陰、皮氏、焦．<ref type="note" target="#KX2a0001_hist_044-note79" n="〔二〕"/>魏伐楚，敗之陘山．<ref type="note" target="#KX2a0001_hist_044-note80" n="〔三〕"/>七年，魏盡入上<lb/>郡于秦．<ref type="note" target="#KX2a0001_hist_044-note81" n="〔四〕"/>秦降我蒲陽．<ref type="note" target="#KX2a0001_hist_044-note82" n="〔五〕"/>八年，秦歸我焦、曲沃．<lb/></p>
<p xml:id='SHIJI_ZHSJ_044-1849a-59'>十二年，楚敗我襄陵．諸侯執政與秦相張儀會齧桑．<ref type="note" target="#KX2a0001_hist_044-note83" n="〔一〕"/>十三年，張儀相魏．魏有女子<lb/>化為丈夫．秦取我曲沃、平周．<ref type="note" target="#KX2a0001_hist_044-note84" n="〔二〕"/><lb/></p>
<p xml:id='SHIJI_ZHSJ_044-1849a-60'>十六年，襄王卒，子哀王立．<ref type="note" target="#KX2a0001_hist_044-note85" n="〔一〕"/>張儀復歸秦．<lb/><lb/></p>
<p xml:id='SHIJI_ZHSJ_044-1850a-62'>哀王元年，五國共攻秦，<ref type="note" target="#KX2a0001_hist_044-note86" n="〔一〕"/>不勝而去．<lb/></p>
<p xml:id='SHIJI_ZHSJ_044-1850a-63'>二年，齊敗我觀津．<ref type="note" target="#KX2a0001_hist_044-note87" n="〔一〕"/>五年，秦使樗里子<ref type="note" target="#KX2a0001_hist_044-note88" n="〔二〕"/>伐取我曲沃，走犀首<ref type="note" target="#KX2a0001_hist_044-note89" n="〔三〕"/>岸門．<ref type="note" target="#KX2a0001_hist_044-note90" n="〔四〕"/>六年，<lb/>秦（(求)）【來】立公子政<ref type="note" target="#KX2a0001_hist_044-note91" n="〔五〕"/>為太子．與秦會臨晉．七年，攻齊．<ref type="note" target="#KX2a0001_hist_044-note92" n="〔六〕"/>與秦伐燕．<lb/></p>
<p xml:id='SHIJI_ZHSJ_044-1850a-64'>八年，伐衞，拔列城二．<ref type="note" target="#KX2a0001_hist_044-note93" n="〔一〕"/>衞君患之．如耳<ref type="note" target="#KX2a0001_hist_044-note94" n="〔二〕"/>見衞君曰：「請罷魏兵，免成陵君可<lb/>乎？」衞君曰：「先生果能，孤請世世以衞事先生．」如耳見成陵君曰：「昔者魏伐趙，斷羊<lb/>腸，拔閼與，<ref type="note" target="#KX2a0001_hist_044-note95" n="〔二〕"/>約斬趙，趙分而為二，所以不亡者，魏為從主也．今衞已迫亡，將西請事於<lb/>秦．與其以秦醳衞，不如以魏醳衞，<ref type="note" target="#KX2a0001_hist_044-note96" n="〔四〕"/>衞之德魏必終無窮．」成陵君曰：「諾．」如耳見魏<lb/>王曰：「臣有謁於衞．衞故周室之別也，其稱小國，多寶器．今國迫於難而寶器不出者，其<lb/>心以為攻衞醳衞不以王為主，故寶器雖出必不入於王也．臣竊料之，先言醳衞者必受衞者<lb/>也．」如耳出，成陵君入，以其言見魏王．魏王聽其說，罷其兵，免成陵君，終身不見．<lb/></p>
<p xml:id='SHIJI_ZHSJ_044-1851a-66'>九年，與秦王會臨晉．張儀、魏章<ref type="note" target="#KX2a0001_hist_044-note97" n="〔一〕"/>皆歸于魏．魏相田需死，楚害張儀、犀首、薛<lb/>公．<ref type="note" target="#KX2a0001_hist_044-note98" n="〔二〕"/>楚相昭魚<ref type="note" target="#KX2a0001_hist_044-note99" n="〔三〕"/>謂蘇代曰：「田需死，吾恐張儀、犀首、薛公有一人相魏者也．」代曰：<lb/>「然相者欲誰而君便之？」昭魚曰：「吾欲太子之自相也．」代曰：「請為君北，必相之．」<lb/>昭魚曰：「柰何？」對曰：「君其為梁王，代請說君．」昭魚曰：「柰何？」對曰：「代也從楚來，<lb/>昭魚甚憂，曰：『田需死，吾恐張儀、犀首、薛公有一人相魏者也．』<ref type="note" target="#KX2a0001_hist_044-note100" n="〔四〕"/>代曰：『梁王，長主也，必<lb/>不相張儀．張儀相，必右秦而左魏．犀首相，必右韓而左魏．薛公相，必右齊而左魏．梁<lb/>王，長主也，必不便也．』王曰：『然則寡人孰相？』代曰：『莫若太子之自相．太子之自相，<lb/>是三人者皆以太子為非常相也，皆將務以其國事魏，欲得丞相璽也．以魏之彊，而三萬乘<lb/>之國輔之，魏必安矣．故曰莫若太子之自相也．』」遂北見梁王，以此告之．太子果相魏．<lb/></p>
<p xml:id='SHIJI_ZHSJ_044-1852a-68'>十年，張儀死．十一年，與秦武王會應．十二年，太子朝於秦．秦來伐我皮氏，未拔而<lb/>解．十四年，秦來歸武王后．十六年，秦拔我蒲反、陽晉、封陵．<ref type="note" target="#KX2a0001_hist_044-note101" n="〔一〕"/>十七年，與秦會臨晉．<lb/>秦予我蒲反．十八年，與秦伐楚．<ref type="note" target="#KX2a0001_hist_044-note102" n="〔二〕"/>二十一年，與齊、韓共敗秦軍函谷．<ref type="note" target="#KX2a0001_hist_044-note103" n="〔三〕"/><lb/></p>
<p xml:id='SHIJI_ZHSJ_044-1852a-69'>二十三年，秦復予我河外及封陵為和．哀王卒，<ref type="note" target="#KX2a0001_hist_044-note104" n="〔一〕"/>子昭王立．<ref type="note" target="#KX2a0001_hist_044-note105" n="〔二〕"/><lb/></p>
<p xml:id='SHIJI_ZHSJ_044-1853a-71'>昭王元年，秦拔我襄城．二年，與秦戰，我不利．三年，佐韓攻秦，秦將白起敗我軍伊<lb/>闕二十四萬．六年，予秦河東地方四百里．芒卯以詐重．<ref type="note" target="#KX2a0001_hist_044-note106" n="〔一〕"/>七年，秦拔我城大小六十一．<lb/>八年，秦昭王為西帝，齊湣王為東帝，月餘，皆復稱王歸帝．九年，秦拔我新垣、曲陽之<lb/>城．<ref type="note" target="#KX2a0001_hist_044-note107" n="〔二〕"/><lb/></p>
<p xml:id='SHIJI_ZHSJ_044-1853a-72'>十年，齊滅宋，宋王死我溫．十二年，與秦、趙、韓、燕共伐齊，敗之濟西，湣王出亡．燕<lb/>獨入臨菑．與秦王會西周．<ref type="note" target="#KX2a0001_hist_044-note108" n="〔一〕"/><lb/></p>
<p xml:id='SHIJI_ZHSJ_044-1853a-73'>十三年，秦拔我安城．<ref type="note" target="#KX2a0001_hist_044-note109" n="〔一〕"/>兵到大梁，去．<ref type="note" target="#KX2a0001_hist_044-note110" n="〔二〕"/>十八年，秦拔郢，楚王徙陳．<lb/></p>
<p xml:id='SHIJI_ZHSJ_044-1853a-74'>十九年，昭王卒，子安釐王立．<ref type="note" target="#KX2a0001_hist_044-note111" n="〔一〕"/><lb/></p>
<p xml:id='SHIJI_ZHSJ_044-1854a-76'>安釐王元年，秦拔我兩城．二年，又拔我二城，軍大梁下，韓來救，予秦溫以和．三年，<lb/>秦拔我四城，斬首四萬．四年，秦破我及韓、趙，殺十五萬人，走我將芒卯．魏將段干子請<lb/>予秦南陽<ref type="note" target="#KX2a0001_hist_044-note112" n="〔一〕"/>以和．蘇代謂魏王曰：「欲璽者段干子也，欲地者秦也．今王使欲地者制璽，<lb/>使欲璽者制地，魏氏地不盡則不知已．且夫以地事秦，譬猶抱薪救火，薪不盡，火不滅．」<lb/>王曰：「是則然也．雖然，事始已行，不可更矣．」對曰：「王獨不見夫博之所以貴梟者，便則<lb/>食，不便則止矣．今王曰『事始已行，不可更』，是何王之用智不如用梟也？」<ref type="note" target="#KX2a0001_hist_044-note113" n="〔二〕"/><lb/></p>
<p xml:id='SHIJI_ZHSJ_044-1854a-77'>九年，秦拔我懷．十年，秦太子外質於魏死．十一年，秦拔我郪丘．<ref type="note" target="#KX2a0001_hist_044-note114" n="〔一〕"/><lb/></p>
<p xml:id='SHIJI_ZHSJ_044-1854a-78'>秦昭王謂左右曰：「今時韓、魏與始孰彊？」對曰：「不如始彊．」王曰：「今時如耳、魏<lb/>齊與孟嘗、芒卯孰賢？」對曰：「不如．」王曰：「以孟嘗、芒卯之賢，率彊韓、魏以攻秦，猶無<lb/>柰寡人何也．今以無能之如耳、魏齊而率弱韓、魏以伐秦，其無柰寡人何亦明矣．」左右皆<lb/>曰：「甚然．」中旗馮琴<ref type="note" target="#KX2a0001_hist_044-note115" n="〔一〕"/>而對曰：「王之料天下過矣．當晉六卿之時，知氏最彊，滅范、中<lb/>行，又率韓、魏之兵以圍趙襄子於晉陽，決晉水以灌晉陽之城，<ref type="note" target="#KX2a0001_hist_044-note116" n="〔二〕"/>不湛者三版．知伯行水，<lb/>魏桓子御，韓康子為參乘．知伯曰：『吾始不知水之可以亡人之國也，乃今知之．』汾水可以<lb/>灌安邑，<ref type="note" target="#KX2a0001_hist_044-note117" n="〔三〕"/>絳水可以灌平陽．<ref type="note" target="#KX2a0001_hist_044-note118" n="〔四〕"/>魏桓子肘韓康子，韓康子履魏桓子，肘足接於車上，而知<lb/>氏地分，身死國亡，為天下笑．今秦兵雖彊，不能過知氏；韓、魏雖弱，尚賢其在晉陽之下<lb/>也．此方其用肘足之時也，願王之勿易也！」<ref type="note" target="#KX2a0001_hist_044-note119" n="〔五〕"/>於是秦王恐．<lb/></p>
<p xml:id='SHIJI_ZHSJ_044-1855a-80'>齊、楚相約而攻魏，魏使人求救於秦，冠蓋相望也，而秦救不至．魏人有唐雎<ref type="note" target="#KX2a0001_hist_044-note120" n="〔一〕"/>者，<lb/>年九十餘矣，謂魏王曰：「老臣請西說秦王，令兵先臣出．」魏王再拜，遂約車而遣之．唐雎<lb/>到，入見秦王．秦王曰：「丈人芒然乃遠至此，甚苦矣！夫魏之來求救數矣，寡人知魏之急<lb/>已．」唐雎對曰：「大王已知魏之急而救不發者，臣竊以為用策之臣無任矣．夫魏，一萬乘<lb/>之國也，然所以西面而事秦，稱東藩，受冠帶，祠春秋者，以秦之彊足以為與也．<ref type="note" target="#KX2a0001_hist_044-note121" n="〔二〕"/>今齊、楚<lb/>之兵已合於魏郊矣，而秦救不發，亦將賴其未急也．使之大急，彼且割地而約從，王尚何救<lb/>焉？必待其急而救之，是失一東藩之魏而彊二敵之齊、楚，則王何利焉？」於是秦昭王遽<lb/>為發兵救魏．魏氏復定．<lb/></p>
<p xml:id='SHIJI_ZHSJ_044-1856a-82'>趙使人謂魏王曰：「為我殺范痤，吾請獻七十里之地．」魏王曰：「諾．」使吏捕之，圍而<lb/>未殺．痤因上屋騎危，<ref type="note" target="#KX2a0001_hist_044-note122" n="〔一〕"/>謂使者曰：「與其以死痤市，不如以生痤市．有如痤死，趙不予王<lb/>地，則王將柰何？故不若與先定割地，然後殺痤．」魏王曰：「善．」痤因上書信陵君曰：<lb/>「痤，故魏之免相也，趙以地殺痤而魏王聽之，有如彊秦亦將襲趙之欲，則君且柰何？」信<lb/>陵君言於王而出之．<lb/><lb/></p>
<p xml:id='SHIJI_ZHSJ_044-1857a-84'>魏王以秦救之故，欲親秦而伐韓，以求故地．𣰋忌謂魏王曰：<lb/></p>
<p xml:id='SHIJI_ZHSJ_044-1857a-85'>兄弟，若禽獸耳，此天下之所識也，非有所施厚積德也．故太后母也，而以憂死；穰<lb/></p>
<p xml:id='SHIJI_ZHSJ_044-1857a-86'>侯舅也，功莫大焉，而竟逐之；兩弟無罪，而再奪之國．此於親戚若此，而況於仇讎之<lb/></p>
<p xml:id='SHIJI_ZHSJ_044-1857a-87'>國乎？今王與秦共伐韓而益近秦患，臣甚惑之．而王不識則不明，羣臣莫以聞則不忠．<lb/></p>
<p xml:id='SHIJI_ZHSJ_044-1857a-88'>有鄭地，與大梁鄴，<ref type="note" target="#KX2a0001_hist_044-note123" n="〔一〕"/>王以為安乎？王欲得故地，今負彊秦之親，王以為利乎？<lb/></p>
<p xml:id='SHIJI_ZHSJ_044-1857a-89'>矣．是何也？夫越山踰河，絕韓上黨而攻彊趙，是復閼與之事，<ref type="note" target="#KX2a0001_hist_044-note124" n="〔一〕"/>秦必不為也．若道<lb/></p>
<p xml:id='SHIJI_ZHSJ_044-1857a-90'>河內，倍鄴、朝歌，絕漳滏水，與趙兵決於邯鄲之郊，是知伯之禍也，秦又不敢．伐楚，<lb/></p>
<p xml:id='SHIJI_ZHSJ_044-1857a-91'>道涉谷，<ref type="note" target="#KX2a0001_hist_044-note125" n="〔二〕"/>行三千里．<ref type="note" target="#KX2a0001_hist_044-note126" n="〔三〕"/>而攻冥之塞，<ref type="note" target="#KX2a0001_hist_044-note127" n="〔四〕"/>所行甚遠，所攻甚難，<ref type="note" target="#KX2a0001_hist_044-note128" n="〔五〕"/>秦又不為也．<lb/></p>
<p xml:id='SHIJI_ZHSJ_044-1857a-92'>若道河外，倍大梁，<ref type="note" target="#KX2a0001_hist_044-note129" n="〔六〕"/>右（(蔡左)）【上蔡】、召陵，<ref type="note" target="#KX2a0001_hist_044-note130" n="〔七〕"/>與楚兵決於陳郊，秦又不敢．故曰秦<lb/></p>
<p xml:id='SHIJI_ZHSJ_044-1857a-93'>必不伐楚與趙矣，又不攻衞與齊矣．<ref type="note" target="#KX2a0001_hist_044-note131" n="〔八〕"/><lb/></p>
<p xml:id='SHIJI_ZHSJ_044-1858a-95'>以臨河內，河內共、汲<ref type="note" target="#KX2a0001_hist_044-note132" n="〔五〕"/>必危；有鄭地，<ref type="note" target="#KX2a0001_hist_044-note133" n="〔六〕"/>得垣雍，<ref type="note" target="#KX2a0001_hist_044-note134" n="〔七〕"/>決熒澤水灌大梁，大梁必亡．<lb/></p>
<p xml:id='SHIJI_ZHSJ_044-1858a-96'>王之使者出過而惡安陵氏於秦，<ref type="note" target="#KX2a0001_hist_044-note135" n="〔八〕"/>秦之欲誅之久矣．秦葉陽、昆陽與舞陽鄰，<ref type="note" target="#KX2a0001_hist_044-note136" n="〔九〕"/>聽<lb/></p>
<p xml:id='SHIJI_ZHSJ_044-1858a-97'>使<ref type="note" target="#KX2a0001_hist_044-note137" n="〔一０〕"/>者之惡之，隨安陵氏而亡之，<ref type="note" target="#KX2a0001_hist_044-note138" n="〔一一〕"/>繞舞陽之北，以東臨許，南國必危，<ref type="note" target="#KX2a0001_hist_044-note139" n="〔一二〕"/>國無害<lb/></p>
<p xml:id='SHIJI_ZHSJ_044-1859a-99'>（(已)）【乎】？<lb/></p>
<p xml:id='SHIJI_ZHSJ_044-1860a-101'>梁千里，<ref type="note" target="#KX2a0001_hist_044-note140" n="〔一〕"/>有河山以闌之，有周韓以閒之．從林鄉軍<ref type="note" target="#KX2a0001_hist_044-note141" n="〔二〕"/>以至于今，秦七攻魏，五入囿<lb/></p>
<p xml:id='SHIJI_ZHSJ_044-1860a-102'>中，<ref type="note" target="#KX2a0001_hist_044-note142" n="〔三〕"/>邊城盡拔，文臺墮，<ref type="note" target="#KX2a0001_hist_044-note143" n="〔四〕"/>垂都焚，<ref type="note" target="#KX2a0001_hist_044-note144" n="〔五〕"/>林木伐，麋鹿盡，而國繼以圍．又長驅梁北，<lb/></p>
<p xml:id='SHIJI_ZHSJ_044-1860a-103'>東至陶衞之郊，<ref type="note" target="#KX2a0001_hist_044-note145" n="〔六〕"/>北至平監．<ref type="note" target="#KX2a0001_hist_044-note146" n="〔七〕"/>所亡於秦者，山南山北，<ref type="note" target="#KX2a0001_hist_044-note147" n="〔八〕"/>河外河內，<ref type="note" target="#KX2a0001_hist_044-note148" n="〔九〕"/>大縣數<lb/></p>
<p xml:id='SHIJI_ZHSJ_044-1860a-104'>十，<ref type="note" target="#KX2a0001_hist_044-note149" n="〔一０〕"/>名都數百．<ref type="note" target="#KX2a0001_hist_044-note150" n="〔一一〕"/>秦乃在河西晉，去梁千里，而禍若是矣，又況於使秦無韓，有鄭<lb/></p>
<p xml:id='SHIJI_ZHSJ_044-1860a-105'>地，無河山而闌之，無周韓而閒之，去大梁百里，禍必由此矣．<lb/></p>
<p xml:id='SHIJI_ZHSJ_044-1861a-107'>識亡不聽，<ref type="note" target="#KX2a0001_hist_044-note151" n="〔三〕"/>投質於趙，請為天下鴈行頓刃，楚、趙必集兵，皆識秦之欲無窮也，非盡<lb/></p>
<p xml:id='SHIJI_ZHSJ_044-1861a-108'>亡天下之國而臣海內，必不休矣．是故臣願以從事王，<ref type="note" target="#KX2a0001_hist_044-note152" n="〔四〕"/>王速受楚趙之約，（(趙)）【而】<lb/></p>
<p xml:id='SHIJI_ZHSJ_044-1861a-109'>挾韓之質<ref type="note" target="#KX2a0001_hist_044-note153" n="〔五〕"/>以存韓，而求故地，韓必效之．<ref type="note" target="#KX2a0001_hist_044-note154" n="〔六〕"/>此士民不勞而故地得，其功多於與秦<lb/></p>
<p xml:id='SHIJI_ZHSJ_044-1861a-110'>共伐韓，而又與彊秦鄰之禍也．<lb/></p>
<p xml:id='SHIJI_ZHSJ_044-1862a-112'>入賦之，是魏重質韓以其上黨也．今有其賦，足以富國．韓必德魏愛魏重魏畏魏，韓必<lb/></p>
<p xml:id='SHIJI_ZHSJ_044-1862a-113'>不敢反魏，是韓則魏之縣也．魏得韓以為縣，衞､大梁､河外必安矣．今不存韓，二周､<lb/></p>
<p xml:id='SHIJI_ZHSJ_044-1862a-114'>安陵必危，楚､趙大破，衞､齊甚畏，天下西鄉而馳秦入朝而為臣不久矣．<lb/></p>
<p xml:id='SHIJI_ZHSJ_044-1862a-115'>二十年，秦圍邯鄲，信陵君無忌矯奪將軍晉鄙兵以救趙，<ref type="note" target="#KX2a0001_hist_044-note155" n="〔一〕"/>趙得全．無忌因留趙．二<lb/>十六年，秦昭王卒．<lb/></p>
<p xml:id='SHIJI_ZHSJ_044-1863a-117'>三十年，無忌歸魏，率五國兵攻秦，敗之河外，走蒙驁．魏太子增質於秦，秦怒，欲囚魏<lb/>太子增．或為增謂秦王<ref type="note" target="#KX2a0001_hist_044-note156" n="〔一〕"/>曰：「公孫喜<ref type="note" target="#KX2a0001_hist_044-note157" n="〔二〕"/>固謂魏相曰『請以魏疾擊秦，秦王怒，必囚增．<lb/>魏王又怒，擊秦，秦必傷』．今王囚增，是喜之計中也．故不若貴增而合魏，以疑之於齊､<lb/>韓．」秦乃止增．<lb/></p>
<p xml:id='SHIJI_ZHSJ_044-1863a-118'>三十一年，秦王政初立．<lb/></p>
<p xml:id='SHIJI_ZHSJ_044-1863a-119'>三十四年，安釐王卒，太子增立，是為景湣王．<ref type="note" target="#KX2a0001_hist_044-note158" n="〔一〕"/>信陵君無忌卒．<lb/></p>
<p xml:id='SHIJI_ZHSJ_044-1863a-120'>景湣王元年，秦拔我二十城，以為秦東郡．二年，秦拔我朝歌．衞徙野王．<ref type="note" target="#KX2a0001_hist_044-note159" n="〔一〕"/>三年，秦<lb/>拔我汲．五年，秦拔我垣､蒲陽､衍．<ref type="note" target="#KX2a0001_hist_044-note160" n="〔二〕"/>十五年，景湣王卒，子王假立．<lb/></p>
<p xml:id='SHIJI_ZHSJ_044-1864a-122'>王假元年，燕太子丹使荊軻刺秦王，秦王覺之．<ref type="note" target="#KX2a0001_hist_044-note161" n="〔一〕"/><lb/></p>
<p xml:id='SHIJI_ZHSJ_044-1864a-123'>三年，秦灌大梁，虜王假，<ref type="note" target="#KX2a0001_hist_044-note162" n="〔一〕"/>遂滅魏以為郡縣．<lb/></p>
<p xml:id='SHIJI_ZHSJ_044-1864a-124'>太史公曰：吾適故大梁之墟，墟中人曰：「秦之破梁，引河溝而灌大梁，三月城壞，王請<lb/>降，遂滅魏．」說者皆曰魏以不用信陵君故，國削弱至於亡，余以為不然．天方令秦平海<lb/>內，其業未成，魏雖得阿衡之佐，曷益乎？<ref type="note" target="#KX2a0001_hist_044-note163" n="〔一〕"/><lb/><ref type="note" target="#KX2a0001_hist_044-note164" n="贊"/></p>
</div>
<div type="notes">
<note xml:id="KX2a0001_hist_044-note0"></note>
<note xml:id="KX2a0001_hist_044-note1">〔一〕索隱左傳富辰說文王之子十六國有畢､原､豐､郇，言畢公是文王之子．此云與周同姓，似不用左氏之說．馬<lb/>融亦云畢､毛，文王庶子．<lb/></note>
<note xml:id="KX2a0001_hist_044-note2">〔二〕集解杜預曰：「畢在長安縣西北．」正義括地志云：「畢原在雍州萬年縣西南二十八里．」<lb/></note>
<note xml:id="KX2a0001_hist_044-note3">〔一〕正義魏城在陝州芮城縣北五里．鄭玄詩譜云：「魏，姬姓之國，武王伐紂而封焉．」<lb/></note>
<note xml:id="KX2a0001_hist_044-note4">〔二〕索隱晉掌卜大夫郭偃也．<lb/></note>
<note xml:id="KX2a0001_hist_044-note5">〔一〕索隱左傳武子名犨．系本云「畢萬生芒季，芒季生武仲州」．州與犨聲相近，字異耳，代亦不同．<lb/></note>
<note xml:id="KX2a0001_hist_044-note6">〔一〕索隱系本云「武仲生莊子絳」，無悼子．又系本居篇曰「魏武子居魏，悼子徙霍」．宋忠曰「霍，今河東彘縣也」．<lb/>則是有悼子，系本卿大夫代自脫耳．然魏，今河北魏縣是也．正義晉州霍邑縣，漢彘縣也，後漢改曰永安，<lb/>隋改曰霍邑，本春秋時霍伯國也．<lb/></note>
<note xml:id="KX2a0001_hist_044-note7">〔二〕索隱謚昭子．系本云「莊子」，文錯也．居篇又曰「昭子徙安邑」，亦與此文同也．<lb/></note>
<note xml:id="KX2a0001_hist_044-note8">〔一〕索隱左傳曰僇楊干之僕．<lb/></note>
<note xml:id="KX2a0001_hist_044-note9">〔二〕正義安邑在絳州夏縣安邑故城是．<lb/></note>
<note xml:id="KX2a0001_hist_044-note10">〔三〕集解徐廣曰：「世本曰莊子．」<lb/></note>
<note xml:id="KX2a0001_hist_044-note11">〔四〕索隱系本云「獻子名荼．荼，莊子之子」．無魏嬴．<lb/></note>
<note xml:id="KX2a0001_hist_044-note12">〔一〕索隱趙鞅．<lb/></note>
<note xml:id="KX2a0001_hist_044-note13">〔二〕索隱荀寅．<lb/></note>
<note xml:id="KX2a0001_hist_044-note14">〔三〕索隱范吉射．<lb/></note>
<note xml:id="KX2a0001_hist_044-note15">〔一〕索隱侈，他本亦作「哆」，蓋「哆」字誤，而代數錯也．按系本「獻子生簡子取，取生襄子多」，而左傳云「魏曼多」<lb/>是也．則侈是襄子，中閒少簡子一代．<lb/></note>
<note xml:id="KX2a0001_hist_044-note16">〔一〕索隱系本云：「襄子生桓子駒．」<lb/></note>
<note xml:id="KX2a0001_hist_044-note17">〔二〕索隱名虔．<lb/></note>
<note xml:id="KX2a0001_hist_044-note18">〔三〕索隱名無恤．<lb/></note>
<note xml:id="KX2a0001_hist_044-note19">〔四〕索隱智伯，智瑤也，本姓荀，亦曰荀瑤．正義知音智．括地志云：「故智城在蒲州虞鄉縣西北四十里．古<lb/>今地名云解縣有智城，蓋謂此也．」<lb/></note>
<note xml:id="KX2a0001_hist_044-note20">〔一〕集解徐廣曰：「世本曰斯也．」索隱系本云「桓子生文侯斯」，其傳云「孺子󷍠是魏駒之子」，與此系代亦不<lb/>同也．<lb/></note>
<note xml:id="KX2a0001_hist_044-note21">〔二〕索隱系本「武子名啟章，康子子」<lb/></note>
<note xml:id="KX2a0001_hist_044-note22">〔一〕正義雒，漆沮水也，城在水南．郃陽，郃水之北．括地志云：「郃陽故城在同州河西縣南三里．雒陰在同州西<lb/>也．」<lb/></note>
<note xml:id="KX2a0001_hist_044-note23">〔一〕正義括地志云：「陽狐郭在魏州元城縣東北三十里也．」<lb/></note>
<note xml:id="KX2a0001_hist_044-note24">〔一〕索隱乙耕反．擊，武侯也．罃，惠王也．<lb/></note>
<note xml:id="KX2a0001_hist_044-note25">〔一〕正義過，光臥反．文侯軾干木閭也．皇甫謐高士傳云：「木，晉人也，守道不仕．魏文侯欲見，造其門，干木踰<lb/>牆避之．文侯以客禮待之，出過其閭而軾．其僕曰：『君何軾？』曰：『段干木賢者也，不趣勢利，懷君子之道，隱<lb/>處窮巷，聲馳千里，吾安得勿軾！干木先乎德，寡人先乎勢；干木富乎義，寡人富乎財．勢不若德貴，財不若義<lb/>高．』又請為相，不肯．後卑己固請見，與語，文侯立倦不敢息．」淮南子云：「段干木，晉之大駔，而為文侯師．」<lb/>呂氏春秋云：「魏文侯見段干木，立倦而不敢息．及見翟璜，踞於堂而與之言．翟璜不悅．文侯曰：『段干木，官<lb/>之則不肯，祿之則不受．今汝欲官則相至，欲祿則上卿至，既受吾賞，又責吾禮，無乃難乎？』」<lb/></note>
<note xml:id="KX2a0001_hist_044-note26">〔一〕索隱按：大河在鄴東，故名鄴為河內．正義古帝王之都多在河東､河北，故呼河北為河內，河南為河外．<lb/>又云河從龍門南至華陰，東至衞州，折東北入海，曲繞冀州，故言河內云也．<lb/></note>
<note xml:id="KX2a0001_hist_044-note27">〔一〕集解徐廣曰：「文侯弟名成．」<lb/></note>
<note xml:id="KX2a0001_hist_044-note28">〔一〕集解徐廣曰在陝．駰案：地理志曰弘農陝縣故虢國．北虢在大陽，東虢在滎陽．正義括地志云：「虢山<lb/>在陝州陝縣西二里，臨黃河．今臨河有岡阜，似是穨山之餘也．」<lb/></note>
<note xml:id="KX2a0001_hist_044-note29">〔一〕集解司馬彪曰：「河南梁縣有注城也．」正義括地志云：「注城在汝州梁縣西十五里．注，或作『鑄』也．」<lb/></note>
<note xml:id="KX2a0001_hist_044-note30">〔二〕集解徐廣曰：「今在南平陽縣也．」<lb/></note>
<note xml:id="KX2a0001_hist_044-note31">〔三〕集解徐廣曰：「今之華陰．」索隱按：年表作「齊侵陰晉」．秦本紀云「惠王六年，魏納陰晉，更名曰寧秦」．<lb/>徐氏云「今之華陰也」．<lb/></note>
<note xml:id="KX2a0001_hist_044-note32">〔一〕索隱識，將名也．武下，魏地．正義括地志云：「故武城一名武平城，在華州鄭縣東十三里．」<lb/></note>
<note xml:id="KX2a0001_hist_044-note33">〔二〕索隱三十八年卒．紀年云五十年卒．<lb/></note>
<note xml:id="KX2a0001_hist_044-note34">〔一〕索隱按：紀年魏武侯之元年當趙烈侯之十四年，不同也．又系本敬侯名章．<lb/></note>
<note xml:id="KX2a0001_hist_044-note35">〔一〕集解徐廣曰：「垣縣有王屋山也．」索隱按：紀年十四年城洛陽及安邑、王垣．徐廣云「垣縣有王屋山，故<lb/>曰王垣」．正義括地志云：「故城漢垣縣，本魏王垣也，在絳州垣縣西北二十里也．」<lb/></note>
<note xml:id="KX2a0001_hist_044-note36">〔一〕正義年表云「齊伐燕，取桑丘」，故魏救燕伐齊，至桑丘也．括地志云：「桑丘故城俗名敬城，在易州遂城縣界<lb/>也．」<lb/></note>
<note xml:id="KX2a0001_hist_044-note37">〔二〕索隱古外反．于澮，於澮水之側．正義括地志云：「澮高山又云澮山，在絳州翼城縣東北二十五里，澮水<lb/>出此山也．」<lb/></note>
<note xml:id="KX2a0001_hist_044-note38">〔三〕正義靈丘，蔚州縣也．時屬齊，故三晉伐之也．<lb/></note>
<note xml:id="KX2a0001_hist_044-note39">〔四〕索隱按紀年，齊幽公之十八年而威王立．<lb/></note>
<note xml:id="KX2a0001_hist_044-note40">〔一〕正義在石州，趙之西北．屬趙，故云趙北藺也．<lb/></note>
<note xml:id="KX2a0001_hist_044-note41">〔一〕正義今汝州魯山縣也．<lb/></note>
<note xml:id="KX2a0001_hist_044-note42">〔二〕索隱按紀年，武侯二十六年卒．<lb/></note>
<note xml:id="KX2a0001_hist_044-note43">〔一〕正義中音仲．<lb/></note>
<note xml:id="KX2a0001_hist_044-note44">〔二〕索隱音祈．<lb/></note>
<note xml:id="KX2a0001_hist_044-note45">〔三〕索隱哀侯之子．<lb/></note>
<note xml:id="KX2a0001_hist_044-note46">〔四〕索隱按：紀年「武侯元年封公子緩．趙侯種､韓懿侯伐我，取蔡，而惠王伐趙，圍濁陽．七年，公子緩如邯鄲以<lb/>作難」，是說此事矣．<lb/></note>
<note xml:id="KX2a0001_hist_044-note47">〔五〕集解徐廣曰：「汲冢紀年惠王二年，魏大夫王錯出奔韓也．」<lb/></note>
<note xml:id="KX2a0001_hist_044-note48">〔六〕集解徐廣曰：「除，一作『倍』．」正義按：除，除魏罃及王錯也．<lb/></note>
<note xml:id="KX2a0001_hist_044-note49">〔七〕索隱系本云：「成侯名種．」<lb/></note>
<note xml:id="KX2a0001_hist_044-note50">〔八〕集解徐廣曰：「長社有濁澤．」<lb/></note>
<note xml:id="KX2a0001_hist_044-note51">〔九〕索隱此蓋古人之言及俗說，故云「故曰」．<lb/></note>
<note xml:id="KX2a0001_hist_044-note52">〔一〕集解徐廣曰：「齊世家云獻觀以和齊．年表曰伐魏取觀．今之衞縣也．」索隱田完系家云：「敗魏於濁津而<lb/>圍惠王，惠王請獻觀以和解．」正義觀音館．魏州觀城縣，古之觀國．國語注：「觀國，夏啟子太康第五弟之<lb/>所封也，夏衰，滅之矣．」<lb/></note>
<note xml:id="KX2a0001_hist_044-note53">〔二〕正義括地志云：「宅陽故城一名北宅，在鄭州滎陽縣東南十七里也．」<lb/></note>
<note xml:id="KX2a0001_hist_044-note54">〔三〕集解徐廣曰：「秦年表曰敗韓、魏洛陰．」<lb/></note>
<note xml:id="KX2a0001_hist_044-note55">〔四〕集解徐廣曰：「一作『義臺』．」索隱按：年表作「義臺」，然義臺見莊子，司馬彪亦曰臺名，郭象云義臺，靈<lb/>臺．<lb/></note>
<note xml:id="KX2a0001_hist_044-note56">〔五〕集解徐廣曰：「年表云虜我太子也．」<lb/></note>
<note xml:id="KX2a0001_hist_044-note57">〔一〕索隱按：紀年魯恭侯、宋桓侯、衞成侯､鄭釐侯來朝，皆在十四年，是也．鄭釐侯者，韓昭侯也．韓哀侯滅鄭而<lb/>徙都之，改號曰鄭．<lb/></note>
<note xml:id="KX2a0001_hist_044-note58">〔一〕正義塞，先代反．括地志云：「棝陽縣，漢舊縣也，在銀州銀城縣界．」按：魏築長城，自鄭濱洛，北達銀州，至<lb/>勝州固陽縣為塞也．固陽有連山，東至黃河，西南至夏、會等州．棝音固矣．<lb/></note>
<note xml:id="KX2a0001_hist_044-note59">〔一〕正義邯鄲，洺州縣也．漳，水名．漳水源出洺州武安縣三門山也．<lb/></note>
<note xml:id="KX2a0001_hist_044-note60">〔二〕集解徐廣曰：「年表云二十七年，丹封名會．丹，魏大臣也．」<lb/></note>
<note xml:id="KX2a0001_hist_044-note61">〔三〕索隱按：魏文侯滅中山，其弟守之，後尋復國，至是始令相魏．其中山後又為趙所滅．<lb/></note>
<note xml:id="KX2a0001_hist_044-note62">〔一〕正義孫臏傳云「魏與趙攻韓，韓告急齊」，此文誤耳．魏伐趙，趙請救齊，齊使孫臏救趙，敗魏桂陵，乃在十八年<lb/>也．<lb/></note>
<note xml:id="KX2a0001_hist_044-note63">〔二〕集解劉向別錄曰：「徐子，外黃人也．」外黃時屬宋．正義括地志云：「故圉城有南北二城，在汴州雍丘縣<lb/>界，本屬外黃，即太子申見徐子之地也．」<lb/></note>
<note xml:id="KX2a0001_hist_044-note64">〔三〕正義莒，密州縣也，在齊東南．言從西破齊，并至莒地，則齊土盡矣．<lb/></note>
<note xml:id="KX2a0001_hist_044-note65">〔四〕正義啜，穿悅反．汁，之入反．冀功勳者衆也．<lb/></note>
<note xml:id="KX2a0001_hist_044-note66">〔五〕集解徐廣曰：「在元城．」索隱徐廣曰：「在元城．」按：紀年二十八年，與齊田朌戰于馬陵；上二年，魏敗<lb/>韓馬陵；十八年，趙又敗魏桂陵．桂陵與馬陵異處．正義虞喜志林云：「馬陵在濮州鄄城縣東北六十里，有<lb/>陵，澗谷深峻，可以置伏．」按：龐涓敗即此也．徐說馬陵在魏州元城縣東南一里，龐涓敗非此地也．田完世家<lb/>云「宣王二年，魏伐趙，趙與韓親，共擊魏，趙不利，戰於南梁．韓氏請於齊，齊使田忌、田嬰將，孫子為師，救韓、<lb/>趙，以擊魏，大破之馬陵」．按：南梁在汝州．又此傳云「太子為上將軍，過外黃」．又孫臏傳云「魏與趙攻韓，韓<lb/>告急齊，齊使田忌將而往，直走大梁．魏將龐涓聞之，去韓而歸齊，軍已過而西矣」．按：孫子減竈退軍，三日行<lb/>至馬陵，遂殺龐涓，虜魏太子申，大破魏軍，當如虞喜之說，從汴州外黃退至濮州東北六十里是也．然趙、韓共擊<lb/>魏，戰困於南梁，韓急，請救於齊，齊師走大梁，敗魏馬陵，豈合更渡河北，至魏州元城哉？徐說定非也．<lb/></note>
<note xml:id="KX2a0001_hist_044-note67">〔一〕索隱按：紀年「二十九年五月，齊田朌伐我東鄙．九月，秦衞鞅伐我西鄙．十月，邯鄲伐我北鄙．王攻衞鞅，<lb/>我師敗績」是也．然言二十九年，不同．<lb/></note>
<note xml:id="KX2a0001_hist_044-note68">〔二〕集解徐廣曰：「今浚儀．」駰案：汲冢紀年曰「梁惠成王九年四月甲寅，徙都大梁」也．索隱紀年以為惠王<lb/>九年，蓋誤也．正義陳留風俗傳云「魏之都也，畢萬十葉徙大梁」．按：今汴州浚儀也．<lb/></note>
<note xml:id="KX2a0001_hist_044-note69">〔一〕集解地理志沛郡有平阿縣也．<lb/></note>
<note xml:id="KX2a0001_hist_044-note70">〔一〕集解劉熙曰：「叟，長老之稱，依晧首之言．」<lb/></note>
<note xml:id="KX2a0001_hist_044-note71">〔一〕索隱按紀年，惠成王三十六年改元稱一年，未卒也．<lb/></note>
<note xml:id="KX2a0001_hist_044-note72">〔二〕索隱系本襄王名嗣．<lb/></note>
<note xml:id="KX2a0001_hist_044-note73">〔一〕集解徐廣曰：「今薛縣．」<lb/></note>
<note xml:id="KX2a0001_hist_044-note74">〔二〕集解徐廣曰：「二年，伐趙．」<lb/></note>
<note xml:id="KX2a0001_hist_044-note75">〔一〕集解徐廣曰：「在上郡．」正義括地志云：「彫陰故縣在鄜州洛交縣北三十里，彫陰故城是也．」<lb/></note>
<note xml:id="KX2a0001_hist_044-note76">〔二〕正義括地志云：「故焦城在陝縣東北百步古虢城中東北隅，周同姓也．曲沃有城，在陝縣西南三十二里．按：<lb/>今有曲沃店也．」<lb/></note>
<note xml:id="KX2a0001_hist_044-note77">〔三〕正義自華州北至同州，並魏河北之地，盡入秦也．<lb/></note>
<note xml:id="KX2a0001_hist_044-note78">〔一〕集解徐廣曰：「潁川父城有應鄉也．」正義應，乙陵反．括地志云：「故應城，故應鄉也，在汝州魯山縣東三<lb/>十里．」<lb/></note>
<note xml:id="KX2a0001_hist_044-note79">〔二〕正義括地志云：「汾陰故城在蒲州汾陰縣北九里．皮氏故城在絳州龍門縣西一百八十步也．」<lb/></note>
<note xml:id="KX2a0001_hist_044-note80">〔三〕集解徐廣曰：「在密縣．」正義括地志云：「陘山在鄭州新鄭縣西南三十里．」<lb/></note>
<note xml:id="KX2a0001_hist_044-note81">〔四〕正義括地志云：「上郡故城在綏州上縣東南五十里，秦魏之上郡地也．」按：丹、鄜、延、綏等州，北至固陽，並<lb/>上郡地．魏築長城界秦，自華州鄭縣已北，濱洛至慶州洛源縣白於山，即東北至勝州固陽縣，東至河西上郡之<lb/>地，盡入於秦．<lb/></note>
<note xml:id="KX2a0001_hist_044-note82">〔五〕正義在隰州，隰川縣蒲邑故城是也．<lb/></note>
<note xml:id="KX2a0001_hist_044-note83">〔一〕集解徐廣曰：「在梁與彭城之閒．」<lb/></note>
<note xml:id="KX2a0001_hist_044-note84">〔二〕正義絳州桐鄉縣，晉曲沃邑．十三州志云：「古平周縣在汾州介休縣西五十里也．」<lb/></note>
<note xml:id="KX2a0001_hist_044-note85">〔一〕集解荀勗曰：「和嶠云『紀年起自黃帝，終於魏之今王』．今王者，魏惠成王子．案太史公書惠成王但言惠王，<lb/>惠王子曰襄王，襄王子曰哀王．惠王三十六年卒，襄王立十六年卒，并惠、襄為五十二年．今案古文，惠成王立<lb/>三十六年，改元稱一年，改元後十七年卒．太史公書為誤分惠、成之世，以為二王之年數也．世本惠王生襄王而<lb/>無哀王，然則今王者魏襄王也．」索隱按：系本襄王生昭王，無哀王，蓋脫一代耳．而紀年說惠成王三十六<lb/>年，又稱後元一十七年卒．今此分惠王之歷以為二王之年，又有哀王，凡二十三年，紀事甚明，蓋無足疑．而<lb/>孔衍魏語亦有哀王．蓋紀年之作失哀王之代，故分襄王之年為惠王後元，即以襄王之年包哀王之代耳．<lb/></note>
<note xml:id="KX2a0001_hist_044-note86">〔一〕正義韓、魏、楚、趙、燕也．<lb/></note>
<note xml:id="KX2a0001_hist_044-note87">〔一〕正義括地志云：「觀津城在冀州棗陽縣東南二十五里．」本趙邑，今屬魏也．<lb/></note>
<note xml:id="KX2a0001_hist_044-note88">〔二〕索隱秦昭王弟疾居樗里，因號焉．<lb/></note>
<note xml:id="KX2a0001_hist_044-note89">〔三〕索隱犀首，官名，即公孫衍．<lb/></note>
<note xml:id="KX2a0001_hist_044-note90">〔四〕集解徐廣曰：「潁陰有岸亭．」索隱徐廣云「潁陰有岸門亭」，劉氏云「河東皮氏縣有岸頭亭」也．正義括<lb/>地志云：「岸門在許州長社縣西北十八里，今名西武亭．」<lb/></note>
<note xml:id="KX2a0001_hist_044-note91">〔五〕索隱魏公子也．<lb/></note>
<note xml:id="KX2a0001_hist_044-note92">〔六〕集解徐廣曰：「年表云擊齊，虜贅子於濮也．」<lb/></note>
<note xml:id="KX2a0001_hist_044-note93">〔一〕索隱紀年云：「八年，翟章伐衞．」<lb/></note>
<note xml:id="KX2a0001_hist_044-note94">〔二〕正義魏大夫姓名也．<lb/></note>
<note xml:id="KX2a0001_hist_044-note95">〔三〕集解徐廣曰：「在上黨．」正義閼，於連反．與音預．羊腸阪道在太行山上，南口懷州，北口潞州．閼與故<lb/>城在潞州及儀州．若斷羊腸，拔閼與，北連恆州，則趙國東西斷而為二也．<lb/></note>
<note xml:id="KX2a0001_hist_044-note96">〔四〕正義醳音釋．<lb/></note>
<note xml:id="KX2a0001_hist_044-note97">〔一〕索隱章為魏將，後又相秦．<lb/></note>
<note xml:id="KX2a0001_hist_044-note98">〔二〕索隱田文也．<lb/></note>
<note xml:id="KX2a0001_hist_044-note99">〔三〕索隱昭奚恤也．<lb/></note>
<note xml:id="KX2a0001_hist_044-note100">〔四〕索隱太子即襄王也．<lb/></note>
<note xml:id="KX2a0001_hist_044-note101">〔一〕索隱紀年作「晉陽、封谷」．正義陽晉當作「晉陽」也，史文誤．括地志云：「晉陽故城今名晉城，在蒲州虞鄉<lb/>縣西三十五里．」表云「魏哀王十六年秦拔我杜陽、晉陽」，即此城也．封陵亦蒲州．按陽晉故城在曹州，解在<lb/>蘇秦傳也．<lb/></note>
<note xml:id="KX2a0001_hist_044-note102">〔二〕集解徐廣曰：「二十年，與齊王會于韓．」<lb/></note>
<note xml:id="KX2a0001_hist_044-note103">〔三〕集解徐廣曰：「河、渭絕一日．」<lb/></note>
<note xml:id="KX2a0001_hist_044-note104">〔一〕索隱按：汲冢紀年終於哀王二十年，昭王三年喪畢，始稱元年耳．<lb/></note>
<note xml:id="KX2a0001_hist_044-note105">〔二〕索隱系本昭王名遫．<lb/></note>
<note xml:id="KX2a0001_hist_044-note106">〔一〕索隱謂卯以智詐見重於魏．<lb/></note>
<note xml:id="KX2a0001_hist_044-note107">〔二〕正義（年表及）括地志云：「曲陽故城在懷州濟源縣西十里．」新垣近曲陽，未詳端的所之處也．<lb/></note>
<note xml:id="KX2a0001_hist_044-note108">〔一〕正義即王城也，今河南郡城也．<lb/></note>
<note xml:id="KX2a0001_hist_044-note109">〔一〕正義括地志云：「安城故城，豫州汝陵縣東南七十一里．」<lb/></note>
<note xml:id="KX2a0001_hist_044-note110">〔二〕集解徐廣曰：「十四年大水．」<lb/></note>
<note xml:id="KX2a0001_hist_044-note111">〔一〕索隱系本安僖王名圉．<lb/></note>
<note xml:id="KX2a0001_hist_044-note112">〔一〕集解徐廣曰：「在脩武．」<lb/></note>
<note xml:id="KX2a0001_hist_044-note113">〔二〕正義博頭有刻為梟鳥形者，擲得梟者合食其子，若不便則為餘行也．<lb/></note>
<note xml:id="KX2a0001_hist_044-note114">〔一〕集解徐廣曰：「郪丘，一作『廩丘』，又作『邢丘』．郪丘今為宋公縣．」索隱郪，七絲反，又音妻．正義郪，<lb/>七私反，又音妻．地理志云汝南郡新郪縣．應劭曰：「秦伐魏，取郪丘，漢興為新郪，章帝封殷後，更名宋也．」<lb/></note>
<note xml:id="KX2a0001_hist_044-note115">〔一〕索隱按：戰國策作「推琴」者，春秋後語作「伏琴」，而韓子作「推瑟」，說苑作「伏瑟」，文各不同．<lb/></note>
<note xml:id="KX2a0001_hist_044-note116">〔二〕正義括地志云：「晉水源出并州晉陽縣西懸壅山．山海經云懸壅之山，晉水出焉，東南流注汾水．昔趙襄子保<lb/>晉陽，智氏防山以水灌之，不沒者三版．其瀆乘高西注入晉陽城，以周灌溉，東南出城注於汾陽也．」<lb/></note>
<note xml:id="KX2a0001_hist_044-note117">〔三〕正義安邑在絳州夏縣，本魏都．汾水東北歷安邑西南入河也．<lb/></note>
<note xml:id="KX2a0001_hist_044-note118">〔四〕正義平陽，晉州，本韓都也．括地志云：「絳水一名白水，今名弗泉，源出絳山．飛泉奮湧，揚波北注，縣流積壑<lb/>二十許丈，望之極為奇觀矣．」按：引此灌平陽城也．<lb/></note>
<note xml:id="KX2a0001_hist_044-note119">〔五〕索隱易音以豉反．<lb/></note>
<note xml:id="KX2a0001_hist_044-note120">〔一〕索隱七餘反．<lb/></note>
<note xml:id="KX2a0001_hist_044-note121">〔二〕索隱與謂許與為親而結和也．<lb/></note>
<note xml:id="KX2a0001_hist_044-note122">〔一〕集解危，棟上也．索隱上音奇．危，棟上也．禮云「中屋履危」．蓋昇屋以避兵．<lb/>秦與戎翟同俗，有虎狼之心，貪戾好利無信，不識禮義德行．苟有利焉，不顧親戚<lb/>今韓氏以一女子奉一弱主，內有大亂，外交彊秦魏之兵，王以為不亡乎？韓亡，秦<lb/></note>
<note xml:id="KX2a0001_hist_044-note123">〔一〕索隱戰國策「鄴」作「鄰」字為得．<lb/>秦非無事之國也，韓亡之後必將更事，更事必就易與利，就易與利必不伐楚與趙<lb/></note>
<note xml:id="KX2a0001_hist_044-note124">〔一〕索隱復音扶富反．謂前年秦韓相攻閼與，而趙奢破秦軍．<lb/></note>
<note xml:id="KX2a0001_hist_044-note125">〔二〕索隱道猶行也．涉谷是往楚之險路．從秦向楚有兩道，涉谷是西道，河內是東道．<lb/></note>
<note xml:id="KX2a0001_hist_044-note126">〔三〕正義劉伯莊云：「秦兵向楚有兩道，涉谷是西道，河外是東道．從褒斜入梁州，即東南至申州攻石城山，險之<lb/>塞也．」<lb/></note>
<note xml:id="KX2a0001_hist_044-note127">〔四〕集解孫檢曰：「楚之險塞也．」徐廣曰：「或以為今江夏鄳縣．」正義冥音盲．括地志云：「石城山在申州鍾<lb/>山縣東南二十一里．魏攻冥即此，山上有故石城．注水經云『或言在󷍰』，指此山也．呂氏春秋云『九塞』，此<lb/>其一也．」<lb/></note>
<note xml:id="KX2a0001_hist_044-note128">〔五〕索隱攻，亦作「致」，戰國策見作「致軍」，言致軍糧難也．<lb/></note>
<note xml:id="KX2a0001_hist_044-note129">〔六〕正義從河外出函谷關，歷同州南至鄭州，東向陳州，則背大梁也．<lb/></note>
<note xml:id="KX2a0001_hist_044-note130">〔七〕集解徐廣曰：「一無『左』字．」正義上蔡縣在豫州北七十里，邵陵故城亦在豫州郾城縣東四十五里，並在陳<lb/>州西．從汴州南行向陳州之西郊，則上蔡、邵陵正南面，向東皆身之右，定無「左」字也．<lb/></note>
<note xml:id="KX2a0001_hist_044-note131">〔八〕正義衞、齊皆在韓、趙、魏之東，故秦不伐也．<lb/>夫韓亡之後，兵出之日，非魏無攻已．秦固有懷、茅、〔一〕邢丘，〔二〕城〔三〕垝津〔四〕<lb/></note>
<note xml:id="KX2a0001_hist_044-note132">〔一〕集解徐廣曰：「在脩武軹縣，有茅亭．」正義茅，卯包反．懷州武陟縣西十一里故懷城，本周邑，後屬晉．左<lb/>傳云周與鄭人蘇忿生十二邑，其一曰攢茅．括地志云「在懷州獲嘉縣東北二十五里」也．獲嘉，古脩武也．<lb/></note>
<note xml:id="KX2a0001_hist_044-note133">〔二〕集解徐廣曰：「在平皋．」正義括地志云：「平皋故城在懷州武德縣東南二十里，本邢丘邑也，以其在河之皋<lb/>地也．」<lb/></note>
<note xml:id="KX2a0001_hist_044-note134">〔三〕索隱按：戰國策云邢丘、安城，此少「安」字耳．<lb/></note>
<note xml:id="KX2a0001_hist_044-note135">〔四〕索隱在河北．垝音九毀反．正義垝音詭．字誤，當作「延」．括地志云：「延津故俗字名臨津，故城在衞州<lb/>清淇縣西南二十六里．杜預云『汲郡城南有延津』是也．」<lb/></note>
<note xml:id="KX2a0001_hist_044-note136">〔五〕集解徐廣曰：「汲縣屬河內．」索隱汲，亦作「波」．波及汲皆縣名，俱屬河內．<lb/></note>
<note xml:id="KX2a0001_hist_044-note137">〔六〕集解徐廣曰：「成皋、滎陽亦屬鄭．」<lb/></note>
<note xml:id="KX2a0001_hist_044-note138">〔七〕集解徐廣曰：「垣雍城在卷縣，卷縣屬魏也．卷縣又有長城，經陽武到密者也．」正義雍，於用反．括地志<lb/>云：「故城在鄭州原武縣西北七里．」釋例：「地名卷縣，理或垣城也．」言韓亡之後，秦有鄭地，得垣雍城，從熒澤<lb/>決溝歷雍灌大梁是也．<lb/></note>
<note xml:id="KX2a0001_hist_044-note139">〔八〕集解徐廣曰：「召陵有安陵鄉，征羌有安陵亭也．」正義括地志云：「󷍱陵縣西北十五里．李奇云六國時為<lb/>安陵也．」言魏王使者出向秦云，共伐韓以成過失，而更惡安陵氏於秦，今伐之，重非也．<lb/></note>
<note xml:id="KX2a0001_hist_044-note140">〔九〕正義括地志云：「葉陽今許州葉縣也．昆陽故城在許州葉縣北二十五里．舞陽故城在葉縣東十里．」此時葉<lb/>陽、昆陽屬秦，舞陽屬魏也．<lb/></note>
<note xml:id="KX2a0001_hist_044-note141">〔一０〕索隱上平聲，下去聲．<lb/></note>
<note xml:id="KX2a0001_hist_044-note142">〔一一〕正義隨猶聽也．無忌說言使者惡安陵氏，亦聽秦亡安陵氏．然繞舞陽之北以東臨許，許必危矣．秦有許地，<lb/>魏國可無害．<lb/></note>
<note xml:id="KX2a0001_hist_044-note143">〔一二〕正義南國，今許州許昌縣南西四十里許昌故城是也．此時屬韓，在魏之南，故言南國．括地志云：「周時為許<lb/>國，武王伐紂所封．地理志云潁川許縣古許國，姜姓，四岳之後，文叔所封，二十四君，為楚所滅．」三卿背晉，其<lb/>地屬韓．<lb/>夫憎韓不愛安陵氏可也，夫不患秦之不愛南國非也．異日者，秦在河西晉，國去<lb/></note>
<note xml:id="KX2a0001_hist_044-note144">〔一〕集解徐廣曰：「魏國之界千里．又云河南梁縣有注城．」正義河西，同州也．晉國都絳州，魏都安邑，皆在河<lb/>東，去大梁有千里也．<lb/></note>
<note xml:id="KX2a0001_hist_044-note145">〔二〕集解徐廣曰：「林鄉在宛縣．」索隱劉氏云「林，地名，蓋春秋時鄭地之棐林，在大梁之西北」．徐廣云在宛<lb/>陵也．正義括地志云：「宛陵故城在鄭州新鄭縣東北三十八里，本鄭舊縣也．」按劉徐二說，是其地也．<lb/></note>
<note xml:id="KX2a0001_hist_044-note146">〔三〕集解徐廣曰：「一作『城』也．」索隱囿即圃田．圃田，鄭藪，屬魏．徐廣云一作「城」．而戰國策作「國中」．<lb/>正義括地志云：「圃田澤在鄭州管城縣東三里．周禮云豫州藪曰圃田也．」<lb/></note>
<note xml:id="KX2a0001_hist_044-note147">〔四〕索隱文臺，臺名．列士傳曰「隱陵君施酒文臺」也．正義墮，許規反．括地志云：「文臺在曹州冤句縣西北<lb/>六十五里也．」<lb/></note>
<note xml:id="KX2a0001_hist_044-note148">〔五〕集解徐廣曰：「一云『魏山都焚』．句陽有垂亭．」索隱垂，地名．有廟曰都．並魏邑名．<lb/></note>
<note xml:id="KX2a0001_hist_044-note149">〔六〕正義陶，曹州定陶也．衞即宋州楚丘縣，衞文公都之，秦兵歷取其郊也．<lb/></note>
<note xml:id="KX2a0001_hist_044-note150">〔七〕集解徐廣曰：「平縣屬河南．平，或作『乎』字．史記齊闞止作『監』字．闞在東平須昌縣．」<lb/></note>
<note xml:id="KX2a0001_hist_044-note151">〔八〕正義山，華山也．華山之東南，七國時鄧州屬韓，汝州屬魏．華山之北，同、華、銀、綏並魏地也．<lb/></note>
<note xml:id="KX2a0001_hist_044-note152">〔九〕正義河外謂華州以東至虢、陝，河內謂蒲州以東至懷、衞也．<lb/></note>
<note xml:id="KX2a0001_hist_044-note153">〔一０〕集解徐廣曰：「一作『百』．」<lb/></note>
<note xml:id="KX2a0001_hist_044-note154">〔一一〕集解徐廣曰：「一作『十』．」<lb/>異日者，從之不成也，〔一〕楚、魏疑而韓不可得也．今韓受兵三年，秦橈之以講，〔二〕<lb/></note>
<note xml:id="KX2a0001_hist_044-note155">〔一〕索隱從音足松反．<lb/></note>
<note xml:id="KX2a0001_hist_044-note156">〔二〕索隱橈音尼孝反．謂韓被秦之兵，橈擾已經三年，云欲講說與韓和．<lb/></note>
<note xml:id="KX2a0001_hist_044-note157">〔三〕索隱識猶知也．故戰國策云「韓知亡猶不聽」也．<lb/></note>
<note xml:id="KX2a0001_hist_044-note158">〔四〕索隱從音足松反．從事，言合從事王也．戰國策亦然．<lb/></note>
<note xml:id="KX2a0001_hist_044-note159">〔五〕索隱言韓以質子入趙，則趙挾韓質而親韓也．<lb/></note>
<note xml:id="KX2a0001_hist_044-note160">〔六〕索隱效猶致也，謂致故地於趙也．正義無忌令魏王速受楚､趙之從．趙､楚挾持韓之質以存韓，而魏以求<lb/>地，韓必效之，勝於與秦伐韓又與秦鄰之禍殃也．<lb/>夫存韓安魏而利天下，此亦王之天時已．通韓上黨於共､甯，〔一〕使道安成，〔二〕出<lb/></note>
<note xml:id="KX2a0001_hist_044-note161">〔一〕集解徐廣曰：「朝歌有甯鄉．」正義共，衞州共城縣．甯，懷州脩武縣，本殷之甯邑．韓詩外傳云「武王伐<lb/>紂，勒兵於甯，故曰脩武」．今魏開通共甯之道，使韓上黨得直路而行也．<lb/></note>
<note xml:id="KX2a0001_hist_044-note162">〔二〕正義括地志云：「故安城在鄭州原武縣東南二十里．」時屬魏也．<lb/></note>
<note xml:id="KX2a0001_hist_044-note155">〔一〕正義括地志云：「魏德故城一名晉鄙城，在衞縣西北五十里，即公子無忌矯奪晉鄙兵，故名魏德城也．」<lb/></note>
<note xml:id="KX2a0001_hist_044-note156">〔一〕索隱按：戰國策作「蘇秦為公子增謂秦王」．<lb/></note>
<note xml:id="KX2a0001_hist_044-note157">〔二〕索隱戰國策作「公孫衍」．<lb/></note>
<note xml:id="KX2a0001_hist_044-note158">〔一〕索隱系本云：「安釐王生景湣王午．」<lb/></note>
<note xml:id="KX2a0001_hist_044-note159">〔一〕集解徐廣曰：「衞從濮陽徙野王．」<lb/></note>
<note xml:id="KX2a0001_hist_044-note160">〔二〕集解徐廣曰：「十二年獻城秦．」正義括地志云：「故垣地本魏王垣也，在絳州垣縣西北二十里．蒲邑故城<lb/>在隰州隰川縣南四十五里．」在蒲水之北，故曰蒲陽．衍，地名，在鄭州．<lb/></note>
<note xml:id="KX2a0001_hist_044-note161">〔一〕集解徐廣曰：「二年，新鄭反．」<lb/></note>
<note xml:id="KX2a0001_hist_044-note162">〔一〕集解列女傳曰：「秦殺假．」<lb/></note>
<note xml:id="KX2a0001_hist_044-note163">〔一〕索隱按：譙周曰「以予所聞，所謂天之亡者，有賢而不用也，如用之，何有亡哉？使紂用三仁，周不能王，況秦<lb/>虎狼乎？」<lb/></note>
<note xml:id="KX2a0001_hist_044-note164">【索隱述贊】畢公之苗，因國為姓．大名始賞，盈數自正．胤裔繁昌，系載忠正．楊干就戮，智氏奔命．<lb/>文始建侯，武實彊盛．大梁東徙，長安北偵．卯既無功，卬亦外聘．王假削弱，虜於秦政．<lb/></note>
</div>
</div>