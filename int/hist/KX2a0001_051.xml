<div xmlns='http://www.tei-c.org/ns/1.0'  xml:id='KX2a0001_hist_051'>
<div><head>史記卷五十一<lb/></head>
<p xml:id='KX2a0001_ZHSJ_051-1993a-2'>荊燕世家第二十一<lb/></p>
<p xml:id='KX2a0001_ZHSJ_051-1993a-3'>荊王劉賈者，<ref type="note" target="#KX2a0001_hist_051-note1" n="〔一〕"/>諸劉，不知其何屬<ref type="note" target="#KX2a0001_hist_051-note2" n="〔二〕"/>初起時．漢王元年，還定三秦，劉賈為將軍，定<lb/>塞地，<ref type="note" target="#KX2a0001_hist_051-note3" n="〔三〕"/>從東擊項籍．<lb/></p>
<p xml:id='KX2a0001_ZHSJ_051-1993a-4'>漢四年，漢王之敗成皋，北渡河，得張耳､韓信軍，軍脩武，深溝高壘，使劉賈將二萬人，<lb/>騎數百，渡白馬津入楚地，<ref type="note" target="#KX2a0001_hist_051-note4" n="〔一〕"/>燒其積聚，以破其業，無以給項王軍食．已而楚兵擊劉賈，賈<lb/>輒壁不肯與戰，而與彭越相保．<lb/></p>
<p xml:id='KX2a0001_ZHSJ_051-1993a-5'>漢五年，漢王追項籍至固陵，<ref type="note" target="#KX2a0001_hist_051-note5" n="〔一〕"/>使劉賈南渡淮圍壽春．<ref type="note" target="#KX2a0001_hist_051-note6" n="〔二〕"/>還至，使人閒招楚大司馬周<lb/>殷．周殷反楚，佐劉賈舉九江，迎武王黥布兵，皆會垓下，共擊項籍．漢王因使劉賈將九江<lb/>兵，與太尉盧綰西南擊臨江王共尉．<ref type="note" target="#KX2a0001_hist_051-note7" n="〔三〕"/>共尉已死，以臨江為南郡．<ref type="note" target="#KX2a0001_hist_051-note8" n="〔四〕"/><lb/></p>
<p xml:id='KX2a0001_ZHSJ_051-1994a-7'>漢六年春，會諸侯於陳，<ref type="note" target="#KX2a0001_hist_051-note9" n="〔一〕"/>廢楚王信，囚之，分其地為二國．當是時也，高祖子幼，昆<lb/>弟少，又不賢，欲王同姓以鎮天下，乃詔曰：「將軍劉賈有功，及擇子弟可以為王者．」羣臣<lb/>皆曰：「立劉賈為荊王，王淮東五十二城；<ref type="note" target="#KX2a0001_hist_051-note10" n="〔二〕"/>高祖弟交為楚王，王淮西三十六城．」<ref type="note" target="#KX2a0001_hist_051-note11" n="〔三〕"/>因立<lb/>子肥為齊王．始王昆弟劉氏也．<lb/></p>
<p xml:id='KX2a0001_ZHSJ_051-1994a-8'>高祖十一年秋，淮南王黥布反，東擊荊．荊王賈與戰，不勝，走富陵，<ref type="note" target="#KX2a0001_hist_051-note12" n="〔一〕"/>為布軍所殺．<lb/>高祖自擊破布．十二年，立沛侯劉濞為吳王，王故荊地．<lb/></p>
<p xml:id='KX2a0001_ZHSJ_051-1995a-10'>燕王劉澤者，諸劉遠屬也．<ref type="note" target="#KX2a0001_hist_051-note13" n="〔一〕"/>高帝三年，澤為郎中．高帝十一年，澤以將軍擊陳豨，<lb/>得王黃，為營陵侯．<ref type="note" target="#KX2a0001_hist_051-note14" n="〔二〕"/><lb/></p>
<p xml:id='KX2a0001_ZHSJ_051-1995a-11'>高后時，齊人田生<ref type="note" target="#KX2a0001_hist_051-note15" n="〔一〕"/>游乏資，以畫干營陵侯澤．<ref type="note" target="#KX2a0001_hist_051-note16" n="〔二〕"/>澤大說之，用金二百斤為田生壽．<lb/>田生已得金，即歸齊．二年，澤使人謂田生曰：「弗與矣．」<ref type="note" target="#KX2a0001_hist_051-note17" n="〔三〕"/>田生如長安，不見澤，而假大<lb/>宅，令其子求事呂后所幸大謁者張子卿．<ref type="note" target="#KX2a0001_hist_051-note18" n="〔四〕"/>居數月，田生子請張卿臨，親脩具．張卿許往．<lb/>田生盛帷帳共具，譬如列侯．張卿驚．酒酣，乃屏人說張卿曰：「臣觀諸侯王邸弟百餘，皆<lb/>高祖一切功臣．<ref type="note" target="#KX2a0001_hist_051-note19" n="〔五〕"/>今呂氏雅故本推轂高帝就天下，<ref type="note" target="#KX2a0001_hist_051-note20" n="〔六〕"/>功至大，又親戚太后之重．太后春<lb/>秋長，諸呂弱，太后欲立呂產為（(呂)）王，王代．太后又重發之，<ref type="note" target="#KX2a0001_hist_051-note21" n="〔七〕"/>恐大臣不聽．今卿最幸，<lb/>大臣所敬，何不風大臣以聞太后，太后必喜．諸呂已王，萬戶侯亦卿之有．<ref type="note" target="#KX2a0001_hist_051-note22" n="〔八〕"/>太后心欲之，<lb/>而卿為內臣，不急發，恐禍及身矣．」張卿大然之，乃風大臣語太后．太后朝，因問大臣．<lb/>大臣請立呂產為呂王．太后賜張卿千斤金，張卿以其半與田生．田生弗受，因說之曰：「呂<lb/>產王也，諸大臣未大服．今營陵侯澤，諸劉，為大將軍，獨此尚觖望．<ref type="note" target="#KX2a0001_hist_051-note23" n="〔九〕"/>今卿言太后，列十<lb/>餘縣王之，彼得王，喜去，諸呂王益固矣．」張卿入言，太后然之．乃以營陵侯劉澤為琅邪<lb/>王．琅邪王乃與田生之國．田生勸澤急行，毋留．出關，太后果使人追止之，已出，即還．<lb/></p>
<p xml:id='KX2a0001_ZHSJ_051-1997a-14'>及太后崩，琅邪王澤乃曰：「帝少，諸呂用事，劉氏孤弱．」乃引兵與齊王合謀西，<ref type="note" target="#KX2a0001_hist_051-note24" n="〔一〕"/>欲<lb/>誅諸呂．至梁，聞漢遣灌將軍屯滎陽，澤還兵備西界，遂跳驅至長安．<ref type="note" target="#KX2a0001_hist_051-note25" n="〔二〕"/>代王亦從代至．<lb/>諸將相與琅邪王共立代王為天子．天子乃徙澤為燕王，乃復以琅邪予齊，復故地．<ref type="note" target="#KX2a0001_hist_051-note26" n="〔三〕"/><lb/></p>
<p xml:id='KX2a0001_ZHSJ_051-1997a-15'>澤王燕二年，薨，謚為敬王．傳子嘉，為康王．<lb/></p>
<p xml:id='KX2a0001_ZHSJ_051-1997a-16'>至孫定國，與父康王姬姦，生子男一人．奪弟妻為姬．與子女三人姦．定國有所欲誅<lb/>殺臣肥如令郢人，<ref type="note" target="#KX2a0001_hist_051-note27" n="〔一〕"/>郢人等告定國，定國使謁者以他法劾捕格殺郢人以滅口．至元朔元<lb/>年，郢人昆弟復上書具言定國陰事，以此發覺．詔下公卿，皆議曰：「定國禽獸行，亂人倫，<lb/>逆天，當誅．」上許之．定國自殺，國除為郡．<lb/><lb/></p>
<p xml:id='KX2a0001_ZHSJ_051-1998a-18'>太史公曰：荊王王也，由漢初定，天下未集，故劉賈雖屬疏，然以策為王，填江淮之閒．<lb/>劉澤之王，權激呂氏，<ref type="note" target="#KX2a0001_hist_051-note28" n="〔一〕"/>然劉澤卒南面稱孤者三世．事發相重，<ref type="note" target="#KX2a0001_hist_051-note29" n="〔二〕"/>豈不為偉乎！<ref type="note" target="#KX2a0001_hist_051-note30" n="〔三〕"/><lb/><ref type="note" target="#KX2a0001_hist_051-note31" n="贊"/></p>
</div>
<div type="notes">
<note xml:id="KX2a0001_hist_051-note0"></note>
<note xml:id="KX2a0001_hist_051-note1">〔一〕正義年表云都吳也．<lb/></note>
<note xml:id="KX2a0001_hist_051-note2">〔二〕集解漢書賈，高帝從父兄．索隱按：注引漢書，云賈，高祖從父兄，則班固或別有所見也．<lb/></note>
<note xml:id="KX2a0001_hist_051-note3">〔三〕索隱賈將兵定塞地，塞即桃林之塞．<lb/></note>
<note xml:id="KX2a0001_hist_051-note4">〔一〕正義括地志云：「黎陽，一名白馬津，在滑州白馬縣北三十里．」按：賈從此津南過入楚地也．<lb/></note>
<note xml:id="KX2a0001_hist_051-note5">〔一〕集解徐廣曰：「在陽夏．」正義括地志云：「固陵，陵名．在陳州宛丘縣西北四十二里．」<lb/></note>
<note xml:id="KX2a0001_hist_051-note6">〔二〕正義今壽州壽春縣是也．<lb/></note>
<note xml:id="KX2a0001_hist_051-note7">〔三〕索隱共敖之子．<lb/></note>
<note xml:id="KX2a0001_hist_051-note8">〔四〕正義今荊州也．<lb/></note>
<note xml:id="KX2a0001_hist_051-note9">〔一〕正義今陳州也．<lb/></note>
<note xml:id="KX2a0001_hist_051-note10">〔二〕索隱按：表云劉賈都吳．又漢書以東陽郡封賈．東陽即臨淮，故云淮東也．正義括地志云西北四十里，<lb/>蓋此縣是也．<lb/></note>
<note xml:id="KX2a0001_hist_051-note11">〔三〕正義淮以西徐､泗､濠等州也．<lb/></note>
<note xml:id="KX2a0001_hist_051-note12">〔一〕索隱地理志縣名，屬臨淮．正義括地志云：「富陵故城在楚州盱眙縣東北六十里．」<lb/></note>
<note xml:id="KX2a0001_hist_051-note13">〔一〕集解漢書曰：「澤，高祖從祖昆弟．」索隱按：注引漢書云高祖從祖昆弟．又楚漢春秋田子春說張卿云「劉<lb/>澤，宗家也」．按言「宗家」，似疏遠矣．然則班固言「從祖昆弟」，當別有所見矣．<lb/></note>
<note xml:id="KX2a0001_hist_051-note14">〔二〕索隱地理志縣名，在北海．正義括地志云：「營陵故城在青州北海縣南三十里．」<lb/></note>
<note xml:id="KX2a0001_hist_051-note15">〔一〕集解晉灼曰：「楚漢春秋田子春．」<lb/></note>
<note xml:id="KX2a0001_hist_051-note16">〔二〕集解服虔曰：「以計畫干之也．」文穎曰：「以工畫得寵也．」索隱畫，一音「計畫」之「畫」，又音「圖畫」之<lb/>「畫」，兩家義並通也．<lb/></note>
<note xml:id="KX2a0001_hist_051-note17">〔三〕集解孟康曰：「與，黨與．言不復與我為與也．」文穎曰：「不得與汝相知．」<lb/></note>
<note xml:id="KX2a0001_hist_051-note18">〔四〕集解徐廣曰：「名澤．」駰案：如淳曰閹人也．<lb/></note>
<note xml:id="KX2a0001_hist_051-note19">〔五〕索隱按：此一切猶一例，同時也，非如他一切訓權時也．<lb/></note>
<note xml:id="KX2a0001_hist_051-note20">〔六〕集解如淳曰：「呂公知高祖相貴，以女妻之，推轂使為長者．」瓚曰：「謂諸呂共推轂高祖征伐成帝業．雅，正意<lb/>也．」索隱按：雅訓素也．謂呂氏素心奉推高祖取天下，若人推轂欲前進塗然也，此略同臣瓚之意也．推音<lb/>昌誰反．<lb/></note>
<note xml:id="KX2a0001_hist_051-note21">〔七〕集解文穎曰：「欲發之，恐大臣不聽．」鄧展曰：「重難發事．」<lb/></note>
<note xml:id="KX2a0001_hist_051-note22">〔八〕正義高后紀云封張卿為建陵侯．<lb/></note>
<note xml:id="KX2a0001_hist_051-note23">〔九〕索隱觖音決，又音企．<lb/></note>
<note xml:id="KX2a0001_hist_051-note24">〔一〕集解漢書音義曰：「澤至齊，為齊王所劫，不得去．乃說王，求詣京師，齊具車送之．不為本與齊合謀也．」<lb/>索隱按：漢書齊王傳云使祝午劫琅邪王至齊，因留琅邪王不得反國．澤乃說求入關，齊乃送之．與此文不同<lb/>者，劉氏以為燕､齊兩史各言其主立功之迹，太史公聞疑傳疑，遂各記之，則所謂實錄．<lb/></note>
<note xml:id="KX2a0001_hist_051-note25">〔二〕集解漢書音義曰：「跳驅，馳至長安也．」索隱跳，他彫反，脫獨去也．又音條，謂疾去也．<lb/></note>
<note xml:id="KX2a0001_hist_051-note26">〔三〕集解李奇曰：「本齊地，分以王澤，今復與齊也．」<lb/></note>
<note xml:id="KX2a0001_hist_051-note27">〔一〕集解如淳曰：「定國自欲有所殺餘臣，肥如令郢人以告之．」索隱按：如淳意以肥如亦臣名，令郢人以告定<lb/>國也．小顏以為定國欲有所誅殺餘臣，而肥如令郢人乃告定國也．然按地理志，肥如在遼西也．<lb/></note>
<note xml:id="KX2a0001_hist_051-note28">〔一〕索隱按：謂田子春欲王劉澤，先使張卿說封呂產，乃恐以大臣觖望，澤卒得王，故為權激諸呂也．<lb/></note>
<note xml:id="KX2a0001_hist_051-note29">〔二〕集解晉灼曰：「澤以金與田生以事張卿，張卿言之呂后，而劉澤得王，故曰『事發相重』．或曰事起於相重也．」<lb/>索隱按：謂先發呂氏令重，我亦得其功，是事發相重也．<lb/></note>
<note xml:id="KX2a0001_hist_051-note30">〔三〕索隱偉者盛也，蓋盛其能激發也．<lb/></note>
<note xml:id="KX2a0001_hist_051-note31">【索隱述贊】劉賈初從，首定三秦．既渡白馬，遂圍壽春．始迎黥布，絕閒周殷．賞功胙士，與楚為鄰．<lb/>營陵始爵，勳由擊陳．田生遊說，受賜千斤．權激諸呂，事發榮身．徙封傳嗣，亡於郢人．<lb/></note>
</div>
</div>