<div xmlns='http://www.tei-c.org/ns/1.0'  xml:id='KX2a0001_hist_045'>
<div><head>史記卷四十五<lb/></head>
<p xml:id='KX2a0001_ZHSJ_045-1865a-2'>韓世家第十五<lb/></p>
<p xml:id='KX2a0001_ZHSJ_045-1865a-3'>韓之先與周同姓，<ref type="note" target="#KX2a0001_hist_045-note1" n="〔一〕"/>姓姬氏．其後苗裔事晉，得封於韓原，<ref type="note" target="#KX2a0001_hist_045-note2" n="〔二〕"/>曰韓武子．武子後三<lb/>世<ref type="note" target="#KX2a0001_hist_045-note3" n="〔三〕"/>有韓厥，從封姓為韓氏．<lb/></p>
<p xml:id='KX2a0001_ZHSJ_045-1865a-4'>韓厥，晉景公之三年，晉司寇屠岸賈將作亂，誅靈公之賊趙盾．趙盾已死矣，欲誅其子<lb/>趙朔．韓厥止賈，賈不聽．厥告趙朔令亡．朔曰：「子必能不絕趙祀，死不恨矣．」韓厥許<lb/>之．及賈誅趙氏，厥稱疾不出．程嬰､公孫杵臼之藏趙孤趙武也，厥知之．<lb/></p>
<p xml:id='KX2a0001_ZHSJ_045-1866a-6'>景公十一年，厥與郤克將兵八百乘伐齊，敗齊頃公于鞍，<ref type="note" target="#KX2a0001_hist_045-note4" n="〔一〕"/>獲逢丑父．於是晉作六<lb/>卿，而韓厥在一卿之位，號為獻子．<lb/></p>
<p xml:id='KX2a0001_ZHSJ_045-1866a-7'>晉景公十七年，病，卜大業之不遂者為祟．韓厥稱趙成季之功，今後無祀，以感景公．<lb/>景公問曰：「尚有世乎？」厥於是言趙武，而復與故趙氏田邑，續趙氏祀．<lb/></p>
<p xml:id='KX2a0001_ZHSJ_045-1866a-8'>晉悼公之（(十)）【七】年，韓獻子老．獻子卒，子宣子代．宣字徙居州．<ref type="note" target="#KX2a0001_hist_045-note5" n="〔一〕"/><lb/></p>
<p xml:id='KX2a0001_ZHSJ_045-1866a-9'>晉平公十四年，吳季札使晉，曰：「晉國之政卒歸於韓､魏､趙矣．」晉頃公十二年，韓宣<lb/>子與趙､魏共分祁氏､羊舌氏十縣．晉定公十五年，宣子與趙簡子侵伐范､中行氏．宣子<lb/>卒，子貞子代立．貞子徙居平陽．<ref type="note" target="#KX2a0001_hist_045-note6" n="〔一〕"/><lb/></p>
<p xml:id='KX2a0001_ZHSJ_045-1866a-10'>貞子卒，子簡子代．<ref type="note" target="#KX2a0001_hist_045-note7" n="〔一〕"/>簡子卒，子莊子代．莊子卒，子康子<ref type="note" target="#KX2a0001_hist_045-note8" n="〔二〕"/>代．康子與趙襄子､魏<lb/>桓子共敗知伯，分其地，地益大，大於諸侯．<lb/></p>
<p xml:id='KX2a0001_ZHSJ_045-1867a-12'>康子卒，子武子<ref type="note" target="#KX2a0001_hist_045-note9" n="〔一〕"/>代．武子二年，伐鄭，殺其君幽公．十六年，武子卒，子景侯立．<ref type="note" target="#KX2a0001_hist_045-note10" n="〔二〕"/><lb/></p>
<p xml:id='KX2a0001_ZHSJ_045-1867a-13'>景侯虔元年，伐鄭，取雍丘．二年，鄭敗我負黍．<lb/></p>
<p xml:id='KX2a0001_ZHSJ_045-1867a-14'>六年，與趙､魏俱得列為諸侯．<lb/></p>
<p xml:id='KX2a0001_ZHSJ_045-1867a-15'>九年，鄭圍我陽翟．景侯卒，子列侯取立．<ref type="note" target="#KX2a0001_hist_045-note11" n="〔一〕"/><lb/></p>
<p xml:id='KX2a0001_ZHSJ_045-1867a-16'>列侯三年，聶政殺韓相俠累．<ref type="note" target="#KX2a0001_hist_045-note12" n="〔一〕"/>九年，秦伐我宜陽，取六邑．十三年，列侯卒，子文侯<lb/>立．<ref type="note" target="#KX2a0001_hist_045-note13" n="〔二〕"/>是歲魏文侯卒．<lb/></p>
<p xml:id='KX2a0001_ZHSJ_045-1868a-18'>文侯二年，伐鄭，取陽城．伐宋，到彭城，執宋君．七年，伐齊，至桑丘．鄭反晉．九<lb/>年，伐齊，至靈丘．<ref type="note" target="#KX2a0001_hist_045-note14" n="〔一〕"/>十年，文侯卒，子哀侯立．<lb/></p>
<p xml:id='KX2a0001_ZHSJ_045-1868a-19'>哀侯元年，與趙､魏分晉國．二年，滅鄭，因徙都鄭．<ref type="note" target="#KX2a0001_hist_045-note15" n="〔一〕"/><lb/></p>
<p xml:id='KX2a0001_ZHSJ_045-1868a-20'>六年，韓嚴弒其君哀侯．而子懿侯立．<ref type="note" target="#KX2a0001_hist_045-note16" n="〔一〕"/><lb/></p>
<p xml:id='KX2a0001_ZHSJ_045-1868a-21'>懿侯二年，魏敗我馬陵．<ref type="note" target="#KX2a0001_hist_045-note17" n="〔一〕"/>五年，與魏惠王會宅陽．<ref type="note" target="#KX2a0001_hist_045-note18" n="〔二〕"/>九年，魏敗我澮．<ref type="note" target="#KX2a0001_hist_045-note19" n="〔三〕"/>十二年，懿<lb/>侯卒，子昭侯立．<lb/></p>
<p xml:id='KX2a0001_ZHSJ_045-1868a-22'>昭侯元年，秦敗我西山．二年，宋取我黃池．<ref type="note" target="#KX2a0001_hist_045-note20" n="〔一〕"/>魏取朱．六年，伐東周，<ref type="note" target="#KX2a0001_hist_045-note21" n="〔二〕"/>取陵觀､邢<lb/>丘．<lb/></p>
<p xml:id='KX2a0001_ZHSJ_045-1869a-24'>八年，申不害相韓，脩術行道，國內以治，諸侯不來侵伐．<lb/></p>
<p xml:id='KX2a0001_ZHSJ_045-1869a-25'>十年，韓姬弒其君悼公．<ref type="note" target="#KX2a0001_hist_045-note22" n="〔一〕"/>十一年，昭侯如秦．二十二年，申不害死．二十四年，秦來<lb/>拔我宜陽．<lb/></p>
<p xml:id='KX2a0001_ZHSJ_045-1869a-26'>二十五年，旱，作高門．屈宜臼<ref type="note" target="#KX2a0001_hist_045-note23" n="〔一〕"/>曰：「昭侯不出此門．何也？不時．吾所謂時者，<lb/>非時日也，人固有利不利時．昭侯嘗利矣，不作高門．往年秦拔宜陽，今年旱，昭侯不以此<lb/>時卹民之急，而顧益奢，此謂『時絀舉贏』．」<ref type="note" target="#KX2a0001_hist_045-note24" n="〔二〕"/>二十六年，高門成，昭侯卒，<ref type="note" target="#KX2a0001_hist_045-note25" n="〔三〕"/>果不出此門．<lb/>子宣惠王立．<lb/></p>
<p xml:id='KX2a0001_ZHSJ_045-1869a-27'>宣惠王五年，張儀相秦．八年，魏敗我將韓舉．<ref type="note" target="#KX2a0001_hist_045-note26" n="〔一〕"/>十一年，君號為王．與趙會區鼠．<lb/>十四，秦伐敗我鄢．<ref type="note" target="#KX2a0001_hist_045-note27" n="〔二〕"/><lb/></p>
<p xml:id='KX2a0001_ZHSJ_045-1870a-29'>十六年，秦敗我脩魚，<ref type="note" target="#KX2a0001_hist_045-note28" n="〔一〕"/>虜得韓將󷍲､申差於濁澤．<ref type="note" target="#KX2a0001_hist_045-note29" n="〔二〕"/>韓氏急，公仲<ref type="note" target="#KX2a0001_hist_045-note30" n="〔三〕"/>謂韓王曰：<lb/>「與國非可恃也．今秦之欲伐楚久矣，王不如因張儀為和於秦，賂以一名都，具甲，與之南<lb/>伐楚，此以一易二之計也．」<ref type="note" target="#KX2a0001_hist_045-note31" n="〔四〕"/>韓王曰：「善．」乃警公仲之行，<ref type="note" target="#KX2a0001_hist_045-note32" n="〔五〕"/>將西購於秦．<ref type="note" target="#KX2a0001_hist_045-note33" n="〔六〕"/>楚王聞<lb/>之大恐，召陳軫告之．陳軫曰：「秦之欲伐楚久矣，今又得韓之名都一而具甲，秦韓并兵而<lb/>伐楚，此秦所禱祀而求也．今已得之矣，楚國必伐矣．王聽臣為之警四境之內，起師言救<lb/>韓，命戰車滿道路，發信臣，多其車，重其幣，使信王之救己也．縱韓不能聽我，韓必德王<lb/>也，<ref type="note" target="#KX2a0001_hist_045-note34" n="〔七〕"/>必不為鴈行以來，<ref type="note" target="#KX2a0001_hist_045-note35" n="〔八〕"/>是秦韓不和也，兵雖至，楚不大病也．為能聽我絕和於秦，秦<lb/>必大怒，以厚怨韓．韓之南交楚，必輕秦；輕秦，其應秦必不敬：是因秦､韓之兵而免楚國之<lb/>患也．」楚王曰：「善．」乃警四境之內，興師言救韓．命戰車滿道路，發信臣，多其車，重其<lb/>幣．謂韓王曰：「不穀國雖小，已悉發之矣．願大國遂肆志於秦，不穀將以楚殉韓．」<ref type="note" target="#KX2a0001_hist_045-note36" n="〔九〕"/>韓<lb/>王聞之大說，乃止公仲之行．<ref type="note" target="#KX2a0001_hist_045-note37" n="〔一０〕"/>公仲曰：「不可．夫以實伐我者秦也，以虛名救我者楚也．<lb/>王恃楚之虛名，而輕絕彊秦之敵，王必為天下大笑．且楚韓非兄弟之國也，又非素約而謀<lb/>伐秦也．已有伐形，因發兵言救韓，此必陳軫之謀也．且王已使人報於秦矣，今不行，是欺<lb/>秦也．夫輕欺彊秦而信楚之謀臣，恐王必悔之．」韓王不聽，遂絕於秦．秦因大怒，益甲伐<lb/>韓，大戰，楚救不至韓．十九年，大破我岸門．<ref type="note" target="#KX2a0001_hist_045-note38" n="〔一一〕"/>太子倉質於秦以和．<lb/></p>
<p xml:id='KX2a0001_ZHSJ_045-1872a-32'>二十一年，<ref type="note" target="#KX2a0001_hist_045-note39" n="〔一〕"/>與秦共攻楚，<ref type="note" target="#KX2a0001_hist_045-note40" n="〔二〕"/>敗楚將屈丐，斬首八萬於丹陽．<ref type="note" target="#KX2a0001_hist_045-note41" n="〔三〕"/>是歲，宣惠王卒，太<lb/>子倉立，是為襄王．<ref type="note" target="#KX2a0001_hist_045-note42" n="〔四〕"/><lb/></p>
<p xml:id='KX2a0001_ZHSJ_045-1872a-33'>襄王四年，與秦武王會臨晉．其秋，秦使甘茂攻我宜陽．五年，秦拔我宜陽，<ref type="note" target="#KX2a0001_hist_045-note43" n="〔一〕"/>斬首<lb/>六萬．秦武王卒．六年，秦復與我武遂．九年，秦復取我武遂．十年，太子嬰朝秦而歸．<ref type="note" target="#KX2a0001_hist_045-note44" n="〔二〕"/><lb/>十一年，秦伐我，取穰．<ref type="note" target="#KX2a0001_hist_045-note45" n="〔三〕"/>與秦伐楚，敗楚將唐眛．<lb/></p>
<p xml:id='KX2a0001_ZHSJ_045-1873a-35'>十二年，太子嬰死．公子咎､公子蟣蝨爭為太子．時蟣蝨質於楚．蘇代謂韓咎曰：「蟣<lb/>蝨亡在楚，楚王欲內之甚．今楚兵十餘萬在方城之外，<ref type="note" target="#KX2a0001_hist_045-note46" n="〔一〕"/>公何不令楚王築萬室之都雍氏<lb/>之旁，<ref type="note" target="#KX2a0001_hist_045-note47" n="〔二〕"/>韓必起兵以救之，公必將矣．公因以韓楚之兵奉蟣蝨而內之，其聽公必矣，必以<lb/>楚韓封公也．」韓咎從其計．<lb/></p>
<p xml:id='KX2a0001_ZHSJ_045-1873a-36'>楚圍雍氏，<ref type="note" target="#KX2a0001_hist_045-note48" n="〔一〕"/>韓求救於秦．秦未為發，使公孫昧入韓．公仲曰：「子以秦為且救韓乎？」<lb/>對曰：「秦王之言曰『請道南鄭､藍田，<ref type="note" target="#KX2a0001_hist_045-note49" n="〔二〕"/>出兵於楚以待公』，殆不合矣．」<ref type="note" target="#KX2a0001_hist_045-note50" n="〔三〕"/>公仲曰：「子以<lb/>為果乎？」對曰：「秦王必祖張儀之故智．<ref type="note" target="#KX2a0001_hist_045-note51" n="〔四〕"/>楚威王攻梁也，張儀謂秦王曰：『與楚攻魏，魏<lb/>折而入於楚，韓固其與國也，是秦孤也．不如出兵以到之，<ref type="note" target="#KX2a0001_hist_045-note52" n="〔五〕"/>魏楚大戰，秦取西河之外以<lb/>歸．』今其狀陽言與韓，其實陰善楚．公待秦而到，必輕與楚戰．楚陰得秦之不用也，必<lb/>易與公相支也．<ref type="note" target="#KX2a0001_hist_045-note53" n="〔六〕"/>公戰而勝楚，遂與公乘楚，施三川而歸．<ref type="note" target="#KX2a0001_hist_045-note54" n="〔七〕"/>公戰不勝楚，楚塞三川守<lb/>之，<ref type="note" target="#KX2a0001_hist_045-note55" n="〔八〕"/>公不能救也．竊為公患之．司馬庚<ref type="note" target="#KX2a0001_hist_045-note56" n="〔九〕"/>三反於郢，甘茂與昭魚<ref type="note" target="#KX2a0001_hist_045-note57" n="〔一０〕"/>遇於商於，其言收<lb/>璽，<ref type="note" target="#KX2a0001_hist_045-note58" n="〔一一〕"/>實類有約也．」公仲恐，曰：「然則柰何？」曰：「公必先韓而後秦，先身而後張儀．<ref type="note" target="#KX2a0001_hist_045-note59" n="〔一二〕"/><lb/>公不如亟以國合於齊楚，齊楚必委國於公．公之所惡者張儀也，<ref type="note" target="#KX2a0001_hist_045-note60" n="〔一三〕"/>其實猶不無秦也．」於<lb/>是楚解雍氏圍．<ref type="note" target="#KX2a0001_hist_045-note61" n="〔一四〕"/><lb/></p>
<p xml:id='KX2a0001_ZHSJ_045-1875a-39'>蘇代又謂秦太后弟戎<ref type="note" target="#KX2a0001_hist_045-note62" n="〔一〕"/>曰：「公叔伯嬰恐秦楚之內蟣蝨也，<ref type="note" target="#KX2a0001_hist_045-note63" n="〔二〕"/>公何不為韓求質子<lb/>於楚？<ref type="note" target="#KX2a0001_hist_045-note64" n="〔三〕"/>楚王聽入質子於韓，<ref type="note" target="#KX2a0001_hist_045-note65" n="〔四〕"/>則公叔伯嬰知秦楚之不以蟣蝨為事，必以韓合於秦楚．<lb/>秦楚挾韓以窘魏，魏氏不敢合於齊，是齊孤也．公又為秦求質子於楚，<ref type="note" target="#KX2a0001_hist_045-note66" n="〔五〕"/>楚不聽，怨結於<lb/>韓．韓挾齊魏以圍楚，楚必重公．<ref type="note" target="#KX2a0001_hist_045-note67" n="〔六〕"/>公挾秦楚之重以積德於韓，公叔伯嬰必以國待公．」<lb/>於是蟣蝨竟不得歸韓．<ref type="note" target="#KX2a0001_hist_045-note68" n="〔七〕"/>韓立咎為太子．齊､魏王來．<ref type="note" target="#KX2a0001_hist_045-note69" n="〔八〕"/><lb/></p>
<p xml:id='KX2a0001_ZHSJ_045-1876a-41'>十四年，與齊､魏王共擊秦，至函谷而軍焉．十六年，秦與我河外及武遂．襄王卒，太<lb/>子咎立，是為釐王．<lb/></p>
<p xml:id='KX2a0001_ZHSJ_045-1876a-42'>釐王三年，使公孫喜率周､魏攻秦．秦敗我二十四萬，虜喜伊闕．五年，秦拔我宛．<ref type="note" target="#KX2a0001_hist_045-note70" n="〔一〕"/><lb/>六年，與秦武遂地二百里．<ref type="note" target="#KX2a0001_hist_045-note71" n="〔二〕"/>十年，秦敗我師于夏山．十二年，與秦昭王會西周而佐秦攻<lb/>齊．齊敗，湣王出亡．十四年，與秦會兩周閒．二十一年，使暴󷍥<ref type="note" target="#KX2a0001_hist_045-note72" n="〔三〕"/>救魏，為秦所敗，󷍥<lb/>走開封．<lb/></p>
<p xml:id='KX2a0001_ZHSJ_045-1877a-44'>二十三年，趙､魏攻我華陽．<ref type="note" target="#KX2a0001_hist_045-note73" n="〔一〕"/>韓告急於秦，秦不救．韓相國謂陳筮<ref type="note" target="#KX2a0001_hist_045-note74" n="〔二〕"/>曰：「事急，願<lb/>公雖病，為一宿之行．」陳筮見穰侯．穰侯曰：「事急乎？故使公來．」陳筮曰：「未急也．」<lb/>穰侯怒曰：「是可以為公之主使乎？夫冠蓋相望，告敝邑甚急，公來言未急，何也？」陳筮<lb/>曰：「彼韓急則將變而佗從，以未急，故復來耳．」穰侯曰：「公無見王，請今發兵救韓．」八<lb/>日而至，敗趙､魏於華陽之下．是歲，釐王卒，子桓惠王立．<lb/></p>
<p xml:id='KX2a0001_ZHSJ_045-1877a-45'>桓惠王元年，伐燕．九年，秦拔我陘，城汾旁．<ref type="note" target="#KX2a0001_hist_045-note75" n="〔一〕"/>十年，秦擊我於太行，<ref type="note" target="#KX2a0001_hist_045-note76" n="〔二〕"/>我上黨郡守<lb/>以上黨郡降趙．十四年，秦拔趙上黨，<ref type="note" target="#KX2a0001_hist_045-note77" n="〔三〕"/>殺馬服子卒四十餘萬於長平．十七年，秦拔我陽<lb/>城､負黍．<ref type="note" target="#KX2a0001_hist_045-note78" n="〔四〕"/>二十二年，秦昭王卒．二十四年，秦拔我城皋､滎陽．二十六年，秦悉拔我上<lb/>黨．二十九年，秦拔我十三城．<lb/></p>
<p xml:id='KX2a0001_ZHSJ_045-1878a-47'>三十四年，桓惠王卒，子王安立．<lb/></p>
<p xml:id='KX2a0001_ZHSJ_045-1878a-48'>王安五年，秦攻韓，韓急，使韓非使秦，秦留非，因殺之．<lb/></p>
<p xml:id='KX2a0001_ZHSJ_045-1878a-49'>九年，秦虜王安，盡入其地，為潁州郡．韓遂亡．<ref type="note" target="#KX2a0001_hist_045-note79" n="〔一〕"/><lb/></p>
<p xml:id='KX2a0001_ZHSJ_045-1878a-50'>太史公曰：韓厥之感晉景公，紹趙孤之子武，以成程嬰､公孫杵臼之義，此天下之陰德<lb/>也．韓氏之功，於晉未覩其大者也．然與趙､魏終為諸侯十餘世，宜乎哉！<lb/><ref type="note" target="#KX2a0001_hist_045-note80" n="贊"/></p>
</div>
<div type="notes">
<note xml:id="KX2a0001_hist_045-note0"></note>
<note xml:id="KX2a0001_hist_045-note1">〔一〕索隱按：左氏傳云「邗､晉､應､韓，武之穆」，是武王之子，故詩稱「韓侯出祖」，是有韓而先滅．今據此文，云<lb/>「其後裔事晉，封于韓原，曰韓武子」，則武子本是韓侯之後，晉又封之於韓原，即今之馮翊韓城是也．然按系本<lb/>及左傳舊說，皆謂韓萬是曲沃桓叔之子，即是晉之支庶．又國語叔向謂韓宣子能修武子之德，起再拜謝曰「自桓<lb/>叔已下，嘉吾子之賜」，亦言桓叔是韓之祖也．今以韓侯之後別有桓叔，非關曲沃之桓叔，如此則與太史公之意<lb/>亦有違．<lb/></note>
<note xml:id="KX2a0001_hist_045-note2">〔二〕正義括地志云：「韓原在同州韓城縣西南八里．又韓城在縣南十八里，故古韓國也．古今地名云韓武子食菜<lb/>於韓原故城也．」<lb/></note>
<note xml:id="KX2a0001_hist_045-note3">〔三〕索隱系本云：「萬生賕伯，賕伯生定伯簡，簡生輿，輿生獻子厥．<lb/></note>
<note xml:id="KX2a0001_hist_045-note4">〔一〕正義音安．括地志云：「故鞍城今俗名馬鞍城，在濟州平陰縣十里．」<lb/></note>
<note xml:id="KX2a0001_hist_045-note5">〔一〕索隱宣子名起．州，今在河內是也．正義括地志云：「懷州武德縣本周司寇蘇忿生之州邑也．」<lb/></note>
<note xml:id="KX2a0001_hist_045-note6">〔一〕索隱系本作「平子」，名須，宣子子也．又云「景子居平陽」．平陽在山西．宋忠曰「今河東平陽縣」．正義<lb/>平陽，晉州城是．<lb/></note>
<note xml:id="KX2a0001_hist_045-note7">〔一〕集解徐廣曰：「史記多無簡子､莊子，而云貞子生康子．班氏亦同．」索隱徐廣云：「史記多無簡子､莊子，而<lb/>云貞子生康子．班氏亦同．」按：系本有簡子，名不信；莊子，名庚．趙系家亦有簡子，名不佞．<lb/></note>
<note xml:id="KX2a0001_hist_045-note8">〔二〕索隱名虎．<lb/></note>
<note xml:id="KX2a0001_hist_045-note9">〔一〕索隱名啟章．<lb/></note>
<note xml:id="KX2a0001_hist_045-note10">〔二〕索隱紀年及系本皆作「景子」，名處．<lb/></note>
<note xml:id="KX2a0001_hist_045-note11">〔一〕索隱系本作「武侯」．<lb/></note>
<note xml:id="KX2a0001_hist_045-note12">〔一〕集解徐廣曰：「六年救魯也．」索隱戰國策作「殺韓傀」，高誘曰「韓傀，俠侯累也」．<lb/></note>
<note xml:id="KX2a0001_hist_045-note13">〔二〕索隱按：紀年無文侯，系本無列侯．<lb/></note>
<note xml:id="KX2a0001_hist_045-note14">〔一〕正義靈丘，蔚州縣也，此時屬燕也．<lb/></note>
<note xml:id="KX2a0001_hist_045-note15">〔一〕索隱按：紀年魏武侯二十一年，韓滅鄭，哀侯入于鄭．二十二年，晉桓公邑哀侯于鄭．是韓既徙都，因改號曰<lb/>鄭，故戰國策謂韓惠王曰鄭惠王，猶魏徙大梁稱梁王然也．<lb/></note>
<note xml:id="KX2a0001_hist_045-note16">〔一〕索隱按：年表懿侯作「莊侯」．又紀年云「晉桓公邑哀侯于鄭，韓山堅賊其君哀侯而立韓若山」．若山即懿侯<lb/>也，則韓嚴為韓山堅也．而戰國策又有韓仲子，名遂，又恐是韓嚴也．<lb/></note>
<note xml:id="KX2a0001_hist_045-note17">〔一〕正義在魏州元城縣東南一里．<lb/></note>
<note xml:id="KX2a0001_hist_045-note18">〔二〕正義在鄭州也．<lb/></note>
<note xml:id="KX2a0001_hist_045-note19">〔三〕集解徐廣曰：「大雨三月也．」正義澮，古外反，在陵州澮水之上也．<lb/></note>
<note xml:id="KX2a0001_hist_045-note20">〔一〕集解徐廣曰：「在平丘．」<lb/></note>
<note xml:id="KX2a0001_hist_045-note21">〔二〕正義河南鞏縣．<lb/></note>
<note xml:id="KX2a0001_hist_045-note22">〔一〕索隱紀年「姬」亦作「玘」，並音羊之反．姬是韓大夫，而王邵亦云不知悼公何君也．<lb/></note>
<note xml:id="KX2a0001_hist_045-note23">〔一〕集解許慎曰：「屈宜臼，楚大夫，在魏也．」<lb/></note>
<note xml:id="KX2a0001_hist_045-note24">〔二〕集解徐廣曰：「時衰秏而作奢侈．」<lb/></note>
<note xml:id="KX2a0001_hist_045-note25">〔三〕索隱按：紀年「鄭昭侯武薨，次威侯立．威侯七年，與邯鄲圍襄陵．五月，梁惠王會威侯于巫沙．十月，鄭宣<lb/>王朝梁」，不見威侯之卒．下敗韓舉在威侯八年，而此系家即以為宣惠王之年．又上有殺悼公，悼公又不知是<lb/>誰之謚．則韓微小，國史失代系，故此文及系本不同，蓋亦不可復考．<lb/></note>
<note xml:id="KX2a0001_hist_045-note26">〔一〕索隱韓舉則是韓將不疑，而紀年云韓舉，趙將，蓋舉先為趙將，後入韓．又紀年云其敗當韓威王八年，是不同<lb/>也．<lb/></note>
<note xml:id="KX2a0001_hist_045-note27">〔二〕集解徐廣曰：「潁川鄢陵縣．音於乾反．」正義今許州鄢陵縣西北十五里有鄢陵故城是也．<lb/></note>
<note xml:id="KX2a0001_hist_045-note28">〔一〕索隱地名．<lb/></note>
<note xml:id="KX2a0001_hist_045-note29">〔二〕集解徐廣曰：「一云鯁､申差．長社有濁澤．」索隱󷍲､申差，二將．󷍲音瘦，亦作「鯁」．正義按：濁澤<lb/>者蓋誤，當作「觀澤」．年表云「秦惠文王更元八年，與韓戰，斬首八萬．韓宣惠王十六年，秦敗我脩魚，得將軍申<lb/>差．魏哀王二年，齊敗我觀澤．趙武靈王九年，與韓､魏擊秦．齊湣王七年，敗魏､趙觀澤」，濁澤定誤矣．徐廣<lb/>又云「濁澤在長社」，不曉錯誤之甚．括地志云「觀澤在魏州頓丘縣東十八里」．<lb/></note>
<note xml:id="KX2a0001_hist_045-note30">〔三〕索隱韓相國，名侈．<lb/></note>
<note xml:id="KX2a0001_hist_045-note31">〔四〕索隱一，謂名都也．二，謂使不伐韓而又與之伐楚也．<lb/></note>
<note xml:id="KX2a0001_hist_045-note32">〔五〕索隱警，戒也．戰國策作「衞」．<lb/></note>
<note xml:id="KX2a0001_hist_045-note33">〔六〕索隱戰國策作「講」．講亦謀議，與購求意通．<lb/></note>
<note xml:id="KX2a0001_hist_045-note34">〔七〕索隱言韓王信楚之救，雖不能聽待楚救至，折入於秦，猶德於楚也．<lb/></note>
<note xml:id="KX2a0001_hist_045-note35">〔八〕索隱言韓以楚必救己，己雖隨秦來戰，猶德於王，故不為鴈行而來，言不同心旅進也．<lb/></note>
<note xml:id="KX2a0001_hist_045-note36">〔九〕索隱殉，從死也．言以死助韓．<lb/></note>
<note xml:id="KX2a0001_hist_045-note37">〔一０〕索隱止不令西之秦．<lb/></note>
<note xml:id="KX2a0001_hist_045-note38">〔一一〕集解徐廣曰：「潁陰有岸亭．」正義括地志云：「岸門在許州長社縣西北十八里，今名西武亭矣．」<lb/></note>
<note xml:id="KX2a0001_hist_045-note39">〔一〕集解徐廣曰：「周王󺡬之三年也．」<lb/></note>
<note xml:id="KX2a0001_hist_045-note40">〔二〕集解徐廣曰：「圍景痤也．」<lb/></note>
<note xml:id="KX2a0001_hist_045-note41">〔三〕索隱故楚都，在今均州．正義左傳〔釋〕例云：「楚居丹陽，今枝江縣故城是也．」<lb/></note>
<note xml:id="KX2a0001_hist_045-note42">〔四〕集解徐廣曰：「一云周󺡬王六年，韓襄哀王三年，張儀死．󺡬王九年，襄哀王六年，秦昭王立．」<lb/></note>
<note xml:id="KX2a0001_hist_045-note43">〔一〕正義括地志云：「故韓城一名宜陽城，在洛州福昌縣東十四里，韓宜陽城也．」<lb/></note>
<note xml:id="KX2a0001_hist_045-note44">〔二〕集解徐廣曰：「與秦會臨晉，因至咸陽而還．」<lb/></note>
<note xml:id="KX2a0001_hist_045-note45">〔三〕正義穰，人羊反，鄧州縣也．郭仲產南雍州記云：「楚之別邑．秦初侵楚，封公子悝為穰侯．後屬韓，秦昭王取<lb/>之也．」<lb/></note>
<note xml:id="KX2a0001_hist_045-note46">〔一〕索隱方城，楚之北境．之外，北境之北也．正義括地志云：「方城山在許州葉縣西南十八里．左傳云楚大<lb/>夫屈完對齊侯曰『楚國方城以為城』，杜注云『方城山在南陽葉縣南』．」<lb/></note>
<note xml:id="KX2a0001_hist_045-note47">〔二〕集解徐廣曰：「在陽翟．」正義括地志云：「故雍氏城在洛州陽翟縣二十五里．故老云黃帝臣雍父作杵臼也．」<lb/></note>
<note xml:id="KX2a0001_hist_045-note48">〔一〕集解徐廣曰：「秦本紀惠王後元十三年，周󺡬王三年，楚懷王十七年，齊湣王十二年，皆云『楚圍雍氏』．紀年於<lb/>此亦說『楚景翠圍雍氏．韓宣王卒，秦助韓共敗楚屈丐』．又云『齊､宋圍煮棗』．皆與史記年表及田完世家符<lb/>同．然則此卷所云『襄王十二年，韓咎從其計』以上，是楚後圍雍氏，󺡬王之十五年事也．又說『楚圍雍氏』以下，<lb/>是楚前圍雍氏，󺡬王之三年事．」<lb/></note>
<note xml:id="KX2a0001_hist_045-note49">〔二〕正義南鄭，梁州縣．藍田，雍州縣．秦王言或出雍州西南至鄭，或出雍州東南歷藍田出嶢關，俱繞楚北境以待<lb/>韓使而東救雍氏．如此遲緩，近不合於楚矣．<lb/></note>
<note xml:id="KX2a0001_hist_045-note50">〔三〕索隱殆不合於南鄭．<lb/></note>
<note xml:id="KX2a0001_hist_045-note51">〔四〕集解徐廣曰：「祖者，宗之習之謂也．故智，猶前時謀計也．」<lb/></note>
<note xml:id="KX2a0001_hist_045-note52">〔五〕索隱到，欺也，猶俗云「張到」．然戰國策作「勁」，勁，強也．<lb/></note>
<note xml:id="KX2a0001_hist_045-note53">〔六〕索隱言楚陰知秦，不為公用，亦必易為公相支拒也．<lb/></note>
<note xml:id="KX2a0001_hist_045-note54">〔七〕正義施猶設也．三川，周天子都也．言韓戰勝楚，則秦與韓駕御於楚，即於天子之都，張設救韓之功，行霸王<lb/>之迹，加威諸侯，乃歸咸陽是也．<lb/></note>
<note xml:id="KX2a0001_hist_045-note55">〔八〕正義楚乃塞南河四關守之，韓不能救三川．<lb/></note>
<note xml:id="KX2a0001_hist_045-note56">〔九〕集解徐廣曰：「一作『唐』．」<lb/></note>
<note xml:id="KX2a0001_hist_045-note57">〔一０〕集解徐廣曰：「楚相國．」索隱戰國策謂之昭󷍳．<lb/></note>
<note xml:id="KX2a0001_hist_045-note58">〔一一〕劉氏云「詐言昭魚來秦，欲得秦官之印璽」．收即取之義也．<lb/></note>
<note xml:id="KX2a0001_hist_045-note59">〔一二〕正義先以身存韓之計，而後知張儀為秦到魏之計，不如急以國合於齊楚．<lb/></note>
<note xml:id="KX2a0001_hist_045-note60">〔一三〕正義惡，烏故反．公孫昧言公仲所惡者張儀到魏之計，雖以國合於齊楚，其實猶不輕欺無秦也．<lb/></note>
<note xml:id="KX2a0001_hist_045-note61">〔一四〕集解徐廣曰：「甘茂傳云『楚懷王以兵圍韓雍氏，韓使公仲告急於秦，秦昭王新立，不肯救．甘茂為韓言之，乃<lb/>下師於殽以救韓也』．又云『周󺡬王十五年，韓襄王十二年，秦擊楚，斬首二萬，敗楚襄城，殺景缺』．周本紀󺡬王<lb/>八年之後云『楚圍雍氏』，此當韓襄王十二年，魏哀王十九年．紀年於此亦說『楚入雍氏，楚人敗』．然爾時張儀<lb/>已死十年矣．」正義自此已上十二年，並是楚後圍雍氏，󺡬王之十五年一段事也．前注徐廣云「『楚圍雍氏』<lb/>之下，是楚前圍雍氏，󺡬王三年事」，徐說非也．徐見下文云「先身而後張儀」及「公之所惡者張儀也」，言張儀尚<lb/>存，楚又兩度圍雍氏，故生此前後之見，甚誤也．然是公孫昧卻述張儀時事，說韓相公仲耳．<lb/></note>
<note xml:id="KX2a0001_hist_045-note62">〔一〕集解徐廣曰：「號新城君．」索隱，姓；戎，名．秦宣太后弟，號新城君．<lb/></note>
<note xml:id="KX2a0001_hist_045-note63">〔二〕索隱按戰國策，公叔伯嬰與蟣蝨及公子咎並是襄王子．然伯嬰即太子嬰，嬰前死，故咎與蟣蝨又爭立．此取<lb/>戰國策說，伯嬰未立之先亦與蟣蝨爭立，故事重而文倒也．<lb/></note>
<note xml:id="KX2a0001_hist_045-note64">〔三〕索隱令韓求楚，更以別人為質，以替蟣蝨也．正義為，于偽反．後同．<lb/></note>
<note xml:id="KX2a0001_hist_045-note65">〔四〕索隱質子，蟣蝨也．正義質子，蟣蝨．蘇代令戎為韓求蟣蝨入於韓，楚不聽．公叔伯嬰知秦楚不以蟣<lb/>蝨為事，必以韓合於秦楚．「楚王聽入質子於韓」當云「楚王不聽入質子於韓」，承前脫「不」字耳．次下云「知秦<lb/>楚不以蟣蝨為事」，重明脫「不」字．<lb/></note>
<note xml:id="KX2a0001_hist_045-note66">〔五〕索隱令戎教秦，於楚索韓所送質子，令入之於秦也．<lb/></note>
<note xml:id="KX2a0001_hist_045-note67">〔六〕正義言韓合齊魏以圍楚，楚必尊重戎以求秦救矣．<lb/></note>
<note xml:id="KX2a0001_hist_045-note68">〔七〕正義自此已前蘇代數計皆不成，故韓竟立咎為太子也．<lb/></note>
<note xml:id="KX2a0001_hist_045-note69">〔八〕正義蘇代為韓立計，故得齊､魏王來．<lb/></note>
<note xml:id="KX2a0001_hist_045-note70">〔一〕正義宛，於元反．宛，鄧州縣也，時屬韓也．<lb/></note>
<note xml:id="KX2a0001_hist_045-note71">〔二〕正義此武遂及上武遂皆宜陽近地．<lb/></note>
<note xml:id="KX2a0001_hist_045-note72">〔三〕正義音捐．韓將姓名．<lb/></note>
<note xml:id="KX2a0001_hist_045-note73">〔一〕正義司馬彪云：「華陽，山名，在密縣．」鄭州管城縣南四十里．<lb/></note>
<note xml:id="KX2a0001_hist_045-note74">〔二〕集解徐廣曰：「一作『筌』．」索隱徐廣云一作「荃」．戰國策作「田荼」．<lb/></note>
<note xml:id="KX2a0001_hist_045-note75">〔一〕正義陘音刑．秦拔陘城於汾水之旁．陘故城在絳州曲沃縣西北二十里汾水之旁也．<lb/></note>
<note xml:id="KX2a0001_hist_045-note76">〔二〕正義太行山在懷州河內縣北二十五里也．<lb/></note>
<note xml:id="KX2a0001_hist_045-note77">〔三〕正義韓上黨也．從太行山西北澤､潞等州是也．<lb/></note>
<note xml:id="KX2a0001_hist_045-note78">〔四〕集解徐廣曰：「負黍在陽城．」正義古今地名云：「負黍在洛州陽城西三十七里也．」<lb/></note>
<note xml:id="KX2a0001_hist_045-note79">〔一〕正義亡在秦始皇帝十七年．<lb/></note>
<note xml:id="KX2a0001_hist_045-note80">【索隱述贊】韓氏之先，實宗周武．事微國小，春秋無語．後裔事晉，韓原是處．趙孤克立，智伯可取．<lb/>既徙平陽，又侵負黍．景趙俱侯，惠（文）【又】僭主．秦敗脩魚，魏會區鼠．韓非雖使，不禁狼虎．<lb/></note>
</div>
</div>