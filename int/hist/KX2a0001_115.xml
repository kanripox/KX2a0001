<div xmlns='http://www.tei-c.org/ns/1.0'  xml:id='KX2a0001_hist_115'>
<div><head>史記卷一百一十五<lb/></head>
<p xml:id='KX2a0001_ZHSJ_115-2985a-2'>朝鮮列傳第五十五<lb/><ref type="note" target="#KX2a0001_hist_115-note0" n="序"/></p>
<p xml:id='KX2a0001_ZHSJ_115-2985a-3'>朝鮮<ref type="note" target="#KX2a0001_hist_115-note2" n="〔一〕"/>王滿者，故燕人也．<ref type="note" target="#KX2a0001_hist_115-note3" n="〔二〕"/>自始全燕時<ref type="note" target="#KX2a0001_hist_115-note4" n="〔三〕"/>嘗略屬真番、<ref type="note" target="#KX2a0001_hist_115-note5" n="〔四〕"/>朝鮮，<ref type="note" target="#KX2a0001_hist_115-note6" n="〔五〕"/>為置吏，築<lb/>鄣塞．秦滅燕，屬遼東外徼．漢興，為其遠難守，復修遼東故塞，至浿水為界，<ref type="note" target="#KX2a0001_hist_115-note7" n="〔六〕"/>屬燕．燕<lb/>王盧綰反，入匈奴，滿亡命，<ref type="note" target="#KX2a0001_hist_115-note8" n="〔七〕"/>聚黨千餘人，魋結蠻夷服而東走出塞，渡浿水，居秦故空地<lb/>上下鄣，<ref type="note" target="#KX2a0001_hist_115-note9" n="〔八〕"/>稍役屬真番、朝鮮蠻夷及故燕、齊亡命者王之，都王險．<ref type="note" target="#KX2a0001_hist_115-note10" n="〔九〕"/><lb/></p>
<p xml:id='KX2a0001_ZHSJ_115-2986a-5'>會孝惠、高后時天下初定，遼東太守即約滿為外臣，保塞外蠻夷，無使盜邊；諸蠻夷君<lb/>長欲入見天子，勿得禁止．以聞，上許之，以故滿得兵威財物侵降其旁小邑，真番、臨屯<ref type="note" target="#KX2a0001_hist_115-note11" n="〔一〕"/><lb/>皆來服屬，方數千里．<ref type="note" target="#KX2a0001_hist_115-note12" n="〔二〕"/><lb/></p>
<p xml:id='KX2a0001_ZHSJ_115-2986a-6'>傳子至孫右渠，<ref type="note" target="#KX2a0001_hist_115-note13" n="〔一〕"/>所誘漢亡人滋多，又未嘗入見；真番旁衆國欲上書見天子，又擁閼<lb/>不通．元封二年，漢使涉何譙諭<ref type="note" target="#KX2a0001_hist_115-note14" n="〔二〕"/>右渠，終不肯奉詔．何去至界上，臨浿水，使御刺殺送<lb/>何者<ref type="note" target="#KX2a0001_hist_115-note15" n="〔三〕"/>朝鮮裨王長，<ref type="note" target="#KX2a0001_hist_115-note16" n="〔四〕"/>即渡，馳入塞，<ref type="note" target="#KX2a0001_hist_115-note17" n="〔五〕"/>遂歸報天子曰「殺朝鮮將」．上為其名美，<ref type="note" target="#KX2a0001_hist_115-note18" n="〔六〕"/>即<lb/>不詰，拜何為遼東東部都尉．<ref type="note" target="#KX2a0001_hist_115-note19" n="〔七〕"/>朝鮮怨何，發兵襲攻殺何．<lb/></p>
<p xml:id='KX2a0001_ZHSJ_115-2987a-8'>天子募罪人擊朝鮮．其秋，遣樓船將軍楊僕從齊浮渤海；兵五萬人，左將軍荀彘出遼<lb/>東：討右渠．右渠發兵距險．左將軍卒正多率遼東兵先縱，敗散，多還走，坐法斬．樓船將<lb/>軍將齊兵七千人先至王險．右渠城守，窺知樓船軍少，即出城擊樓船，樓船軍敗散走．將<lb/>軍楊僕失其衆，遁山中十餘日，稍求收散卒，復聚．左將軍擊朝鮮浿水西軍，未能破自前．<lb/></p>
<p xml:id='KX2a0001_ZHSJ_115-2987a-9'>天子為兩將未有利，乃使衞山因兵威往諭右渠．右渠見使者頓首謝：「願降，恐兩將詐<lb/>殺臣；今見信節，請服降．」遣太子入謝，獻馬五千匹，及饋軍糧．人衆萬餘，持兵，方渡浿<lb/>水，使者及左將軍疑其為變，謂太子已服降，宜命人毋持兵．太子亦疑使者左將軍詐殺之，<lb/>遂不渡浿水，復引歸．山還報天子，天子誅山．<lb/></p>
<p xml:id='KX2a0001_ZHSJ_115-2988a-11'>左將軍破浿水上軍，乃前，至城下，圍其西北．樓船亦往會，居城南．右渠遂堅守城，<lb/>數月未能下．<lb/></p>
<p xml:id='KX2a0001_ZHSJ_115-2988a-12'>左將軍素侍中，幸，將燕代卒，悍，乘勝，軍多驕．樓船將齊卒，入海，固已多敗亡；其<lb/>先與右渠戰，因辱亡卒，卒皆恐，將心慙，其圍右渠，常持和節．左將軍急擊之，朝鮮大臣乃<lb/>陰閒使人私約降樓船，往來言，尚未肯決．左將軍數與樓船期戰，樓船欲急就其約，不會；<lb/>左將軍亦使人求閒郤降下朝鮮，朝鮮不肯，心附樓船：以故兩將不相能．左將軍心意樓船<lb/>前有失軍罪，今與朝鮮私善而又不降，疑其有反計，未敢發．天子曰將率不能，前（及）<ref type="note" target="#KX2a0001_hist_115-note20" n="〔乃〕"/><lb/>使衞山諭降右渠，右渠遣太子，山使不能剸決，與左將軍計相誤，卒沮約．今兩將圍城，又<lb/>乖異，以故久不決．使濟南太守公孫遂往（(征)）【正】之，有便宜得以從事．遂至，左將軍曰：<lb/>「朝鮮當下久矣，不下者有狀．」言樓船數期不會，具以素所意告遂，曰：「今如此不取，恐為<lb/>大害，非獨樓船，又且與朝鮮共滅吾軍．」遂亦以為然，而以節召樓船將軍入左將軍營計<lb/>事，即命左將軍麾下執捕樓船將軍，并其軍，以報天子．天子誅遂．<lb/></p>
<p xml:id='KX2a0001_ZHSJ_115-2988a-13'>左將軍已并兩軍，即急擊朝鮮．朝鮮相路人、相韓陰、尼谿相參、將軍王唊<ref type="note" target="#KX2a0001_hist_115-note21" n="〔一〕"/>相與謀<lb/>曰：「始欲降樓船，樓船今執，獨左將軍并將，戰益急，恐不能與，（(戰)）王又不肯降．」陰、唊、<lb/>路人皆亡降漢．路人道死．元封三年夏，尼谿相參乃使人殺朝鮮王右渠來降．王險城未<lb/>下，故右渠之大臣成巳又反，復攻吏．左將軍使右渠子長降、<ref type="note" target="#KX2a0001_hist_115-note22" n="〔二〕"/>相路人之子最<ref type="note" target="#KX2a0001_hist_115-note23" n="〔三〕"/>告諭<lb/>其民，誅成巳，以故遂定朝鮮，為四郡．<ref type="note" target="#KX2a0001_hist_115-note24" n="〔四〕"/>封參為澅清侯，<ref type="note" target="#KX2a0001_hist_115-note25" n="〔五〕"/>陰為荻苴侯，<ref type="note" target="#KX2a0001_hist_115-note26" n="〔六〕"/>唊為平州<lb/>侯<ref type="note" target="#KX2a0001_hist_115-note27" n="〔七〕"/>，長<ref type="note" target="#KX2a0001_hist_115-note28" n="〔降〕"/>為幾侯．<ref type="note" target="#KX2a0001_hist_115-note29" n="〔八〕"/>最以父死頗有功，為溫陽侯．<ref type="note" target="#KX2a0001_hist_115-note30" n="〔九〕"/><lb/></p>
<p xml:id='KX2a0001_ZHSJ_115-2989a-15'>左將軍徵至，坐爭功相嫉，乖計，[⿱𠫓廾]市．樓船將軍亦坐兵至洌口，<ref type="note" target="#KX2a0001_hist_115-note31" n="〔一〕"/>當待左將軍，擅先<lb/>縱，失亡多，當誅，贖為庶人．<lb/></p>
<p xml:id='KX2a0001_ZHSJ_115-2990a-17'>太史公曰：右渠負固，國以絕祀．涉何誣功，為兵發首．樓船將狹，<ref type="note" target="#KX2a0001_hist_115-note32" n="〔一〕"/>及難離咎．悔<lb/>失番禺，乃反見疑．荀彘爭勞，與遂皆誅．兩軍俱辱，將率莫侯矣．<lb/><ref type="note" target="#KX2a0001_hist_115-note33" n="贊"/></p>
</div>
<div type="notes">
<note xml:id="KX2a0001_hist_115-note0">集解張晏曰：「朝鮮有濕水、洌水、汕水，三水合為洌水，疑樂浪、朝鮮取名於此也．」索隱案：朝音潮，直驕<lb/>反．鮮音仙．以有汕水，故名也．汕一音訕．<lb/></note>
<note xml:id="KX2a0001_hist_115-note2">〔一〕正義潮仙二音．括地志云：「高驪都平壤城，本漢樂浪郡王險城，又古云朝鮮地也．」<lb/></note>
<note xml:id="KX2a0001_hist_115-note3">〔二〕索隱案漢書，滿，燕人，姓衞，擊破朝鮮而自王之．<lb/></note>
<note xml:id="KX2a0001_hist_115-note4">〔三〕索隱始全燕時，謂六國燕方全盛之時．<lb/></note>
<note xml:id="KX2a0001_hist_115-note5">〔四〕集解徐廣曰：「一作『莫』．遼東有番汗縣．番音普寒反．」索隱徐氏據地理志而知也．番音潘，又音盤．<lb/>汗音寒．<lb/></note>
<note xml:id="KX2a0001_hist_115-note6">〔五〕索隱如淳云：「燕嘗略二國以屬己也．」應劭云：「玄菟本真番國．」<lb/></note>
<note xml:id="KX2a0001_hist_115-note7">〔六〕集解漢書音義曰：「浿音傍沛反．」索隱浿音旁沛反．正義地理志云浿水出遼東塞外，西南至樂浪縣<lb/>西入海．浿普大反．<lb/></note>
<note xml:id="KX2a0001_hist_115-note8">〔七〕正義命謂教令．<lb/></note>
<note xml:id="KX2a0001_hist_115-note9">〔八〕索隱案：地理志樂浪有雲鄣．<lb/></note>
<note xml:id="KX2a0001_hist_115-note10">〔九〕集解徐廣曰：「昌黎有險瀆縣也．」索隱韋昭云「古邑名」．徐廣曰「昌黎有險瀆縣」．應劭注「地理志遼東<lb/>險瀆縣，朝鮮王舊都」．臣瓚云「王險城在樂浪郡浿水之東」也．<lb/></note>
<note xml:id="KX2a0001_hist_115-note11">〔一〕索隱東夷小國，後以為郡．<lb/></note>
<note xml:id="KX2a0001_hist_115-note12">〔二〕正義括地志云：「朝鮮、高驪、貊、東沃沮五國之地，國東西千三百里，南北二千里，在京師東，東至大海四百里，<lb/>北至營州界九百二十里，南至新羅國六百里，北至靺鞨國千四百里．」<lb/></note>
<note xml:id="KX2a0001_hist_115-note13">〔一〕正義其孫名也．<lb/></note>
<note xml:id="KX2a0001_hist_115-note14">〔二〕索隱說文云：「譙，讓也．」諭，曉也．譙音才笑反．<lb/></note>
<note xml:id="KX2a0001_hist_115-note15">〔三〕索隱即送何之御也．<lb/></note>
<note xml:id="KX2a0001_hist_115-note16">〔四〕正義顏師古云：「長者，裨王名也．送何至浿水，何因刺殺也．」按：裨王及將士長，恐顏非也．<lb/></note>
<note xml:id="KX2a0001_hist_115-note17">〔五〕正義入平州榆林關也．<lb/></note>
<note xml:id="KX2a0001_hist_115-note18">〔六〕索隱有殺將之美名．<lb/></note>
<note xml:id="KX2a0001_hist_115-note19">〔七〕正義地理志云遼東郡武次縣，東部都尉所理也．<lb/></note>
<note xml:id="KX2a0001_hist_115-note21">〔一〕集解漢書音義曰：「凡五人也．戎狄不知官紀，故皆稱相．唊音頰．」索隱應劭云：「凡五人．戎狄不知官<lb/>紀，故皆稱相也．路人，漁陽縣人．」如淳云：「相，其國宰相．路人，名也．唊音頰，一音協．」<lb/></note>
<note xml:id="KX2a0001_hist_115-note22">〔二〕集解徐廣曰：「表云『長路』．漢書表云『長󷍺』，音各．」索隱案：漢書表云「長󷍺」，音各．<lb/></note>
<note xml:id="KX2a0001_hist_115-note23">〔三〕索隱路人子也，名最．<lb/></note>
<note xml:id="KX2a0001_hist_115-note24">〔四〕集解真番、臨屯、樂浪、玄菟也．<lb/></note>
<note xml:id="KX2a0001_hist_115-note25">〔五〕集解韋昭曰：「屬齊．」索隱參，澅清侯．韋昭云「縣名，屬齊」．顧氏澅音獲．<lb/></note>
<note xml:id="KX2a0001_hist_115-note26">〔六〕集解韋昭曰：「屬勃海．」索隱陰，荻苴侯．晉󼟋云「屬勃海」．荻音狄，苴音子餘反．<lb/></note>
<note xml:id="KX2a0001_hist_115-note27">〔七〕集解韋昭曰：「屬梁父．」索隱唊，平州侯．韋昭云「屬梁父」．<lb/></note>
<note xml:id="KX2a0001_hist_115-note28">〔八〕集解韋昭曰：「屬河東．」索隱長，幾侯．韋昭云「縣名，屬河東」．<lb/></note>
<note xml:id="KX2a0001_hist_115-note29">〔九〕集解韋昭曰：「屬齊．」索隱最，涅陽侯．韋昭云「屬齊」也．<lb/></note>
<note xml:id="KX2a0001_hist_115-note31">〔一〕索隱蘇林曰：「縣名．度海先得之．」<lb/></note>
<note xml:id="KX2a0001_hist_115-note32">〔一〕集解徐廣曰：「言其所將卒狹少．」<lb/></note>
<note xml:id="KX2a0001_hist_115-note33">【索隱述贊】衞滿燕人，朝鮮是王．王險置都，路人作相．右渠首差，涉何上．兆禍自斯，狐疑二將．<lb/>山、遂伏法，紛紜無狀．<lb/></note>
</div>
</div>