<div xmlns='http://www.tei-c.org/ns/1.0'  xml:id='KX2a0001_hist_015'>
<div><head>史記卷十五<lb/></head>
<p xml:id='KX2a0001_ZHSJ_015-0685a-2'>六國年表第三<lb/><ref type="note" target="#KX2a0001_hist_015-note0" n="序"/></p>
<p xml:id='KX2a0001_ZHSJ_015-0685a-3'>太史公讀秦記，<ref type="note" target="#KX2a0001_hist_015-note2" n="〔一〕"/>至犬戎敗幽王，周東徙洛邑，秦襄公始封為諸侯，作西畤用事上帝，<lb/>僭端見矣．禮曰：「天子祭天地，諸侯祭其域內名山大川．」今秦雜戎翟之俗，先暴戾，後仁<lb/>義，位在藩臣而臚於郊祀，<ref type="note" target="#KX2a0001_hist_015-note3" n="〔二〕"/>君子懼焉．及文公踰隴，攘夷狄，尊陳寶，營岐雍之閒，而穆<lb/>公脩政，東竟至河，則與齊桓、晉文中國侯伯侔矣．是後陪臣執政，大夫世祿，六卿擅晉權，<lb/>征伐會盟，威重於諸侯．及田常殺簡公而相齊國，諸侯晏然弗討，海內爭於戰功矣．三國<lb/>終之卒分晉，田和亦滅齊而有之，六國之盛自此始．務在彊兵并敵，謀詐用而從衡短長之<lb/>說起．矯稱𧔧出，誓盟不信，雖置質剖符猶不能約束也．秦始小國僻遠，諸夏賓之，比於戎<lb/>翟，至獻公之後常雄諸侯．論秦之德義不如魯衞之暴戾者，量秦之兵不如三晉之彊也，然<lb/>卒并天下，非必險固便形埶利也，蓋若天所助焉．<lb/></p>
<p xml:id='KX2a0001_ZHSJ_015-0686a-5'>或曰「東方物所始生，西方物之成孰」．夫作事者必於東南，收功實者常於西北．故禹<lb/>興於西羌，<ref type="note" target="#KX2a0001_hist_015-note4" n="〔一〕"/>湯起於亳，<ref type="note" target="#KX2a0001_hist_015-note5" n="〔二〕"/>周之王也以豐鎬伐殷，秦之帝用雍州興，漢之興自蜀漢．<lb/></p>
<p xml:id='KX2a0001_ZHSJ_015-0686a-6'>秦既得意，燒天下詩書，諸侯史記尤甚，為其有所刺譏也．詩書所以復見者，多藏人<lb/>家，而史記獨藏周室，以故滅．惜哉，惜哉！獨有秦記，又不載日月，其文略不具．然戰國<lb/>之權變亦有可頗采者，何必上古．秦取天下多暴，然世異變，成功大．<ref type="note" target="#KX2a0001_hist_015-note6" n="〔一〕"/>傳曰「法後王」，何<lb/>也？以其近己而俗變相類，議卑而易行也．<ref type="note" target="#KX2a0001_hist_015-note7" n="〔二〕"/>學者牽於所聞，見秦在帝位日淺，不察其終<lb/>始，因舉而笑之，<ref type="note" target="#KX2a0001_hist_015-note8" n="〔三〕"/>不敢道，此與以耳食無異．<ref type="note" target="#KX2a0001_hist_015-note9" n="〔四〕"/>悲夫！<lb/></p>
<p xml:id='KX2a0001_ZHSJ_015-0687a-8'>余於是因秦記，踵春秋之後，起周元王，<ref type="note" target="#KX2a0001_hist_015-note10" n="〔一〕"/>表六國時事，訖二世，凡二百七十年，著諸<lb/>所聞興壞之端．後有君子，以覽觀焉．<lb/><ref type="note" target="#KX2a0001_hist_015-note11" n="贊"/></p>
</div>
<div type="notes">
<note xml:id="KX2a0001_hist_015-note0">索隱六國，魏、韓、趙、楚、燕、齊，并秦凡七國，號曰「七雄」．<lb/></note>
<note xml:id="KX2a0001_hist_015-note2">〔一〕索隱即秦國之史記也，故下云「秦燒詩書，諸侯史記尤甚．獨有秦記，又不載日月」是也．<lb/></note>
<note xml:id="KX2a0001_hist_015-note3">〔二〕索隱案：臚字訓陳也，出爾雅文．以言秦是諸侯而陳天子郊祀，實僭也，猶季氏旅於泰山然．正義〔臚<lb/>作〕「臚」，音旅，祭名．又旅，陳也．<lb/></note>
<note xml:id="KX2a0001_hist_015-note4">〔一〕集解皇甫謐曰：「孟子稱禹生石紐，西夷人也．傳曰『禹生自西羌』是也．」正義禹生於茂州汶川縣，本駹<lb/>國，皆西羌．<lb/></note>
<note xml:id="KX2a0001_hist_015-note5">〔二〕集解徐廣曰：「京兆杜縣有亳亭．」<lb/></note>
<note xml:id="KX2a0001_hist_015-note6">〔一〕索隱以言人君制法，當隨時代之異而變易其政，則其成功大．<lb/></note>
<note xml:id="KX2a0001_hist_015-note7">〔二〕正義易，以豉反．後王，近代之王．法與己連接世俗之變及相類也，故議卑淺而易識行耳．<lb/></note>
<note xml:id="KX2a0001_hist_015-note8">〔三〕索隱舉猶皆也．<lb/></note>
<note xml:id="KX2a0001_hist_015-note9">〔四〕索隱案：言俗學淺識，舉而笑秦，此猶耳食不能知味也．<lb/></note>
<note xml:id="KX2a0001_hist_015-note10">〔一〕索隱案：此表起周元王元年，春秋迄元王八年．<lb/></note>
<note xml:id="KX2a0001_hist_015-note11">【索隱述贊】春秋之後，王室益卑．楚彊南服，秦霸西垂．三卿分晉，八代興媯．遞主盟會，互為雄雌．<lb/>二周前滅，六國後隳．壯哉嬴氏，吞并若斯．<lb/></note>
</div>
</div>