<div xmlns='http://www.tei-c.org/ns/1.0'  xml:id='KX2a0001_hist_121'>
<div><head>史記卷一百二十一<lb/></head>
<p xml:id='KX2a0001_ZHSJ_121-3115a-2'>儒林列傳第六十一<lb/><ref type="note" target="#KX2a0001_hist_121-note0" n="序"/></p>
<p xml:id='KX2a0001_ZHSJ_121-3115a-3'>太史公曰：余讀功令，<ref type="note" target="#KX2a0001_hist_121-note2" n="〔一〕"/>至於廣厲學官之路，未嘗不廢書而歎也．曰：嗟乎！夫周室<lb/>衰而關雎作，幽厲微而禮樂壞，諸侯恣行，政由彊國．故孔子閔王路廢而邪道興，於是論次<lb/>詩書，修起禮樂．適齊聞韶，三月不知肉味．自衞返魯，然後樂正，雅頌各得其所．<ref type="note" target="#KX2a0001_hist_121-note3" n="〔二〕"/>世以<lb/>混濁莫能用，是以仲尼干七十餘君<ref type="note" target="#KX2a0001_hist_121-note4" n="〔三〕"/>無所遇，曰「苟有用我者，期月而已矣」．西狩獲麟，<lb/>曰「吾道窮矣」．故因史記作春秋，以當王法，其辭微而指博，後世學者多錄焉．<ref type="note" target="#KX2a0001_hist_121-note5" n="〔四〕"/><lb/></p>
<p xml:id='KX2a0001_ZHSJ_121-3116a-5'>自孔子卒後，七十子之徒散游諸侯，大者為師傅卿相，<ref type="note" target="#KX2a0001_hist_121-note6" n="〔一〕"/>小者友教士大夫，或隱而不<lb/>見．故子路居衞，<ref type="note" target="#KX2a0001_hist_121-note7" n="〔二〕"/>子張居陳，<ref type="note" target="#KX2a0001_hist_121-note8" n="〔三〕"/>澹臺子羽居楚，<ref type="note" target="#KX2a0001_hist_121-note9" n="〔四〕"/>子夏居西河，<ref type="note" target="#KX2a0001_hist_121-note10" n="〔五〕"/>子貢終於齊．<ref type="note" target="#KX2a0001_hist_121-note11" n="〔六〕"/>如<lb/>田子方､段干木､吳起､禽滑釐之屬，皆受業於子夏之倫，為王者師．是時獨魏文侯好學．<lb/>後陵遲以至于始皇，天下並爭於戰國，懦術既絀焉，然齊魯之閒，學者獨不廢也．於威､宣<lb/>之際，孟子､荀卿之列，咸遵夫子之業而潤色之，以學顯於當世．<lb/></p>
<p xml:id='KX2a0001_ZHSJ_121-3116a-6'>及至秦之季世，焚詩書，阬術士，<ref type="note" target="#KX2a0001_hist_121-note12" n="〔一〕"/>六蓺從此缺焉．陳涉之王也，而魯諸儒持孔氏之<lb/>禮器往歸陳王．於是孔甲為陳涉博士，<ref type="note" target="#KX2a0001_hist_121-note13" n="〔二〕"/>卒與涉俱死．陳涉起匹夫，驅瓦合適戍，<ref type="note" target="#KX2a0001_hist_121-note14" n="〔三〕"/>旬<lb/>月以王楚，不滿半歲竟滅亡，其事至微淺，然而縉紳先生之徒負孔子禮器往委質為臣者，何<lb/>也？以秦焚其業，積怨而發憤于陳王也．<lb/></p>
<p xml:id='KX2a0001_ZHSJ_121-3117a-8'>及高皇帝誅項籍，舉兵圍魯，魯中諸儒尚講誦習禮樂，弦歌之音不絕，豈非聖人之遺<lb/>化，好禮樂之國哉？故孔子在陳，曰「歸與歸與！吾黨之小子狂簡，斐然成章，不知所以裁<lb/>之」．夫齊魯之閒於文學，自古以來，其天性也．故漢興，然後諸儒始得脩其經蓺，講習大<lb/>射鄉飲之禮．叔孫通作漢禮儀，因為太常，諸生弟子共定者，咸為選首，於是喟然歎興於<lb/>學．然尚有干戈，平定四海，<ref type="note" target="#KX2a0001_hist_121-note15" n="〔一〕"/>亦未暇遑庠序之事也．孝惠､呂后時，公卿皆武力有功之<lb/>臣．孝文時頗徵用，<ref type="note" target="#KX2a0001_hist_121-note16" n="〔二〕"/>然孝文帝本好刑名之言．及至孝景，不任儒者，而竇太后又好黃老<lb/>之術，故諸博士具官待問，未有進者．<lb/></p>
<p xml:id='KX2a0001_ZHSJ_121-3118a-10'>及今上即位，趙綰､王臧之屬明儒學，而上亦鄉之，於是招方正賢良文學之士．自是之<lb/>後，言詩於魯則申培公，<ref type="note" target="#KX2a0001_hist_121-note17" n="〔一〕"/>於齊則轅固生，<ref type="note" target="#KX2a0001_hist_121-note18" n="〔二〕"/>於燕則韓太傅．<ref type="note" target="#KX2a0001_hist_121-note19" n="〔三〕"/>言尚書自濟南伏生．<ref type="note" target="#KX2a0001_hist_121-note20" n="〔四〕"/><lb/>言禮自魯高堂生．<ref type="note" target="#KX2a0001_hist_121-note21" n="〔五〕"/>言易自菑川田生．言春秋於齊魯自胡毋生，<ref type="note" target="#KX2a0001_hist_121-note22" n="〔六〕"/>於趙自董仲舒．及竇<lb/>太后崩，武安侯田蚡為丞相，絀黃老､刑名百家之言，延文學儒者數百人，而公孫弘以春秋<lb/>白衣為天子三公，<ref type="note" target="#KX2a0001_hist_121-note23" n="〔七〕"/>封以平津侯．天下之學士靡然鄉風矣．<lb/></p>
<p xml:id='KX2a0001_ZHSJ_121-3118a-11'>公孫弘為學官，悼道之鬱滯，乃請曰：「丞相御史言：<ref type="note" target="#KX2a0001_hist_121-note24" n="〔一〕"/>制曰『蓋聞導民以禮，風之以<lb/>樂．婚姻者，居屋之大倫也．今禮廢樂崩，朕甚愍焉．故詳延天下方正博聞之士，咸登諸<lb/>朝．其令禮官勸學，講議洽聞興禮，以為天下先．太常議，與博士弟子，崇鄉里之化，以廣賢<lb/>材焉』．謹與太常臧､<ref type="note" target="#KX2a0001_hist_121-note25" n="〔二〕"/>博士平等議曰：聞三代之道，鄉里有教，夏曰校，<ref type="note" target="#KX2a0001_hist_121-note26" n="〔三〕"/>殷曰序，<ref type="note" target="#KX2a0001_hist_121-note27" n="〔四〕"/>周<lb/>曰庠．<ref type="note" target="#KX2a0001_hist_121-note28" n="〔五〕"/>其勸善也，顯之朝廷；其懲惡也，加之刑罰．故教化之行也，建首善自京師始，由<lb/>內及外．今陛下昭至德，開大明，配天地，本人倫，勸學脩禮，崇化厲賢，以風四方，太平之<lb/>原也．古者政教未洽，不備其禮，請因舊官而興焉．為博士官置弟子五十人，復其身．太<lb/>常擇民年十八已上，儀狀端正者，補博士弟子．郡國縣道邑有好文學，敬長上，肅政教，<lb/>順鄉里，出入不悖所聞者，令相長丞上屬所二千石，<ref type="note" target="#KX2a0001_hist_121-note29" n="〔六〕"/>二千石謹察可者，當與計偕，詣太<lb/>常，<ref type="note" target="#KX2a0001_hist_121-note30" n="〔七〕"/>得受業如弟子．一歲皆輒試，能通一蓺以上，補文學掌故缺；其高弟可以為郎中<lb/>者，太常籍奏．即有秀才異等，輒以名聞．其不事學若下材及不能通一蓺，輒罷之，而請<lb/>諸不稱者罰．臣謹案詔書律令下者，明天人分際，通古今之義，文章爾雅，訓辭深厚，<ref type="note" target="#KX2a0001_hist_121-note31" n="〔八〕"/>恩<lb/>施甚美．小吏淺聞，不能究宣，無以明布諭下．治禮次治掌故，<ref type="note" target="#KX2a0001_hist_121-note32" n="〔九〕"/>以文學禮義為官，遷留<lb/>滯．請選擇其秩比二百石以上，及吏百石通一蓺以上，補左右內史､<ref type="note" target="#KX2a0001_hist_121-note33" n="〔一０〕"/>大行卒史；比百石<lb/>已下，補郡太守卒史：皆各二人，邊郡一人．先用誦多者，若不足，乃擇掌故補中二千石<lb/>屬，<ref type="note" target="#KX2a0001_hist_121-note34" n="〔一一〕"/>文學掌故補郡屬，<ref type="note" target="#KX2a0001_hist_121-note35" n="〔一二〕"/>備員．請著功令．佗如律令．」制曰：「可．」自此以來，則公<lb/>卿大夫士吏斌斌多文學之士矣．<lb/></p>
<p xml:id='KX2a0001_ZHSJ_121-3120a-14'>申公者，魯人也．高祖過魯，申公以弟子從師入見<ref type="note" target="#KX2a0001_hist_121-note36" n="〔一〕"/>高祖于魯南宮．<ref type="note" target="#KX2a0001_hist_121-note37" n="〔二〕"/>呂太后時，<lb/>申公游學長安，與劉郢同師．<ref type="note" target="#KX2a0001_hist_121-note38" n="〔三〕"/>已而郢為楚王，令申公傅其太子戊．<ref type="note" target="#KX2a0001_hist_121-note39" n="〔四〕"/>戊不好學，疾申公．<lb/>及王郢卒，戊立為楚王，胥靡申公．<ref type="note" target="#KX2a0001_hist_121-note40" n="〔五〕"/>申公恥之，歸魯，退居家教，終身不出門，復謝絕賓<lb/>客，獨王命召之乃往．<ref type="note" target="#KX2a0001_hist_121-note41" n="〔六〕"/>弟子自遠方至受業者百餘人．申公獨以詩經為訓以教，無傳（(疑)），<lb/>疑者則闕不傳．<ref type="note" target="#KX2a0001_hist_121-note42" n="〔七〕"/><lb/></p>
<p xml:id='KX2a0001_ZHSJ_121-3121a-16'>蘭陵王臧既受詩，以事孝景帝為太子少傅，免去．今上初即位，臧迺上書宿衞上，累<lb/>遷，一歲中為郎中令．及代趙綰亦嘗受詩申公，綰為御史大夫．綰､臧請天子，欲立明堂以<lb/>朝諸侯，不能就其事，乃言師申公．於是天子使使束帛加璧安車駟馬迎申公，弟子二人乘<lb/>軺傳從．<ref type="note" target="#KX2a0001_hist_121-note43" n="〔一〕"/>至，見天子．天子問治亂之事，申公時已八十餘，老，對曰：「為治者不在多言，<lb/>顧力行何如耳．」是時天子方好文詞，見申公對，默然．然已招致，則以為太中大夫，舍魯<lb/>邸，議明堂事．太皇竇太后好老子言，不說儒術，得趙綰､王臧之過以讓上，上因廢明堂事，<lb/>盡下趙綰､王臧吏，後皆自殺．申公亦疾免以歸，數年卒．<lb/></p>
<p xml:id='KX2a0001_ZHSJ_121-3122a-18'>弟子為博士者十餘人：孔安國至臨淮太守，<ref type="note" target="#KX2a0001_hist_121-note44" n="〔一〕"/>周霸至膠西內史，夏寬至城陽內史，碭<lb/>魯賜至東海太守，蘭陵繆生<ref type="note" target="#KX2a0001_hist_121-note45" n="〔二〕"/>至長沙內史，徐偃為膠西中尉，鄒人闕門慶忌<ref type="note" target="#KX2a0001_hist_121-note46" n="〔三〕"/>為膠東內<lb/>史．其治官民皆有廉節，稱其好學．學官弟子行雖不備，而至於大夫､郎中､掌故以百數．<lb/>言詩雖殊，多本於申公．<lb/></p>
<p xml:id='KX2a0001_ZHSJ_121-3122a-19'>清河王太傅轅固生者，齊人也．以治詩，孝景時為博士．與黃生爭論景帝前．黃生<lb/>曰：「湯武非受命，乃弒也．」轅固生曰：「不然．夫桀紂虐亂，天下之心皆歸湯武，湯武與天<lb/>下之心而誅桀紂，桀紂之民不為之使而歸湯武，湯武不得已而立，非受命為何？」黃生曰：<lb/>「冠雖敝，必加於首；履雖新，必關於足．何者，上下之分也．今桀紂雖失道，然君上也；<lb/>湯武雖聖，臣下也．夫主有失行，臣下不能正言匡過以尊天子，反因過而誅之，代立踐南<lb/>面，非弒而何也？」轅固生曰：「必若所云，是高帝代秦即天子之位，非邪？」於是景帝曰：<lb/>「食肉不食馬肝，<ref type="note" target="#KX2a0001_hist_121-note47" n="〔一〕"/>不為不知味；言學者無言湯武受命，不為愚．」遂罷．是後學者莫敢<lb/>明受命放殺者．<lb/></p>
<p xml:id='KX2a0001_ZHSJ_121-3123a-21'>竇太后好老子書，召轅固生問老子書．固曰：「此是家人言耳．」<ref type="note" target="#KX2a0001_hist_121-note48" n="〔一〕"/>太后怒曰：「安得司<lb/>空城旦書乎？」<ref type="note" target="#KX2a0001_hist_121-note49" n="〔二〕"/>乃使固入圈刺豕．景帝知太后怒而固直言無罪，乃假固利兵，下圈刺<lb/>豕，正中其心，一刺，豕應手而倒．太后默然，無以復罪，罷之．居頃之，景帝以固為廉直，<lb/>拜為清河王太傅．<ref type="note" target="#KX2a0001_hist_121-note50" n="〔三〕"/>久之，病免．<lb/></p>
<p xml:id='KX2a0001_ZHSJ_121-3123a-22'>今上初即位，復以賢良徵固．諸諛儒多疾毀固，曰「固老」，罷歸之．時固已九十餘矣．<lb/>固之徵也，薛人公孫弘亦徵，<ref type="note" target="#KX2a0001_hist_121-note51" n="〔一〕"/>側目而視固．固曰：「公孫子，務正學以言，無曲學以阿<lb/>世！」自是之後，齊言詩皆本轅固生也．諸齊人以詩顯貴，皆固之弟子也．<lb/></p>
<p xml:id='KX2a0001_ZHSJ_121-3124a-24'>韓生者，<ref type="note" target="#KX2a0001_hist_121-note52" n="〔一〕"/>燕人也．孝文帝時為博士，景帝時為常山王太傅．<ref type="note" target="#KX2a0001_hist_121-note53" n="〔二〕"/>韓生推詩之意而為<lb/>內外傳數萬言，其語頗與齊魯閒殊，然其歸一也．淮南賁生<ref type="note" target="#KX2a0001_hist_121-note54" n="〔三〕"/>受之．自是之後，而燕趙閒<lb/>言詩者由韓生．韓生孫商為今上博士．<lb/></p>
<p xml:id='KX2a0001_ZHSJ_121-3124a-25'>伏生者，<ref type="note" target="#KX2a0001_hist_121-note55" n="〔一〕"/>濟南人也．故為秦博士．孝文帝時，欲求能治尚書者，天下無有，乃聞伏<lb/>生能治，欲召之．是時伏生年九十餘，老，不能行，於是乃詔太常使掌故朝錯往受之．秦時<lb/>焚書，伏生壁藏之．其後兵大起，流亡，漢定，伏生求其書，亡數十篇，獨得二十九篇，即以<lb/>教于齊魯之閒．學者由是頗能言尚書，諸山東大師無不涉尚書以教矣．<lb/></p>
<p xml:id='KX2a0001_ZHSJ_121-3125a-27'>伏生教濟南張生及歐陽生，<ref type="note" target="#KX2a0001_hist_121-note56" n="〔一〕"/>歐陽生教千乘兒寬．兒寬既通尚書，以文學應郡舉，詣<lb/>博士受業，受業孔安國．兒寬貧無資用，常為弟子都養，<ref type="note" target="#KX2a0001_hist_121-note57" n="〔二〕"/>及時時閒行傭賃，以給衣食．<lb/>行常帶經，止息則誦習之．以試第次，補廷尉史．是時張湯方鄉學，以為奏讞掾，以古法議<lb/>決疑大獄，而愛幸寬．寬為人溫良，有廉智，自持，而善著書､書奏，敏於文，口不能發明也．<lb/>湯以為長者，數稱譽之．及湯為御史大夫，以兒寬為掾，薦之天子．天子見問，說之．張湯<lb/>死後六年，兒寬位至御史大夫．<ref type="note" target="#KX2a0001_hist_121-note58" n="〔三〕"/>九年而以官卒．寬在三公位，以和良承意從容得久，然<lb/>無有所匡諫；於官，官屬易之，不為盡力．張生亦為博士．而伏生孫以治尚書徵，不能明<lb/>也．<lb/></p>
<p xml:id='KX2a0001_ZHSJ_121-3125a-28'>自此之後，魯周霸､孔安國，雒陽賈嘉，頗能言尚書事．孔氏有古文尚書，而安國以今<lb/>文讀之，因以起其家．逸書<ref type="note" target="#KX2a0001_hist_121-note59" n="〔一〕"/>得十餘篇，蓋尚書滋多於是矣．<lb/></p>
<p xml:id='KX2a0001_ZHSJ_121-3126a-30'>諸學者多言禮，而魯高堂生最本．禮固自孔子時而其經不具，及至秦焚書，書散亡益<lb/>多，於今獨有士禮，高堂生能言之．<lb/></p>
<p xml:id='KX2a0001_ZHSJ_121-3126a-31'>而魯徐生善為容．<ref type="note" target="#KX2a0001_hist_121-note60" n="〔一〕"/>孝文帝時，徐生以容為禮官大夫．傳子至孫延､徐襄．襄，其<lb/>天姿善為容，不能通禮經；延頗能，未善也．襄以容為漢禮官大夫，至廣陵內史．延及徐<lb/>氏弟子公戶滿意､<ref type="note" target="#KX2a0001_hist_121-note61" n="〔二〕"/>桓生､單次，<ref type="note" target="#KX2a0001_hist_121-note62" n="〔三〕"/>皆嘗為漢禮官大夫．而瑕丘蕭奮<ref type="note" target="#KX2a0001_hist_121-note63" n="〔四〕"/>以禮為淮陽太守．<lb/>是後能言禮為容者，由徐氏焉．<lb/><lb/></p>
<p xml:id='KX2a0001_ZHSJ_121-3127a-33'>自魯商瞿受易孔子，<ref type="note" target="#KX2a0001_hist_121-note64" n="〔一〕"/>孔子卒，商瞿傳易，六世至齊人田何，字子莊，<ref type="note" target="#KX2a0001_hist_121-note65" n="〔二〕"/>而漢興．田<lb/>何傳東武人王同子仲，子仲傳菑川人楊何．<ref type="note" target="#KX2a0001_hist_121-note66" n="〔三〕"/>何以易，元光元年徵，官至中大夫．齊人即<lb/>墨成以易至城陽相．廣川人孟但以易為太子門大夫．魯人周霸，莒人衡胡，<ref type="note" target="#KX2a0001_hist_121-note67" n="〔四〕"/>臨菑人主<lb/>父偃，皆以易至二千石．然要言易者本於楊何之家．<lb/></p>
<p xml:id='KX2a0001_ZHSJ_121-3127a-34'>董仲舒，廣川人也．以治春秋，孝景時為博士．下帷講誦，弟子傳以久次相受業，或莫<lb/>見其面，蓋三年董仲舒不觀於舍園，其精如此．進退容止，非禮不行，學士皆師尊之．今上<lb/>即位，為江都相．<ref type="note" target="#KX2a0001_hist_121-note68" n="〔一〕"/>以春秋災異之變推陰陽所以錯行，故求雨閉諸陽，縱諸陰，其止雨反<lb/>是．行之一國，未嘗不得所欲．中廢為中大夫，居舍，著災異之記．是時遼東高廟災，主父<lb/>偃疾之，取其書奏之天子．<ref type="note" target="#KX2a0001_hist_121-note69" n="〔二〕"/>天子召諸生示其書，有刺譏．董仲舒弟子呂步舒<ref type="note" target="#KX2a0001_hist_121-note70" n="〔三〕"/>不知其<lb/>師書，以為下愚．於是下董仲舒吏，當死，詔赦之．於是董仲舒竟不敢復言災異．<lb/></p>
<p xml:id='KX2a0001_ZHSJ_121-3128a-36'>董仲舒為人廉直．是時方外攘四夷，公孫弘治春秋不如董仲舒，而弘希世用事，位至<lb/>公卿．董仲舒以弘為從諛．弘疾之，乃言上曰：「獨董仲舒可使相繆西王．」膠西王素聞董<lb/>仲舒有行，亦善待之．董仲舒恐久獲罪，疾免居家．至卒，終不治產業，以脩學著書為事．<lb/>故漢興至于五世之閒，唯董仲舒名為明於春秋，其傳公羊氏也．<lb/></p>
<p xml:id='KX2a0001_ZHSJ_121-3128a-37'>胡毋生，<ref type="note" target="#KX2a0001_hist_121-note71" n="〔一〕"/>齊人也．孝景時為博士，以老歸教授．齊之言春秋者多受胡毋生，公孫弘<lb/>亦頗受焉．<lb/></p>
<p xml:id='KX2a0001_ZHSJ_121-3129a-39'>瑕丘江生為穀梁春秋．自公孫弘得用，嘗集比其義，卒用董仲舒．<lb/></p>
<p xml:id='KX2a0001_ZHSJ_121-3129a-40'>仲舒弟子遂者：蘭陵褚大，廣川殷忠，<ref type="note" target="#KX2a0001_hist_121-note72" n="〔一〕"/>溫呂步舒．褚大至梁相．步舒至長史，持節<lb/>使決淮南獄，於諸侯擅專斷，不報，以春秋之義正之，天子皆以為是．弟子通者，至於命大<lb/>夫；為郎､謁者､掌故者以百數．而董仲舒子及孫皆以學至大官．<lb/><ref type="note" target="#KX2a0001_hist_121-note73" n="贊"/></p>
</div>
<div type="notes">
<note xml:id="KX2a0001_hist_121-note0">正義姚承云：「儒謂博士，為儒雅之林，綜理古文，宣明舊藝，咸勸儒者，以成王化者也．」<lb/></note>
<note xml:id="KX2a0001_hist_121-note2">〔一〕索隱案：謂學者課功著之於令，即今學令是也．<lb/></note>
<note xml:id="KX2a0001_hist_121-note3">〔二〕正義鄭玄云：「魯哀公十一年．是時道衰樂廢，孔子還，修正之，故雅頌各得其所也．」<lb/></note>
<note xml:id="KX2a0001_hist_121-note4">〔三〕索隱案：後之記者失辭也．案家語等說，云孔子歷聘諸國，莫能用，謂周､鄭､齊､宋､曹､衞､陳､楚､嵵､莒､匡<lb/>等．縱歷小國，亦無七十餘國也．<lb/></note>
<note xml:id="KX2a0001_hist_121-note5">〔四〕集解徐廣曰：「錄，一作『繆』．」<lb/></note>
<note xml:id="KX2a0001_hist_121-note6">〔一〕索隱案：子夏為魏文侯師．子貢為齊､魯聘吳､越，蓋亦卿也．而宰予亦仕齊為卿．餘未聞也．<lb/></note>
<note xml:id="KX2a0001_hist_121-note7">〔二〕集解案：仲尼弟子列傳子路死於衞，時孔子尚存也．<lb/></note>
<note xml:id="KX2a0001_hist_121-note8">〔三〕正義今陳州．<lb/></note>
<note xml:id="KX2a0001_hist_121-note9">〔四〕正義今蘇州城南五里有澹臺湖，湖北有澹臺．<lb/></note>
<note xml:id="KX2a0001_hist_121-note10">〔五〕正義今汾州．<lb/></note>
<note xml:id="KX2a0001_hist_121-note11">〔六〕正義今青州．<lb/></note>
<note xml:id="KX2a0001_hist_121-note12">〔一〕正義顏云：「今新豐縣溫湯之處號愍儒鄉．溫湯西南三里有馬谷，谷之西岸有阬，古相傳以為秦阬儒處也．衞<lb/>宏詔定古文尚書序云『秦既焚書，恐天下不從所改更法，而諸生到者拜為郎，前後七百人，乃密種瓜於驪山陵谷<lb/>中溫處，瓜實成，詔博士諸生說之．人言不同，乃令就視．為伏機，諸生賢儒皆至焉，方相難不決，因發機，從上填<lb/>之以土，皆壓，終乃無聲』也．」<lb/></note>
<note xml:id="KX2a0001_hist_121-note13">〔二〕集解徐廣曰：「孔子八世孫，名鮒字甲也．」<lb/></note>
<note xml:id="KX2a0001_hist_121-note14">〔三〕索隱上音丁革反．<lb/></note>
<note xml:id="KX2a0001_hist_121-note15">〔一〕正義顏云：「陳豨､盧綰､韓信､黥布之徒相次反叛，征討也．」<lb/></note>
<note xml:id="KX2a0001_hist_121-note16">〔二〕正義言孝文稍用文學之士居位．<lb/></note>
<note xml:id="KX2a0001_hist_121-note17">〔一〕集解徐廣曰：「一作『陪』．」韋昭曰：「培，申公名，音扶尤反．」索隱徐廣云「培，一作『陪』，音裴」．韋昭曰<lb/>「培，申公之名，音浮」．鄒氏音普來反也．<lb/></note>
<note xml:id="KX2a0001_hist_121-note18">〔二〕正義申，轅，姓；培，固，名；公，生，其處號也．<lb/></note>
<note xml:id="KX2a0001_hist_121-note19">〔三〕索隱韓嬰也．為常山王太傅也．<lb/></note>
<note xml:id="KX2a0001_hist_121-note20">〔四〕索隱按：張華云名勝，漢紀云字子賤．<lb/></note>
<note xml:id="KX2a0001_hist_121-note21">〔五〕索隱謝承云「秦氏季代有魯人高堂伯」，則「伯」是其字．云「生」者，自漢已來儒者皆號「生」，亦「先生」省字呼<lb/>之耳．<lb/></note>
<note xml:id="KX2a0001_hist_121-note22">〔六〕索隱毋音無．胡毋，姓．字子都．<lb/></note>
<note xml:id="KX2a0001_hist_121-note23">〔七〕集解徐廣曰：「一云『自齊為天子三公』．」<lb/></note>
<note xml:id="KX2a0001_hist_121-note24">〔一〕正義自此以下，皆弘奏請之辭．<lb/></note>
<note xml:id="KX2a0001_hist_121-note25">〔二〕集解漢書百官表孔臧也．<lb/></note>
<note xml:id="KX2a0001_hist_121-note26">〔三〕正義校，教也．可教道蓺也．<lb/></note>
<note xml:id="KX2a0001_hist_121-note27">〔四〕正義序，舒也．言舒禮教．<lb/></note>
<note xml:id="KX2a0001_hist_121-note28">〔五〕正義庠，詳也．言詳審經典．<lb/></note>
<note xml:id="KX2a0001_hist_121-note29">〔六〕索隱上時兩反．屬音燭．屬，委也．所二千石，謂於所部之郡守相．<lb/></note>
<note xml:id="KX2a0001_hist_121-note30">〔七〕索隱計，計吏也．偕，俱也．謂令與計吏俱詣太常也．<lb/></note>
<note xml:id="KX2a0001_hist_121-note31">〔八〕索隱謂詔書文章雅正，訓辭深厚也．<lb/></note>
<note xml:id="KX2a0001_hist_121-note32">〔九〕集解徐廣曰：「一云『次治禮學掌故』．」<lb/></note>
<note xml:id="KX2a0001_hist_121-note33">〔一０〕正義案：左右內史後改為左馮翊､右扶風．<lb/></note>
<note xml:id="KX2a0001_hist_121-note34">〔一一〕索隱蘇林曰；「屬亦曹吏，今縣官文書解云『屬某甲』．」<lb/></note>
<note xml:id="KX2a0001_hist_121-note35">〔一二〕索隱如淳云：「漢儀弟子射策，甲科百人補郎中，乙科二百人補太子舍人，皆秩比二百石；次郡國文學，秩百石<lb/>也．」<lb/></note>
<note xml:id="KX2a0001_hist_121-note36">〔一〕索隱按：漢書云「申公少與楚元王俱事齊人浮丘伯，受詩」．<lb/></note>
<note xml:id="KX2a0001_hist_121-note37">〔二〕正義括地志云：「泮宮在兗州曲阜縣西南二百里魯城內宮之內．鄭云泮之言半也，其制半於天子之璧雍．」<lb/></note>
<note xml:id="KX2a0001_hist_121-note38">〔三〕索隱案：漢書云「呂太后時，浮丘伯在長安，申公與元王郢客俱卒學」也．<lb/></note>
<note xml:id="KX2a0001_hist_121-note39">〔四〕集解徐廣曰：「楚元王劉交以文帝元年薨，子夷王郢立，四歲薨，子戊立．郢以呂后二年封上邽侯，文帝元年立<lb/>為楚王．」<lb/></note>
<note xml:id="KX2a0001_hist_121-note40">〔五〕集解徐廣曰：「腐刑．」<lb/></note>
<note xml:id="KX2a0001_hist_121-note41">〔六〕集解徐廣曰：「魯恭王也．」<lb/></note>
<note xml:id="KX2a0001_hist_121-note42">〔七〕索隱謂申公不作詩傳，但教授，有疑則闕耳．<lb/></note>
<note xml:id="KX2a0001_hist_121-note43">〔一〕集解徐廣曰：「馬車．」<lb/></note>
<note xml:id="KX2a0001_hist_121-note44">〔一〕集解徐廣曰：「孔鮒之弟子襄為惠帝博士，遷為長沙太傅，生忠，忠生武及安國．安國為博士，臨淮太守．」<lb/></note>
<note xml:id="KX2a0001_hist_121-note45">〔二〕索隱繆音亡救反．繆氏出蘭陵．一音穆．所謂穆生，為楚元王所禮也．<lb/></note>
<note xml:id="KX2a0001_hist_121-note46">〔三〕集解漢書音義曰：「姓闕門，名慶忌．」<lb/></note>
<note xml:id="KX2a0001_hist_121-note47">〔一〕正義論衡云：「氣熱而毒盛，故食馬肝殺人．又盛夏馬行多渴死，殺氣為毒也．」<lb/></note>
<note xml:id="KX2a0001_hist_121-note48">〔一〕索隱此家人言耳．服虔云：「如家人言也．」案：老子道德篇近而觀之，理國理身而已，故言此家人之言也．<lb/></note>
<note xml:id="KX2a0001_hist_121-note49">〔二〕集解徐廣曰：「司空，主刑徒之官也．」駰案：漢書音義曰「道家以儒法為急，比之於律令」．<lb/></note>
<note xml:id="KX2a0001_hist_121-note50">〔三〕集解徐廣曰：「哀王乘也．」<lb/></note>
<note xml:id="KX2a0001_hist_121-note51">〔一〕集解徐廣曰：「薛縣在菑川．」<lb/></note>
<note xml:id="KX2a0001_hist_121-note52">〔一〕集解漢書曰：「名嬰．」<lb/></note>
<note xml:id="KX2a0001_hist_121-note53">〔二〕集解徐廣曰：「憲王舜也．」<lb/></note>
<note xml:id="KX2a0001_hist_121-note54">〔三〕索隱賁音肥．<lb/></note>
<note xml:id="KX2a0001_hist_121-note55">〔一〕集解張晏曰：「伏生名勝，伏氏碑云．」<lb/></note>
<note xml:id="KX2a0001_hist_121-note56">〔一〕集解漢書曰：「字和伯，千乘人．」<lb/></note>
<note xml:id="KX2a0001_hist_121-note57">〔二〕索隱謂倪寬家貧，為弟子造食也．何休注公羊「灼烹為養」．案：有廝養卒，廝掌馬，養造食．<lb/></note>
<note xml:id="KX2a0001_hist_121-note58">〔三〕集解徐廣曰：「元封元年．」<lb/></note>
<note xml:id="KX2a0001_hist_121-note59">〔一〕索隱案：孔臧與安國書云「舊書潛于壁室，歘爾復出，古訓復申．唯聞尚書二十八篇取象二十八宿，何圖乃有<lb/>百篇．即知以今讐古，隸篆推科斗，以定五十餘篇，並為之傳也」．藝文志曰二十九篇，得多十六篇．起者，謂起<lb/>發以出也．<lb/></note>
<note xml:id="KX2a0001_hist_121-note60">〔一〕索隱漢書作「頌」，亦音容也．<lb/></note>
<note xml:id="KX2a0001_hist_121-note61">〔二〕索隱公戶，姓；滿意，名也．案：鄧展云二人姓字，非也．<lb/></note>
<note xml:id="KX2a0001_hist_121-note62">〔三〕索隱上音善．單，姓；次，名也．<lb/></note>
<note xml:id="KX2a0001_hist_121-note63">〔四〕集解徐廣曰：「屬山陽也．」<lb/></note>
<note xml:id="KX2a0001_hist_121-note64">〔一〕索隱案：商姓，瞿名，字子木．瞿音劬．<lb/></note>
<note xml:id="KX2a0001_hist_121-note65">〔二〕索隱案：漢書云「商瞿授東魯橋庇子庸，子庸授江東馯臂子弓，子弓授燕周醜子家，子家授東武孫虞子乘」．仲<lb/>尼弟子傳作「淳于人光羽子乘」，不同也．子乘授田何子裝，是六代孫也．<lb/></note>
<note xml:id="KX2a0001_hist_121-note66">〔三〕索隱案：田何傳東武王同，同傳菑川楊何．<lb/></note>
<note xml:id="KX2a0001_hist_121-note67">〔四〕集解徐廣曰：「莒一作『呂』．」<lb/></note>
<note xml:id="KX2a0001_hist_121-note68">〔一〕索隱案：仲舒事易王．王，武帝兄也．<lb/></note>
<note xml:id="KX2a0001_hist_121-note69">〔二〕集解徐廣曰：「建元六年．」索隱案：漢書以為遼東高廟及長陵園殿災也．仲舒為災異記，草而未奏，主父<lb/>偃竊而奏之．<lb/></note>
<note xml:id="KX2a0001_hist_121-note70">〔三〕集解徐廣曰：「一作『荼』，亦音舒．」<lb/></note>
<note xml:id="KX2a0001_hist_121-note71">〔一〕集解漢書曰：「字子都．」<lb/></note>
<note xml:id="KX2a0001_hist_121-note72">〔一〕集解徐廣曰：「殷，一作『段』，又作『瑕』也．』<lb/></note>
<note xml:id="KX2a0001_hist_121-note73">【索隱述贊】孔氏之衰，經書緒亂．言諸六學，始自炎漢．著令立官，四方腕．曲臺壞壁，書禮之冠．<lb/>傳易言詩，雲蒸霧散．興化致理，鴻猷克贊．<lb/><lb/></note>
</div>
</div>