<div xmlns='http://www.tei-c.org/ns/1.0'  xml:id='KX2a0001_hist_114'>
<div><head>史記卷一百一十四<lb/></head>
<p xml:id='KX2a0001_ZHSJ_114-2979a-2'>東越列傳第五十四<lb/></p>
<p xml:id='KX2a0001_ZHSJ_114-2979a-3'>閩越<ref type="note" target="#KX2a0001_hist_114-note1" n="〔一〕"/>王無諸及越東海王搖者，其先皆越王句踐之後也，姓騶氏．<ref type="note" target="#KX2a0001_hist_114-note2" n="〔二〕"/>秦已并天下，皆<lb/>廢為君長，以其地為閩中郡．<ref type="note" target="#KX2a0001_hist_114-note3" n="〔三〕"/>及諸侯畔秦，無諸､搖率越歸鄱陽令吳芮，所謂鄱君者也，<lb/>從諸侯滅秦．當是之時，項籍主命，弗王，<ref type="note" target="#KX2a0001_hist_114-note4" n="〔四〕"/>以故不附楚．漢擊項籍，無諸､搖率越人佐<lb/>漢．漢五年，復立無諸為閩越王，王閩中故地，都東冶．孝惠三年，舉高帝時越功，曰閩君<lb/>搖功多，其民便附，乃立搖為東海王，<ref type="note" target="#KX2a0001_hist_114-note5" n="〔五〕"/>都東甌，<ref type="note" target="#KX2a0001_hist_114-note6" n="〔六〕"/>世俗號為東甌王．<lb/></p>
<p xml:id='KX2a0001_ZHSJ_114-2980a-5'>後數世，至孝景三年，吳王濞反，欲從閩越，閩越未肯行，獨東甌從吳．及吳破，東甌受<lb/>漢購，殺吳王丹徒，以故皆得不誅，歸國．<lb/></p>
<p xml:id='KX2a0001_ZHSJ_114-2980a-6'>吳王子子駒亡走閩越，怨東甌殺其父，常勸閩越擊東甌．至建元三年，閩越發兵圍東<lb/>甌．東甌食盡，困，且降，乃使人告急天子．天子問太尉田蚡，蚡對曰：「越人相攻擊，固其<lb/>常，又數反覆，不足以煩中國往救也．自秦時[⿱𠫓廾]弗屬．」於是中大夫莊助詰蚡曰：「特患力<lb/>弗能救，德弗能覆；誠能，何故[⿱𠫓廾]之？且秦舉咸陽而[⿱𠫓廾]之，何乃越也！今小國以窮困來告<lb/>急天子，天子弗振，彼當安所告愬？又何以子萬國乎？」上曰：「太尉未足與計．吾初即<lb/>位，不欲出虎符發兵郡國．」乃遣莊助以節發兵會稽．會稽太守欲距不為發兵，助乃斬一<lb/>司馬，諭意指，遂發兵浮海救東甌．未至，閩越引兵而去．東甌請舉國徙中國，乃悉舉衆<lb/>來，處江淮之閒．<ref type="note" target="#KX2a0001_hist_114-note7" n="〔一〕"/><lb/><lb/></p>
<p xml:id='KX2a0001_ZHSJ_114-2981a-8'>至建元六年，閩越擊南越．南越守天子約，不敢擅發兵擊而以聞．上遣大行王恢出豫<lb/>章，大農韓安國出會稽，皆為將軍．兵未踰嶺，閩越王郢發兵距險．其弟餘善乃與相､宗族<lb/>謀曰：「王以擅發兵擊南越，不請，故天子兵來誅．今漢兵衆彊，今即幸勝之，後來益多，終<lb/>滅國而止．今殺王以謝天子．天子聽，罷兵，固一國完；不聽，乃力戰；不勝，即亡入海．」<lb/>皆曰「善」．即鏦<ref type="note" target="#KX2a0001_hist_114-note8" n="〔一〕"/>殺王，使使奉其頭致大行．大行曰：「所為來者誅王．今王頭至，謝罪，<lb/>不戰而耘，<ref type="note" target="#KX2a0001_hist_114-note9" n="〔二〕"/>利莫大焉．」乃以便宜案兵告大農軍，而使使奉王頭馳報天子．詔罷兩將<lb/>兵，曰：「郢等首惡，獨無諸孫繇君丑<ref type="note" target="#KX2a0001_hist_114-note10" n="〔三〕"/>不與謀焉．」乃使郎中將立丑為越繇王，奉閩越先祭<lb/>祀．<lb/></p>
<p xml:id='KX2a0001_ZHSJ_114-2981a-9'>餘善已殺郢，威行於國，國民多屬，竊自立為王．繇王不能矯其衆持正．天子聞之，為<lb/>餘善不足復興師，曰：「餘善數與郢謀亂，而後首誅郢，師得不勞．」因立餘善為東越王，與繇<lb/>王並處．<lb/></p>
<p xml:id='KX2a0001_ZHSJ_114-2982a-11'>至元鼎五年，南越反，東越王餘善上書，請以卒八千人從樓船將軍擊呂嘉等．兵至揭<lb/>揚，以海風波為解，不行，持兩端，陰使南越．及漢破番禺，不至．是時樓船將軍楊僕使使<lb/>上書，願便引兵擊東越．上曰士卒勞倦，不許，罷兵，令諸校屯豫章梅領待命．<ref type="note" target="#KX2a0001_hist_114-note11" n="〔一〕"/><lb/></p>
<p xml:id='KX2a0001_ZHSJ_114-2982a-12'>元鼎六年秋，餘善聞樓船請誅之，漢兵臨境，且往，乃遂反，發兵距漢道．號將軍騶力<lb/>等為「吞漢將軍」，入白沙、武林、<ref type="note" target="#KX2a0001_hist_114-note12" n="〔一〕"/>梅嶺，殺漢三校尉．是時漢使大農張成、故山州侯齒<ref type="note" target="#KX2a0001_hist_114-note13" n="〔二〕"/><lb/>將屯，弗敢擊，卻就便處，皆坐畏懦誅．<lb/></p>
<p xml:id='KX2a0001_ZHSJ_114-2982a-13'>餘善刻「武帝」璽自立，詐其民，為妄言．天子遣橫海將軍韓說出句章，<ref type="note" target="#KX2a0001_hist_114-note14" n="〔一〕"/>浮海從東方<lb/>往；樓船將軍楊僕出武林；中尉王溫舒出梅嶺；越侯為戈船、下瀨將軍，出若邪、<ref type="note" target="#KX2a0001_hist_114-note15" n="〔二〕"/>白<lb/>沙．<ref type="note" target="#KX2a0001_hist_114-note16" n="〔三〕"/>元封元年冬，咸入東越．東越素發兵距險，使徇北將軍守武林，敗樓船軍數校尉，殺<lb/>長吏．樓船將軍率錢唐轅終古<ref type="note" target="#KX2a0001_hist_114-note17" n="〔四〕"/>斬徇北將軍，為禦兒侯．<ref type="note" target="#KX2a0001_hist_114-note18" n="〔五〕"/>自兵未往．<lb/></p>
<p xml:id='KX2a0001_ZHSJ_114-2983a-15'>故越衍侯吳陽前在漢，漢使歸諭餘善，餘善弗聽．及橫海將軍先至，越衍侯吳陽以其<lb/>邑七百人反，攻越軍於漢陽．從建成侯敖，<ref type="note" target="#KX2a0001_hist_114-note19" n="〔一〕"/>與其率，從繇王居股謀曰：「餘善首惡，劫守<lb/>吾屬．今漢兵至，衆彊，計殺餘善，自歸諸將，儻幸得脫．」乃遂俱殺餘善，以其衆降橫海將<lb/>軍，故封繇王居股為東成侯，<ref type="note" target="#KX2a0001_hist_114-note20" n="〔二〕"/>萬戶；封建成侯敖為開陵侯；<ref type="note" target="#KX2a0001_hist_114-note21" n="〔三〕"/>封越衍侯吳陽為北石<lb/>侯；封橫海將軍說為案道侯；封橫海校尉福為繚嫈侯．<ref type="note" target="#KX2a0001_hist_114-note22" n="〔四〕"/>福者，成陽共王子，故為海常<lb/>侯，坐法失侯．舊從軍無功，以宗室故侯．諸將皆無成功，莫封．東越將多軍，<ref type="note" target="#KX2a0001_hist_114-note23" n="〔五〕"/>漢兵至，<lb/>[⿱𠫓廾]其軍降，封為無錫侯．<lb/></p>
<p xml:id='KX2a0001_ZHSJ_114-2984a-17'>於是天子曰東越狹多阻，閩越悍，數反覆，詔軍吏皆將其民徙處江淮閒．東越地遂<lb/>虛．<lb/></p>
<p xml:id='KX2a0001_ZHSJ_114-2984a-18'>太史公曰：越雖蠻夷，其先豈嘗有大功德於民哉，何其久也！歷數代常為君王，句踐一<lb/>稱伯．然餘善至大逆，滅國遷衆，其先苗裔繇王居股等猶尚封為萬戶侯，由此知越世世為<lb/>公侯矣．蓋禹之餘烈也．<lb/><ref type="note" target="#KX2a0001_hist_114-note24" n="贊"/></p>
</div>
<div type="notes">
<note xml:id="KX2a0001_hist_114-note0"></note>
<note xml:id="KX2a0001_hist_114-note1">〔一〕集解韋昭曰：「閩音武巾反．東越之別名．」索隱案：說文云「閩，東越蛇種也」，故字從「虫」．閩音旻．<lb/></note>
<note xml:id="KX2a0001_hist_114-note2">〔二〕集解徐廣曰：「騶，一作『駱』．」索隱徐廣云一作「駱」，是上云「歐駱」，不姓騶．<lb/></note>
<note xml:id="KX2a0001_hist_114-note3">〔三〕集解徐廣曰：「今建安侯官是．」索隱徐廣云「本建安侯官是」．案：為閩州．案：下文「都東冶」，韋昭以<lb/>為在侯官．正義今閩州又改為福也．<lb/></note>
<note xml:id="KX2a0001_hist_114-note4">〔四〕集解漢書音義曰：「主號令諸侯，不王無諸､搖等．」<lb/></note>
<note xml:id="KX2a0001_hist_114-note5">〔五〕集解應劭曰：「在吳郡東南濱海云．」<lb/></note>
<note xml:id="KX2a0001_hist_114-note6">〔六〕集解徐廣曰：「今之永寧也．」索隱韋昭曰：「今永寧．」姚氏云：「甌，水名．」永嘉記：「水出永寧山，行三十<lb/>餘里，去郡城五里入江．昔有東甌王都城，有亭，積石為道，今猶在也．」<lb/></note>
<note xml:id="KX2a0001_hist_114-note7">〔一〕集解徐廣曰：「年表云東甌王廣武侯望，率其衆四萬餘人來降，家廬江郡．」索隱徐廣據年表而為說．<lb/></note>
<note xml:id="KX2a0001_hist_114-note8">〔一〕索隱劉氏又音窗．鏦，撞也．<lb/></note>
<note xml:id="KX2a0001_hist_114-note9">〔二〕集解徐廣曰：「漢書作『殞』．耘義當取『耘除』．或言耘音于粉反，此楚人聲重耳．隕耘當同音，但字有假借，聲<lb/>有輕重．」索隱耘音云．耘，除也．漢書作「隕」，音于粉反．<lb/></note>
<note xml:id="KX2a0001_hist_114-note10">〔三〕索隱繇音搖，邑號也．丑，名．<lb/></note>
<note xml:id="KX2a0001_hist_114-note11">〔一〕集解徐廣曰：「在會稽界．」索隱案：徐廣云「在會稽」，非也．今案：豫章三十里有梅嶺，在洪崖山足，當<lb/>古驛道．此文云「豫章梅嶺」，知非會稽也．正義括地志云：「梅嶺在虔化縣東北百二十八里．」虔州漢亦屬豫<lb/>章郡，二所未詳．<lb/></note>
<note xml:id="KX2a0001_hist_114-note12">〔一〕集解徐廣曰：「在豫章界」．索隱徐廣云在豫章界．案：今豫章北二百里，接鄱陽界，地名白沙，有小水入<lb/>湖，名曰白沙阬．東南八十里有武陽亭，亭東南三十里地名武林．此白沙、武林，今當閩越入京道．<lb/></note>
<note xml:id="KX2a0001_hist_114-note13">〔二〕集解徐廣曰：「成陽共王子．」<lb/></note>
<note xml:id="KX2a0001_hist_114-note14">〔一〕索隱鄭氏音勾，會稽縣也．正義句章故城在越州鄮縣西一百里，漢縣．<lb/></note>
<note xml:id="KX2a0001_hist_114-note15">〔二〕索隱案：姚氏云「地名，今闕」．<lb/></note>
<note xml:id="KX2a0001_hist_114-note16">〔三〕正義越州有若耶山、若耶溪．「若」「如」一．預州有白沙山．蓋從如此邪．白沙東故閩州．<lb/></note>
<note xml:id="KX2a0001_hist_114-note17">〔四〕正義錢唐，杭州縣．轅，姓；終古，名．<lb/></note>
<note xml:id="KX2a0001_hist_114-note18">〔五〕集解漢書音義曰：「今吳南亭是也．」正義「禦」字今作「語」．語兒鄉在蘇州嘉興縣南七十里，臨官道也．<lb/></note>
<note xml:id="KX2a0001_hist_114-note19">〔一〕集解徐廣曰：「亦東越臣．」<lb/></note>
<note xml:id="KX2a0001_hist_114-note20">〔二〕索隱韋昭曰：「在九江．」<lb/></note>
<note xml:id="KX2a0001_hist_114-note21">〔三〕索隱徐廣云：「敖，東越臣．」韋昭云：「開陵屬臨淮．」<lb/></note>
<note xml:id="KX2a0001_hist_114-note22">〔四〕集解漢書音義曰：「音遼縈．」索隱服虔云：「嫈音榮，縣名．」劉伯莊云：「繚音遼，下音紆營反．成陽王子<lb/>也．」<lb/></note>
<note xml:id="KX2a0001_hist_114-note23">〔五〕集解漢書音義曰：「多軍，名也．」索隱李奇云：「多軍，名．」韋昭云：「多，姓；軍，名也．」<lb/></note>
<note xml:id="KX2a0001_hist_114-note24">【索隱述贊】句踐之裔，是曰無諸．既席漢寵，實因秦餘．騶、駱為姓，閩中是居．王搖之立，爰處東<lb/>隅．後嗣不道，自相誅鋤．<lb/></note>
</div>
</div>