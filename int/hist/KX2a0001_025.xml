<div xmlns='http://www.tei-c.org/ns/1.0'><p xml:id='KX2a0001_hist_025'><pb ed='ZHSJ' n='25-1239a' xml:id='KX2a0001_ZHSJ_25-1239a'/><lb/>
史記卷二十五<lb/>
　　律書第三<lb/>
　　王者制事立法，物度軌則，壹稟於六律，〔一〕六律為萬事根本焉．〔二〕<lb/>
〔一〕　索隱按：律有十二．陽六為律，黃鍾､太蔟､姑洗､蕤賓､夷則､無射；陰六為呂，大呂､夾鍾､中呂､林鍾､南呂､<lb/>
　　　　應鍾是也．名曰律者，釋名曰「律，述也，所以述陽氣也」．律曆志云「呂，旅，助陽氣也」．案：古律用竹，又用<lb/>
　　　　玉，漢末以銅為之．呂亦稱閒，故有六律､六閒之說．元閒大呂，二閒夾鍾是也．漢京房知五音六律之數，十二<lb/>
　　　　律之變至六十，猶八卦之變為六十四卦也．故中呂上生執始，執始下生去滅，上下相生，終於南事，而六十律畢<lb/>
　　　　也．<lb/>
〔二〕　索隱律曆志云「夫推曆生律，制器規圜矩方，權重衡平，準繩嘉量，探賾索隱，鉤深致遠，莫不用焉」，是萬事之<lb/>
　　　　根本．<lb/>
　　其於兵械尤所重，〔一〕故云「望敵知吉凶，〔二〕聞聲效勝負」，〔三〕百王不易之道也．<lb/>
〔一〕　索隱按：易稱「師出以律」，是於兵械尤重也．　正義內成曰器，外成曰械，械謂弓､矢､殳､矛､戈､戟．劉<lb/>
　　　　伯莊云：「吹律審聲，聽樂知政，師曠審歌，知晉楚之彊弱，故云兵家尤所重．」<lb/>
<pb ed='ZHSJ' n='25-1240a' xml:id='KX2a0001_ZHSJ_25-1240a'/><lb/>
〔二〕　索隱凡敵陣之上，皆有氣色，氣強則聲強，聲強則其衆勁．律者，所以通氣，故知吉凶也．　正義凡兩軍相<lb/>
　　　　敵，上皆有雲氣及日暈．天官書云：「暈等，力鈞；厚長大，有勝；薄短小．無勝．」故望雲氣知勝負彊弱．引舊語<lb/>
　　　　乃曰「故云」．<lb/>
〔三〕　索隱周禮「太師執同律聽軍聲而占其吉凶」是也．故左傳稱師曠知南風之不競，此即其類也．　正義周<lb/>
　　　　禮云「太師執同律以聽軍聲而詔其吉凶」，左傳云師曠知南風之不競，即其類．<lb/>
　　武王伐紂，吹律聽聲，〔一〕推孟春以至于季冬，殺氣相并，〔二〕而音尚宮．〔三〕同聲相從，<lb/>
物之自然，何足怪哉？<lb/>
〔一〕　索隱其事當有所出，今則未詳．<lb/>
〔二〕　正義人君暴虐酷急，即常寒應．寒生北方，乃殺氣也．武王伐紂，吹律從春至冬，殺氣相并，律亦應之．故洪<lb/>
　　　　範咎徵云「急常寒若」是也．<lb/>
〔三〕　正義兵書云：「夫戰，太師吹律，合商則戰勝，軍事張彊；角則軍擾多變，失士心；宮則軍和，主卒同心；徵則<lb/>
　　　　將急數怒，軍士勞；羽則兵弱少威焉．」<lb/>
　　兵者，聖人所以討彊暴，平亂世，夷險阻，救危殆．自含（<note>血</note>）【齒】戴角之獸見犯則校，而<lb/>
況於人懷好惡喜怒之氣？喜則愛心生，怒則毒螫加，〔一〕情性之理也．<lb/>
〔一〕　正義螫音釋．<lb/>
<pb ed='ZHSJ' n='25-1241a' xml:id='KX2a0001_ZHSJ_25-1241a'/><lb/>
　　昔黃帝有涿鹿之戰，以定火災；〔一〕顓頊有共工之陳，以平水害；〔二〕成湯有南巢之伐，<lb/>
以殄夏亂．〔三〕遞興遞廢，勝者用事，所受於天也．<lb/>
〔一〕　集解文穎曰：「神農子孫暴虐，黃帝伐之，故以定火災．」<lb/>
〔二〕　集解文穎曰：「共工，主水官也．少昊氏衰，秉政作虐，故顓頊伐之．本主水官，因為水行也．」<lb/>
〔三〕　正義南巢，今廬州巢縣是也．淮南子云：「湯伐桀，放之歷山，與末喜同舟浮江，奔南巢之山而死．」按：巢即<lb/>
　　　　山名，古巢伯之國．云南巢者，在中國之南也．<lb/>
　　自是之後，名士迭興，晉用咎犯，〔一〕而齊用王子，〔二〕吳用孫武，申明軍約，賞罰必信，<lb/>
卒伯諸侯，兼列邦土，雖不及三代之誥誓，然身寵君尊，當世顯揚，可不謂榮焉？豈與世儒<lb/>
闇於大較，〔三〕不權輕重，猥云德化，不當用兵，大至君辱失守，〔四〕小乃侵犯削弱，遂執不移<lb/>
等哉！故教笞不可廢於家，刑罰不可捐於國，誅伐不可偃於天下，用之有巧拙，行之有逆順<lb/>
耳．<lb/>
〔一〕　正義狐偃也，咎季也．又云胥臣也．<lb/>
〔二〕　索隱徐廣云：「王子成父．」<lb/>
〔三〕　索隱大較，大法也．淳于髠曰「車不較則不勝其任」是也．較音角．<lb/>
〔四〕　索隱徐廣云：「如宋襄公是也．」<lb/>
　　夏桀､殷紂手搏豺狼，足追四馬，勇非微也；百戰克勝，諸侯懾服，權非輕也．秦二世<lb/>
<pb ed='ZHSJ' n='25-1242a' xml:id='KX2a0001_ZHSJ_25-1242a'/><lb/>
宿軍無用之地，〔一〕連兵於邊陲，力非弱也；結怨匈奴，絓禍於越，〔二〕勢非寡也．及其威盡<lb/>
勢極，閭巷之人為敵國，咎生窮武之不知足，甘得之心不息也．<lb/>
〔一〕　索隱謂常擁兵於郊野之外也．　正義謂三十萬備北（闕）【邊】，五十萬守五嶺也．云連兵於邊陲，即是宿軍<lb/>
　　　　無用之地也．<lb/>
〔二〕　正義絓，胡卦反．顧野王云：「絓者，所礙．」<lb/>
　　高祖有天下，三邊外畔；大國之王雖稱蕃輔，臣節未盡．會高祖厭苦軍事，亦有蕭、張<lb/>
之謀，故偃武一休息，羈縻不備．<lb/>
　　歷至孝文即位，將軍陳武等議曰：「南越、朝鮮〔一〕自全秦時內屬為臣子，後且擁兵阻<lb/>
，選蠕觀望．〔二〕高祖時天下新定，人民小安，未可復興兵．今陛下仁惠撫百姓，恩澤加海<lb/>
內，宜及士民樂用，征討逆黨，以一封疆．」孝文曰：「朕能任衣冠，〔三〕念不到此．會呂氏之<lb/>
亂，功臣宗室共不羞恥，誤居正位，常戰戰慄慄，恐事之不終．且兵凶器，雖克所願，動亦秏<lb/>
病，謂百姓遠方何？又先帝知勞民不可煩，故不以為意．朕豈自謂能？今匈奴內侵，軍吏<lb/>
無功，邊民父子荷兵日久，〔四〕朕常為動心傷痛，無日忘之．今未能銷距，願且堅邊設候，結<lb/>
和通使，休寧北陲，為功多矣．且無議軍．」故百姓無內外之繇，得息肩於田畝，天下殷富，<lb/>
粟至十餘錢，鳴雞吠狗，煙火萬里，可謂和樂者乎！<lb/>
<pb ed='ZHSJ' n='25-1243a' xml:id='KX2a0001_ZHSJ_25-1243a'/><lb/>
〔一〕　正義潮仙二音．高驪平壤城本漢樂浪郡王險城，即古朝鮮地，時朝鮮王滿據之也．<lb/>
〔二〕　集解音戹賣反．選音思兗反．蠕音而兗反．　索隱蠕音軟．選蠕謂動身欲有進取之狀也．<lb/>
〔三〕　正義朕音而禁反．<lb/>
〔四〕　正義荷音何我反．<lb/>
　　太史公曰：文帝時，會天下新去湯火，〔一〕人民樂業，因其欲然，能不擾亂，故百姓遂安．<lb/>
自年六七十翁亦未嘗至市井，游敖嬉戲如小兒狀．孔子所稱有德君子者邪！〔二〕<lb/>
〔一〕　索隱謂秦亂，楚漢交兵之時，如遺墜湯火，即書云「人墜塗炭」是也．<lb/>
〔二〕　索隱論語曰「善人為邦百年，亦可以勝殘去殺」也．<lb/>
　　書曰「<note>七正</note>」，二十八舍．〔一〕律曆，天所以通五行八正之氣，〔二〕天所以成孰萬物也．舍<lb/>
者，日月所舍．舍者，舒氣也．<lb/>
〔一〕　索隱七正，日、月、五星．七者可以正天時．又孔安國曰「七正，日月五星各異政」也．二十八宿，〔七正〕之所<lb/>
　　　　舍也．舍，止也．宿，次也．言日月五星運行，或舍於二十八次之分也．<lb/>
〔二〕　索隱八謂八節之氣，以應八方之風．<lb/>
　　不周風居西北，主殺生．東壁居不周風東，主辟生氣〔一〕而東之．至於營室．〔二〕營室<lb/>
者，主營胎〔三〕陽氣而產之．東至于危．危，垝也．〔四〕言陽氣之（<note>危</note>）垝，故曰危．十月也，律<lb/>
<pb ed='ZHSJ' n='25-1244a' xml:id='KX2a0001_ZHSJ_25-1244a'/><lb/>
中應鍾．〔五〕應鍾者，陽氣之應，不用事也．其於十二子為亥．亥者，該也．〔六〕言陽氣藏於<lb/>
下，故該也．<lb/>
〔一〕　索隱辟音闢．<lb/>
〔二〕　索隱定星也．定中而可以作室，故曰營室．其星有室象也，故天官書主廟．此言「主營胎陽氣而產之」，是說<lb/>
　　　　異也．　正義天官書云「營室為清廟，曰離宮、閣道」，是有宮室象．此言「主營胎陽氣而產之」，二說不同．<lb/>
〔三〕　集解徐廣曰：「一作『含』．」<lb/>
〔四〕　索隱垝音鬼毀反．<lb/>
〔五〕　正義應，乙證反．白虎通云：「應者，應也，言萬物應陽而動下藏也．」漢初依秦以十月為歲首，故起應鍾．<lb/>
〔六〕　索隱按：律曆志云「該閡於亥」．　正義孟康云：「閡，藏塞也．陰雜陽氣藏塞，為萬物作種也．」<lb/>
　　廣莫風居北方．廣莫者，言陽氣在下，陰莫陽廣大也，故曰廣莫．東至於虛．虛者，<lb/>
能實能虛，言陽氣冬則宛藏於虛，〔一〕日冬至則一陰下藏，一陽上舒，故曰虛．東至于須<lb/>
女．〔二〕言萬物變動其所，陰陽氣未相離，尚相（<note>如</note>）胥【如】也，故曰須女．十一月也，律中黃<lb/>
鍾．〔三〕黃鍾者，陽氣踵黃泉而出也．其於十二子為子．子者，滋也；滋者，言萬物滋於下<lb/>
也．其於十母為壬癸．壬之為言任也，言陽氣任養萬物於下也．癸之為言揆也，言萬物可<lb/>
揆度，故曰癸．東至牽牛．牽牛者，言陽氣牽引萬物出之也．牛者，冒也，言地雖凍，能冒<lb/>
而生也．牛者，耕植種萬物也．東至於建星．建星者，建諸生也．十二月也，律中大呂．<lb/>
<pb ed='ZHSJ' n='25-1245a' xml:id='KX2a0001_ZHSJ_25-1245a'/><lb/>
大呂者．其於十二子為丑．〔四〕<lb/>
〔一〕　正義宛音蘊．<lb/>
〔二〕　索隱婺女名也．<lb/>
〔三〕　正義白虎通云：「黃中和之氣，言陽氣於黃泉之下動養萬物也．」<lb/>
〔四〕　集解徐廣曰：「此中闕不說大呂及丑也．」．　正義案：此下闕文．或一本云「丑者，紐也．言陽氣在上未降，萬<lb/>
　　　　物厄紐未敢出也」．<lb/>
　　條風居東北，主出萬物．條之言條治萬物而出之，故曰條風．南至於箕．箕者，言萬<lb/>
物根棋，〔一〕故曰箕．正月也，律中泰蔟．〔二〕泰蔟者，言萬物蔟生也，故曰泰蔟．其於十二<lb/>
子為寅．寅言萬物始生螾然〔三〕也，故曰寅．南至於尾，言萬物始生如尾也．南至於心，言<lb/>
萬物始生有華心〔四〕也．南至於房．房者，言萬物門戶也，至于門則出矣．<lb/>
〔一〕　集解徐廣曰：「一作『橫』也．」<lb/>
〔二〕　正義蔟音千豆反．白虎通云：「泰者，大也．蔟者，湊也．言萬物始大湊地而出之也．」<lb/>
〔三〕　索隱音引，又音以慎反．<lb/>
〔四〕　集解徐廣曰：「一作『莖』．」<lb/>
　　明庶風居東方．明庶者，明衆物盡出也．二月也，律中夾鍾．〔一〕夾鍾者，言陰陽相夾<lb/>
廁也．其於十二子為卯．卯之為言茂也，言萬物茂也．其於十母為甲乙．甲者，言萬物剖<lb/>
<pb ed='ZHSJ' n='25-1246a' xml:id='KX2a0001_ZHSJ_25-1246a'/><lb/>
符〔二〕甲〔三〕而出也；乙者，言萬物生軋軋也．南至于氐者．〔四〕氐者，言萬物皆至也．南至<lb/>
於亢．亢者，言萬物亢見也．南至于角．角者，言萬物皆有枝格如角也．三月也，律中姑<lb/>
洗．〔五〕姑洗者，言萬物洗生．其於十二子為辰．辰者，言萬物之蜄〔六〕也．<lb/>
〔一〕　正義白虎通云：「夾，孚甲也．言萬物孚甲，種類分也．」<lb/>
〔二〕　集解音孚．<lb/>
〔三〕　索隱符甲猶孚甲也．<lb/>
〔四〕　正義氐音丁禮反．<lb/>
〔五〕　正義姑音沽．洗音先典反．白虎通云：「沽者，故也．洗者，鮮也．言萬物去故就新，莫不鮮明也．」<lb/>
〔六〕　集解音之慎反．　索隱蜄音振．或作「娠」，同音．律曆志云「振羨於辰」．<lb/>
　　清明風居東南維，主風吹萬物而西之．【至於】軫．軫者，言萬物益大而軫軫然．西至<lb/>
於翼．翼者，言萬物皆有羽翼也．四月也，律中中呂．〔一〕中呂者，言萬物盡旅而西行也．<lb/>
其於十二子為巳．巳者，言陽氣之已盡也．西至于七星．七星者，陽數成於七，故曰七星．<lb/>
西至于張．張者，言萬物皆張也．西至于注．〔二〕注者，言萬物之始衰，陽氣下注，故曰注．<lb/>
五月也，律中蕤賓．〔三〕蕤賓者，言陰氣幼少，故曰蕤；痿陽不用事，故曰賓．<lb/>
〔一〕　正義中音仲．白虎通云「言陽氣將極中充大也」，故復申言之也．<lb/>
〔二〕　索隱音丁救反．注，咮也．天官書云「柳為鳥咮」，則注，柳星也．<lb/>
<pb ed='ZHSJ' n='25-1247a' xml:id='KX2a0001_ZHSJ_25-1247a'/><lb/>
〔三〕　正義蕤音仁佳反．白虎通云：「蕤者，下也．賓者，敬也．言陽氣上極，陰氣始賓敬之也．」<lb/>
　　景風居南方．景者，言陽氣道竟，故曰景風．其於十二子為午．午者，陰陽交，故曰<lb/>
午．〔一〕其於十母為丙丁．丙者，言陽道著明，故曰丙；丁者，言萬物之丁壯也，故曰丁．西<lb/>
至于弧．弧者，言萬物之吳落〔二〕且就死也．西至于狼．狼者，言萬物可度量，斷萬物，故<lb/>
曰狼．<lb/>
〔一〕　索隱律曆志云「⑴布於午」．<lb/>
〔二〕　集解徐廣曰：「吳，一作『柔』．」<lb/>
　　涼風居西南維，主地．地者，沈奪萬物氣也．〔一〕六月也，律中林鍾．〔二〕林鍾者，言萬物<lb/>
就死氣林林然．其於十二子為未．未者，言萬物皆成，有滋味也．〔三〕北至於罰．罰者，言<lb/>
萬物氣奪可伐也．北至於參．〔四〕參言萬物可參也，故曰參．七月也，律中夷則．〔五〕夷則，<lb/>
言陰〔六〕氣之賊〔七〕萬物也．其於十二子為申．申者，言陰用事，申賊萬物，〔八〕故曰申．北<lb/>
至於濁．〔九〕濁者，觸也，言萬物皆觸死也，故曰濁．北至於留．〔一０〕留者，言陽氣之稽留也，<lb/>
故曰留．八月也，律中南呂．〔一一〕南呂者，言陽氣之旅入藏也．其於十二子為酉．酉者，萬<lb/>
物之老也，〔一二〕故曰酉．<lb/>
〔一〕　正義沈，一作「洗」．<lb/>
<pb ed='ZHSJ' n='25-1248a' xml:id='KX2a0001_ZHSJ_25-1248a'/><lb/>
〔二〕　正義白虎通云：「林者，衆也．言萬物成熟，種類多也．」<lb/>
〔三〕　索隱律曆志云「昧薆於未」，其意殊也．<lb/>
〔四〕　正義音所林反．<lb/>
〔五〕　正義白虎通云：「夷，傷也．則，法也．言萬物始傷，被刑法也．」<lb/>
〔六〕　集解徐廣曰：「一作『陽』．」<lb/>
〔七〕　集解徐廣曰：「一作『則』．」<lb/>
〔八〕　集解徐廣曰：「賊，一作『則』．」　索隱律曆志「物堅於申」也．<lb/>
〔九〕　索隱按：爾雅「濁謂之畢」．<lb/>
〔一０〕索隱留即昴，毛傳亦以留為昴．<lb/>
〔一一〕正義白虎通云：「南，任也．言陽氣尚任包，大生薺麥也．」<lb/>
〔一二〕索隱律曆志「留孰於酉」．<lb/>
　　閶闔風居西方．閶者，倡也；闔者，藏也．言陽氣道萬物，闔黃泉也．其於十母為庚<lb/>
辛．庚者，言陰氣庚萬物，故曰庚；辛者，言萬物之辛生，故曰辛．北至於胃．胃者，言陽<lb/>
氣就藏，皆胃胃也．北至於婁．婁者，呼萬物且內之也．北至於奎．〔一〕奎者，主毒螫殺萬<lb/>
物也，奎而藏之．九月也，律中無射．〔二〕無射者，陰氣盛用事，陽氣無餘也，故曰無射．其<lb/>
於十二子為戌．戌者，言萬物盡滅，故曰戌．〔三〕<lb/>
<pb ed='ZHSJ' n='25-1249a' xml:id='KX2a0001_ZHSJ_25-1249a'/><lb/>
〔一〕　集解徐廣曰：「一作『』．」　索隱按：天官書「奎為溝瀆，婁為聚衆，胃為天倉」，今此說並異，及六律十母，<lb/>
　　　　又與漢書不同，今各是異家之說也．<lb/>
〔二〕　正義音亦．白虎通云：「射，終也．言萬物隨陽而終，當復隨陰而起，無有終已．」此說六呂十干十二支與漢書<lb/>
　　　　不同．<lb/>
〔三〕　索隱律曆志「畢入於戌」也．<lb/>
律數：<lb/>
九九八十一以為宮．三分去一，五十四以為徵．三分益一，七十二以為商．三分去一，四<lb/>
十八以為羽．三分益一，六十四以為角．<lb/>
黃鍾長八寸七分一，宮．〔一〕大呂長七寸五分三分（<note>一</note>）【二】．〔二〕太蔟長七寸（<note>七</note>）【十】分二，<lb/>
角．夾鍾長六寸（<note>一</note>）【七】分三分一．姑洗長六寸（<note>七</note>）【十】分四，羽．〔三〕仲呂長五寸九分三<lb/>
分二，徵．蕤賓長五寸六分三分（<note>一</note>）【二】．林鍾長五寸（<note>七</note>）【十】分四，角．〔四〕夷則長五<lb/>
寸（<note>四分</note>）三分二，商．南呂長四寸（<note>七</note>）【十】分八，徵．無射長四寸四分三分二．應鍾長四寸<lb/>
二分三分二，羽．<lb/>
〔一〕　索隱黃鍾長八寸十分一宮．案：上文云「律九九八十一以為宮」，故云長八寸十分一宮．而云黃鍾長九寸者，<lb/>
　　　　九分之寸也．劉歆、鄭玄等皆以為長九寸即十分之寸，不依此法也．云宮者，黃鍾為律之首，宮為五音之長，十<lb/>
<pb ed='ZHSJ' n='25-1250a' xml:id='KX2a0001_ZHSJ_25-1250a'/><lb/>
　　　　一月以黃鍾為宮，則聲得其正．舊本多作「七分」，蓋誤也．<lb/>
〔二〕　索隱謂十一月以黃鍾為宮，五行相次，土生金，故以大呂為商者，大呂所以助陽宣化也．<lb/>
〔三〕　索隱亦以金生水故也．<lb/>
〔四〕　索隱水生木，故為角．不用蕤賓者，以陰氣起，陽不用事，故去之也．<lb/>
生鍾分：〔一〕<lb/>
〔一〕　索隱此算術生鍾律之法也．　正義分音扶問反．<lb/>
子一分．〔一〕丑三分二．〔二〕寅九分八．〔三〕卯二十七分十六．〔四〕辰八十一分六十四．巳二百<lb/>
四十三分一百二十八．午七百二十九分五百一十二．未二千一百八十七分一千二十四．<lb/>
申六千五百六十一分四千九十六．酉一萬九千六百八十三分八千一百九十二．戌五萬九<lb/>
千四十九分三萬二千七百六十八．亥十七萬七千一百四十七分六萬五千五百三十六．<lb/>
〔一〕　索隱自此已下十一辰，皆以三乘之，為黃鍾積實之數．<lb/>
〔二〕　索隱案：子律黃鍾長九寸，林鍾丑衝長六寸，以九比六，三分少一，故云丑三分二．即是黃鍾三分去一，下生林<lb/>
　　　　鍾之數也．<lb/>
〔三〕　索隱十二律以黃鍾為主，黃鍾長九寸，太蔟長八寸，寅九分八，即是林鍾三分益一，上生太蔟之義也．<lb/>
　　　　正義孟康云：「元氣始起於子．未分之時，天地人混合為一，故子數獨一．」漢書律曆志云：「太極元氣，函三<lb/>
　　　　為一，行於十二辰，始動於子，參之於丑，得三；又參於寅，得九；又參之於卯，得二十七；又參之於辰，得八十<lb/>
<pb ed='ZHSJ' n='25-1251a' xml:id='KX2a0001_ZHSJ_25-1251a'/><lb/>
　　　　一；又參之於巳，得二百四十三；又參之於午，得七百二十九；又參之於未，得二千一百八十七；又參之於申，<lb/>
　　　　得六千五百六十一；又參之於酉，得萬九千六百八十三；又參之於戌，得五萬九千四十九；又參之於亥，得十<lb/>
　　　　七萬七千一百四十七．此陰陽合德，氣種於子，化生萬物者也．」然丑三分二，寅九分八者，並是分之餘數，而漢<lb/>
　　　　書不說也．<lb/>
〔四〕　索隱此以丑三乘寅，寅三乘卯，得二十七．南呂為卯，衝長五寸三分寸之一，以三約二十七得九，即黃鍾之本<lb/>
　　　　數．又以三約十六得五，餘三分之一即南呂之長，故云卯二十七分十六，亦是太蔟三分去一，下生南呂之義．已<lb/>
　　　　下八辰並準此．然云丑三分二，寅九分八者，皆分之餘數也．<lb/>
　　生黃鍾術曰：以下生者，〔一〕倍其實，三其法．〔二〕以上生者，四其實，三其法．〔三〕上九，<lb/>
商八，羽七，角六，宮五，徵九．〔四〕置一而九三之以為法．〔五〕實如法，得長一寸．〔六〕凡得九<lb/>
寸，命曰「黃鍾之宮」．故曰音始於宮，窮於角；〔七〕數始於一，終於十，成於三；氣始於冬<lb/>
至，周而復生．<lb/>
〔一〕　索隱生鍾術曰以下生者．案：蔡邕曰「陽生陰為下生，陰生陽為上生．子午已東為上生，已西為下生」．又律<lb/>
　　　　曆志云「陰陽相生自黃鍾始，黃鍾（生）【至】太蔟，左旋八八為五」．從子至未得八，下生林鍾是也．又自未至寅<lb/>
　　　　亦得八，上生太蔟．然上下相生，皆以此為率也．<lb/>
〔二〕　索隱謂黃鍾下生林鍾，黃鍾長九寸，倍其實者，二九十八，三其法者，以三為法，約之得六，為林鍾之長也．<lb/>
〔三〕　索隱四其實者，謂林鍾上生太蔟，林鍾長六寸，以四乘六得二十四，以三約之得八，即為太蔟之長．<lb/>
<pb ed='ZHSJ' n='25-1252a' xml:id='KX2a0001_ZHSJ_25-1252a'/><lb/>
〔四〕　索隱此五聲之數亦上生三分益一，下生三分去一．宮下生徵，徵益一上生商；商下生羽，羽益一上生角．然<lb/>
　　　　此文似數錯，未暇研覈也．<lb/>
〔五〕　索隱漢書律曆志曰：「太極元氣，函三為一，行之於十二辰，始動於子，參之於丑得三，又參之於寅得九．」是謂<lb/>
　　　　因而九三之也．韋昭曰：「置一而九，以三乘之是也．」樂產云：「一氣生於子，至丑而三，是一三也．又自丑至寅<lb/>
　　　　為九，皆以三乘之，是九三之也．又參之卯，得二十七；參之於辰，得八十一；又參之於巳，得二百四十三；又<lb/>
　　　　參之午，得七百二十九；又參於未，得二千六百八十七；又參之於申，得六千五百六十三；又參於酉，得萬九千<lb/>
　　　　六百八十三；又參於戌，得五萬九千四十九；又參至於亥，得十七萬七千一百四十七：謂之該數．此陰陽合德，<lb/>
　　　　氣鍾於子，化生萬物也．然丑三分，寅九分者，即分之餘數也．」<lb/>
〔六〕　索隱實如法得一．實謂以子一乘丑三，至亥得十七萬七千一百四十七為實數．如法謂以上萬九千六百八十<lb/>
　　　　三之法除實得九，為黃鍾之長．言「得一」者，算術設法辭也．「得」下有「長」，「一」【下有】「寸」者，皆衍字也．<lb/>
　　　　韋昭云得九寸之一也．姚氏謂得一即黃鍾之子數．<lb/>
〔七〕　索隱即如上文宮下生徵，徵上生商，商下生羽，羽上生角，是其窮也．<lb/>
　　神生於無，〔一〕形成於有，〔二〕形然後數，形而成聲，〔三〕故曰神使氣，氣就形．形理如類<lb/>
有可類．或未形而未類，或同形而同類，類而可班，類而可識．聖人知天地識之別，故從有<lb/>
以至未有，〔四〕以得細若氣，微若聲．〔五〕然聖人因神而存之，〔六〕雖妙必效情，核其華道者明<lb/>
矣．〔七〕非有聖心以乘聰明，孰能存天地之神而成形之情哉？神者，物受之而不能知（及）其<lb/>
<pb ed='ZHSJ' n='25-1253a' xml:id='KX2a0001_ZHSJ_25-1253a'/><lb/>
去來，〔八〕故聖人畏而欲存之．唯欲存之，神之亦存．〔九〕其欲存之者，故莫貴焉．〔一０〕<lb/>
〔一〕　正義無形為太易氣，天地未形之時，言神本在太虛之中而無形也．<lb/>
〔二〕　正義天地既分，二儀已質，萬物之形成於天地之閒，神在其中．<lb/>
〔三〕　正義數謂天數也，聲謂宮､商､角､徵､羽也．言天數既形，則能成其五聲也．<lb/>
〔四〕　正義從有謂萬物形質也，未有謂天地未形也．<lb/>
〔五〕　正義氣謂太易之氣，聲謂五聲之聲也．<lb/>
〔六〕　正義言聖人因神理其形體，尋迹至於太易之氣，故云因神而存之，上云從有以至未有是也．<lb/>
〔七〕　正義妙謂微妙之性也．效猶見也．核，研核也．華道，神妙之道也．言人雖有微妙之性，必須程督己之情理，<lb/>
　　　　然後研核神妙之道，乃能究其形體，辨其成聲，故謂明矣．故下云「非有聖心以乘聰明，孰能存天地之神而成形<lb/>
　　　　之情哉」是也．<lb/>
〔八〕　正義言萬物受神妙之氣，不能知覺，及神去來，亦不能識其往復也．<lb/>
〔九〕　正義言聖人畏神妙之理難識，而欲常存之；唯欲常存之，故其神亦存也．<lb/>
〔一０〕正義言平凡之人欲得精神存者，故亦莫如貴神之妙焉．<lb/>
　　太史公曰：（故）〔在〕旋璣玉衡以齊七政，即天地二十八宿．〔一〕十母，〔二〕十二子，〔三〕鍾<lb/>
律調自上古．建律運曆造日度，可據而度也．〔四〕合符節，通道德，即從斯之謂也．<lb/>
<pb ed='ZHSJ' n='25-1254a' xml:id='KX2a0001_ZHSJ_25-1254a'/><lb/>
〔一〕　正義宿音息袖反，又音肅．謂東方角､亢､氐､房､心､尾､箕，南方井､鬼､柳､星､張､翼､軫，西方奎､婁､胃､昴､<lb/>
　　　　畢､觜､參，北方斗､牛､女､虛､危､室､壁，凡二十八宿一百二十八宿星也．<lb/>
〔二〕　正義十干：甲､乙､丙､丁､戊､己､庚､辛､壬､癸．<lb/>
〔三〕　正義十二支：子､丑､寅､卯､辰､巳､午､未､申､酉､戌､亥．<lb/>
〔四〕　正義度音田洛反．<lb/>
【索隱述贊】自昔軒后，爰命伶綸．雄雌是聽，厚薄伊均．以調氣候，以軌星辰．軍容取節，樂器斯因．<lb/>
自微知著，測化窮神．大哉虛受，含養生人．<lb/>
</p></div>
