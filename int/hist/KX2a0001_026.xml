<div xmlns='http://www.tei-c.org/ns/1.0'  xml:id='KX2a0001_hist_026'>
<div><head>史記卷二十六<lb/></head>
<p xml:id='KX2a0001_ZHSJ_026-1255a-2'>曆書第四<lb/></p>
<p xml:id='KX2a0001_ZHSJ_026-1255a-3'>昔自在古，曆建正作於孟春．<ref type="note" target="#KX2a0001_hist_026-note1" n="〔一〕"/>於時冰泮發蟄，百草奮興，秭鳺先滜．<ref type="note" target="#KX2a0001_hist_026-note2" n="〔二〕"/>物迺歲具，生<lb/>於東，次順四時，卒于冬分．<ref type="note" target="#KX2a0001_hist_026-note3" n="〔三〕"/>時雞三號，卒明．<ref type="note" target="#KX2a0001_hist_026-note4" n="〔四〕"/>撫十二【月】節，卒于丑．<ref type="note" target="#KX2a0001_hist_026-note5" n="〔五〕"/>日月成，故<lb/>明也．明者孟也，幽者幼也，幽明者雌雄也．雌雄代興，而順至正之統也．日歸于西，起明<lb/>於東；月歸於東，起明于西．正不率天，又不由人，<ref type="note" target="#KX2a0001_hist_026-note6" n="〔六〕"/>則凡事易壞而難成矣．<lb/></p>
<p xml:id='KX2a0001_ZHSJ_026-1256a-5'>王者易姓受命，必慎始初，改正朔，易服色，推本天元，順承厥意．<ref type="note" target="#KX2a0001_hist_026-note7" n="〔一〕"/><lb/></p>
<p xml:id='KX2a0001_ZHSJ_026-1256a-6'>太史公曰：神農以前尚矣．蓋黃帝考定星曆，<ref type="note" target="#KX2a0001_hist_026-note8" n="〔一〕"/>建立五行，起消息，<ref type="note" target="#KX2a0001_hist_026-note9" n="〔二〕"/>正閏餘，<ref type="note" target="#KX2a0001_hist_026-note10" n="〔三〕"/>於<lb/>是有天地神祇物類之官，<ref type="note" target="#KX2a0001_hist_026-note11" n="〔四〕"/>是謂五官．各司其序，不相亂也．民是以能有信，神是以能有<lb/>明德．民神異業，敬而不瀆，故神降之嘉生，<ref type="note" target="#KX2a0001_hist_026-note12" n="〔五〕"/>民以物享，<ref type="note" target="#KX2a0001_hist_026-note13" n="〔六〕"/>災禍不生，所求不匱．<lb/></p>
<p xml:id='KX2a0001_ZHSJ_026-1257a-8'>少氏之衰也，九黎亂德，<ref type="note" target="#KX2a0001_hist_026-note14" n="〔一〕"/>民神雜擾，不可放物，<ref type="note" target="#KX2a0001_hist_026-note15" n="〔二〕"/>禍菑薦至，<ref type="note" target="#KX2a0001_hist_026-note16" n="〔三〕"/>莫盡其氣．顓頊<lb/>受之，乃命南正重司天以屬神，命火正黎司地以屬民，<ref type="note" target="#KX2a0001_hist_026-note17" n="〔四〕"/>使復舊常，無相侵瀆．<lb/></p>
<p xml:id='KX2a0001_ZHSJ_026-1257a-9'>其後三苗服九黎之德，<ref type="note" target="#KX2a0001_hist_026-note18" n="〔一〕"/>故二官咸廢所職，而閏餘乖次，<ref type="note" target="#KX2a0001_hist_026-note19" n="〔二〕"/>孟陬殄滅，<ref type="note" target="#KX2a0001_hist_026-note20" n="〔三〕"/>攝提無紀，<lb/>曆數失序．<ref type="note" target="#KX2a0001_hist_026-note21" n="〔四〕"/>堯復遂重黎之後，不忘舊者，使復典之，而立羲和之官．明時正度，則陰陽<lb/>調，風雨節，茂氣至，民無夭疫．年耆禪舜，申戒文祖，<ref type="note" target="#KX2a0001_hist_026-note22" n="〔五〕"/>云「天之曆數在爾躬」．<ref type="note" target="#KX2a0001_hist_026-note23" n="〔六〕"/>舜亦以<lb/>命禹．<ref type="note" target="#KX2a0001_hist_026-note24" n="〔七〕"/>由是觀之，王者所重也．<lb/></p>
<p xml:id='KX2a0001_ZHSJ_026-1258a-11'>夏正以正月，殷正以十二月，周正以十一月．蓋三王之正若循環，窮則反本．天下有<lb/>道，則不失紀序；無道，則正朔不行於諸侯．<lb/></p>
<p xml:id='KX2a0001_ZHSJ_026-1258a-12'>幽､厲之後，周室微，陪臣執政，史不記時，君不告朔，<ref type="note" target="#KX2a0001_hist_026-note25" n="〔一〕"/>故疇人子弟分散，<ref type="note" target="#KX2a0001_hist_026-note26" n="〔二〕"/>或在諸<lb/>夏，或在夷狄，是以其禨祥廢而不統．<ref type="note" target="#KX2a0001_hist_026-note27" n="〔三〕"/>周襄王二十六年閏三月，而春秋非之．先王之正<lb/>時也，履端於始，<ref type="note" target="#KX2a0001_hist_026-note28" n="〔四〕"/>舉正於中，<ref type="note" target="#KX2a0001_hist_026-note29" n="〔五〕"/>歸邪<ref type="note" target="#KX2a0001_hist_026-note30" n="〔六〕"/>於終．<ref type="note" target="#KX2a0001_hist_026-note31" n="〔七〕"/>履端於始，序則不愆；舉正於中，民則<lb/>不惑；歸邪於終，事則不悖．<lb/></p>
<p xml:id='KX2a0001_ZHSJ_026-1259a-14'>其後戰國並爭，在於彊國禽敵，救急解紛而已，豈遑念斯哉！是時獨有鄒衍，明於五德<lb/>之傳，<ref type="note" target="#KX2a0001_hist_026-note32" n="〔一〕"/>而散消息之分，以顯諸侯．而亦因秦滅六國，兵戎極煩，又升至尊之日淺，未暇遑<lb/>也．而亦頗推五勝，<ref type="note" target="#KX2a0001_hist_026-note33" n="〔二〕"/>而自以為獲水德之瑞，更名河曰「德水」，而正<ref type="note" target="#KX2a0001_hist_026-note34" n="〔三〕"/>以十月，色上黑．<lb/>然曆度閏餘，未能睹其真也．<lb/></p>
<p xml:id='KX2a0001_ZHSJ_026-1260a-16'>漢興，高祖曰「北畤待我而起」，亦自以為獲水德之瑞．雖明習曆及張蒼等，咸以為然．<lb/>是時天下初定，方綱紀大基，高后女主，皆未遑，故襲秦正朔服色．<lb/></p>
<p xml:id='KX2a0001_ZHSJ_026-1260a-17'>至孝文時，魯人公孫臣以終始五德上書，言「漢得土德，宜更元，改正朔，易服色．當有<lb/>瑞，瑞黃龍見」．事下丞相張蒼，張蒼亦學律曆，以為非是，罷之．其後黃龍見成紀，張蒼自<lb/>黜，所欲論著不成．而新垣平以望氣見，頗言正曆服色事，貴幸，後作亂，故孝文帝廢不復<lb/>問．<lb/></p>
<p xml:id='KX2a0001_ZHSJ_026-1260a-18'>至今上即位，招致方士唐都，分其天部；<ref type="note" target="#KX2a0001_hist_026-note35" n="〔一〕"/>而巴落下閎運算轉曆，<ref type="note" target="#KX2a0001_hist_026-note36" n="〔二〕"/>然後日辰之度<lb/>與夏正同．乃改元，更官號，封泰山．因詔御史曰：「乃者，有司言星度之未定也，廣延宣<lb/>問，以理星度，未能詹也．<ref type="note" target="#KX2a0001_hist_026-note37" n="〔三〕"/>蓋聞昔者黃帝合而不死，名察度驗，定清濁，起五部，建氣物<lb/>分數．<ref type="note" target="#KX2a0001_hist_026-note38" n="〔四〕"/>然蓋尚矣．書缺樂弛，朕甚閔焉．朕唯未能循明也，紬績日分，<ref type="note" target="#KX2a0001_hist_026-note39" n="〔五〕"/>率應水德之<lb/>勝．<ref type="note" target="#KX2a0001_hist_026-note40" n="〔六〕"/>今日順夏至，<ref type="note" target="#KX2a0001_hist_026-note41" n="〔七〕"/>黃鐘為宮，林鐘為徵，太蔟為商，南呂為羽，姑洗為角．自是以後，<lb/>氣復正，羽聲復清，名復正變，以至子日當冬至，則陰陽離合之道行焉．十一月甲子朔旦冬<lb/>至已詹，其更以七年為太初元年．<ref type="note" target="#KX2a0001_hist_026-note42" n="〔八〕"/>年名『焉逢攝提格』，<ref type="note" target="#KX2a0001_hist_026-note43" n="〔九〕"/>月名『畢聚』，日得甲子，夜半<lb/>朔旦冬至．」<ref type="note" target="#KX2a0001_hist_026-note44" n="〔一０〕"/><lb/>曆術甲子篇<ref type="note" target="#KX2a0001_hist_026-note45" n="〔一〕"/><lb/>太初元年，歲名「焉逢<ref type="note" target="#KX2a0001_hist_026-note46" n="〔一〕"/>攝提格」，<ref type="note" target="#KX2a0001_hist_026-note47" n="〔二〕"/>月名「畢聚」，<ref type="note" target="#KX2a0001_hist_026-note48" n="〔三〕"/>日得甲子，<ref type="note" target="#KX2a0001_hist_026-note49" n="〔四〕"/>夜半朔旦冬至．<ref type="note" target="#KX2a0001_hist_026-note50" n="〔五〕"/><lb/>正北<ref type="note" target="#KX2a0001_hist_026-note51" n="〔一〕"/><lb/>十二<ref type="note" target="#KX2a0001_hist_026-note52" n="〔一〕"/><lb/>無大餘，無小餘；<ref type="note" target="#KX2a0001_hist_026-note53" n="〔一〕"/><lb/>無大餘，無小餘；<ref type="note" target="#KX2a0001_hist_026-note54" n="〔一〕"/><lb/>焉逢攝提格太初元年．<ref type="note" target="#KX2a0001_hist_026-note55" n="〔一〕"/><lb/>十二<lb/>大餘五十四，<ref type="note" target="#KX2a0001_hist_026-note56" n="〔一〕"/>小餘三百四十八；<ref type="note" target="#KX2a0001_hist_026-note57" n="〔二〕"/><lb/>大餘五，<ref type="note" target="#KX2a0001_hist_026-note58" n="〔一〕"/>小餘八；<ref type="note" target="#KX2a0001_hist_026-note59" n="〔二〕"/><lb/>端蒙單閼二年．<ref type="note" target="#KX2a0001_hist_026-note60" n="〔一〕"/><lb/>閏十三<lb/>大餘四十八，小餘六百九十六；<lb/>大餘十，小餘十六；<lb/>游兆執徐三年．<ref type="note" target="#KX2a0001_hist_026-note61" n="〔一〕"/><lb/>十二<lb/>大餘十二，小餘六百三；<lb/>大餘十五，小餘二十四；<lb/>彊梧大荒落四年．<ref type="note" target="#KX2a0001_hist_026-note62" n="〔一〕"/><lb/>十二<lb/>大餘七，小餘十一；<lb/>大餘二十一，無小餘；<lb/>徒維敦牂天漢元年．<ref type="note" target="#KX2a0001_hist_026-note63" n="〔一〕"/><lb/>閏十三<lb/>大餘一，小餘三百五十九；<lb/>大餘二十六，小餘八；<lb/>祝犂協洽二年．<ref type="note" target="#KX2a0001_hist_026-note64" n="〔一〕"/><lb/>十二<lb/>大餘二十五，小餘二百六十六；<lb/>大餘三十一，小餘十六；<lb/>商橫涒灘三年．<ref type="note" target="#KX2a0001_hist_026-note65" n="〔一〕"/><lb/>十二<lb/>大餘十九，小餘六百一十四；<lb/>大餘三十六，小餘二十四；<lb/>昭陽作鄂四年．<ref type="note" target="#KX2a0001_hist_026-note66" n="〔一〕"/><lb/>閏十三<lb/>大餘十四，小餘二十二；<lb/>大餘四十二，無小餘；<lb/>橫艾淹茂太始元年．<ref type="note" target="#KX2a0001_hist_026-note67" n="〔一〕"/><lb/>十二<lb/>大餘三十七，小餘八百六十九；<lb/>大餘四十七，小餘八；<lb/>尚章大淵獻二年．<ref type="note" target="#KX2a0001_hist_026-note68" n="〔一〕"/><lb/>閏十三<lb/>大餘三十二，小餘二百七十七；<lb/>大餘五十二，小餘一十六；<lb/>焉逢困敦三年．<ref type="note" target="#KX2a0001_hist_026-note69" n="〔一〕"/><lb/>十二<lb/>大餘五十六，小餘一百八十四；<lb/>大餘五十七，小餘二十四；<lb/>端蒙赤奮若四年．<ref type="note" target="#KX2a0001_hist_026-note70" n="〔一〕"/><lb/>十二<lb/>大餘五十，小餘五百三十二；<lb/>大餘三，無小餘；<lb/>游兆<ref type="note" target="#KX2a0001_hist_026-note71" n="〔一〕"/>攝提格征和元年．<ref type="note" target="#KX2a0001_hist_026-note72" n="〔二〕"/><lb/>閏十三<lb/>大餘四十四，小餘八百八十；<lb/>大餘八，小餘八；<lb/>彊梧單閼二年．<ref type="note" target="#KX2a0001_hist_026-note73" n="〔一〕"/><lb/>十二<lb/>大餘八，小餘七百八十七；<lb/>大餘十三，小餘十六；<lb/>徒維執徐三年．<ref type="note" target="#KX2a0001_hist_026-note74" n="〔一〕"/><lb/>十二<lb/>大餘三，小餘一百九十五；<lb/>大餘十八，小餘二十四；<lb/>祝犂大芒落四年．<ref type="note" target="#KX2a0001_hist_026-note75" n="〔一〕"/><lb/>閏十三<lb/>大餘五十七，小餘五百四十三；<lb/>大餘二十四，無小餘；<lb/>商橫敦牂後元元年．<ref type="note" target="#KX2a0001_hist_026-note76" n="〔一〕"/><lb/>十二<lb/>大餘二十一，小餘四百五十；<lb/>大餘二十九，小餘八；<lb/>昭陽汁洽二年．<ref type="note" target="#KX2a0001_hist_026-note77" n="〔一〕"/><lb/>閏十三<lb/>大餘十五，小餘七百九十八；<lb/>大餘三十四，小餘十六；<lb/>橫艾涒灘始元元年．<ref type="note" target="#KX2a0001_hist_026-note78" n="〔一〕"/><lb/>正西<lb/>十二<lb/>大餘三十九，小餘七百五；<lb/>大餘三十九，小餘二十四；<lb/>尚章作噩二年．<ref type="note" target="#KX2a0001_hist_026-note79" n="〔一〕"/><lb/>十二<lb/>大餘三十四，小餘一百一十三；<lb/>大餘四十五，無小餘；<lb/>焉逢淹茂三年．<ref type="note" target="#KX2a0001_hist_026-note80" n="〔一〕"/><lb/>閏十三<lb/>大餘二十八，小餘四百六十一；<lb/>大餘五十，小餘八；<lb/>端蒙大淵獻四年．<ref type="note" target="#KX2a0001_hist_026-note81" n="〔一〕"/><lb/>十二<lb/>大餘五十二，小餘三百六十八；<lb/>大餘五十五，小餘十六；<lb/>游兆困敦五年．<ref type="note" target="#KX2a0001_hist_026-note82" n="〔一〕"/><lb/>十二<lb/>大餘四十六，小餘七百一十六；<lb/>無大餘，小餘二十四；<lb/>彊梧赤奮若六年．<ref type="note" target="#KX2a0001_hist_026-note83" n="〔一〕"/><lb/>閏十三<lb/>大餘四十一，小餘一百二十四；<lb/>大餘六，無小餘；<lb/>徒維攝提格元鳳元年．<lb/>十二<lb/>大餘五，小餘三十一；<lb/>大餘十一，小餘八；<lb/>祝犂單閼二年．<lb/>十二<lb/>大餘五十九，小餘三百七十九；<lb/>大餘十六，小餘十六；<lb/>商橫執徐三年．<lb/>閏十三<lb/>大餘五十三，小餘七百二十七；<lb/>大餘二十一，小餘二十四；<lb/>昭陽大荒落四年．<lb/>十二<lb/>大餘十七，小餘六百三十四；<lb/>大餘二十七，無小餘；<lb/>橫艾敦牂五年．<lb/>閏十三<lb/>大餘十二，小餘四十二；<lb/>大餘三十二，小餘八；<lb/>尚章汁洽六年．<lb/>十二<lb/>大餘三十五，小餘八百八十九；<lb/>大餘三十七，小餘十六；<lb/>焉逢涒灘元平元年<lb/>十二<lb/>大餘三十，小餘二百九十七；<lb/>大餘四十二，小餘二十四；<lb/>端蒙作噩本始元年．<lb/>閏十三<lb/>大餘二十四，小餘六百四十五；<lb/>大餘四十八，無小餘；<lb/>游兆閹茂二年．<lb/>十二<lb/>大餘四十八，小餘五百五十二；<lb/>大餘五十三，小餘八；<lb/>彊梧大淵獻三年．<lb/>十二<lb/>大餘四十二，小餘九百；<lb/>大餘五十八，小餘十六；<lb/>徒維困敦四年．<lb/>閏十三<lb/>大餘三十七，小餘三百八；<lb/>大餘三，小餘二十四；<lb/>祝犂赤奮若地節元年．<lb/>十二<lb/>大餘一，小餘二百一十五；<lb/>大餘九，無小餘；<lb/>商橫攝提格二年．<lb/>閏十三<lb/>大餘五十五，小餘五百六十三；<lb/>大餘十四，小餘八；<lb/>昭陽單閼三年．<lb/>正南<lb/>十二<lb/>大餘十九，小餘四百七十；<lb/>大餘十九，小餘十六；<lb/>橫艾執徐四年．<lb/>十二<lb/>大餘十三，小餘八百一十八；<lb/>大餘二十四，小餘二十四；<lb/>尚章大荒落元康元年．<lb/>閏十三<lb/>大餘八，小餘二百二十六；<lb/>大餘三十，無小餘；<lb/>焉逢敦牂二年．<lb/>十二<lb/>大餘三十二，小餘一百三十三；<lb/>大餘三十五，小餘八；<lb/>端蒙協洽三年．<lb/>十二<lb/>大餘二十六，小餘四百八十一；<lb/>大餘四十，小餘十六；<lb/>游兆涒灘四年．<lb/>閏十三<lb/>大餘二十，小餘八百二十九；<lb/>大餘四十五，小餘二十四；<lb/>彊梧作噩神雀元年．<lb/>十二<lb/>大餘四十四，小餘七百三十六；<lb/>大餘五十一，無小餘；<lb/>徒維淹茂二年．<lb/>十二<lb/>大餘三十九，小餘一百四十四；<lb/>大餘五十六，小餘八；<lb/>祝犂大淵獻三年．<lb/>閏十三<lb/>大餘三十三，小餘四百九十二；<lb/>大餘一，小餘十六；<lb/>商橫困敦四年．<lb/>十二<lb/>大餘五十七，小餘三百九十九；<lb/>大餘六，小餘二十四；<lb/>昭陽赤奮若五鳳元年．<lb/>閏十三<lb/>大餘五十一，小餘七百四十七；<lb/>大餘十二，無小餘；<lb/>橫艾攝提格二年．<lb/>十二<lb/>大餘十五，小餘六百五十四；<lb/>大餘十七，小餘八；<lb/>尚章單閼三年．<lb/>十二<lb/>大餘十，小餘六十二；<lb/>大餘二十二，小餘十六；<lb/>焉逢執徐四年．<lb/>閏十三<lb/>大餘四，小餘四百一十；<lb/>大餘二十七，小餘二十四；<lb/>端蒙大荒落甘露元年．<lb/>十二<lb/>大餘二十八，小餘三百一十七；<lb/>大餘三十三，無小餘；<lb/>游兆敦牂二年．<lb/>十二<lb/>大餘二十二，小餘六百六十五；<lb/>大餘三十八，小餘八；<lb/>彊梧協洽三年．<lb/>閏十三<lb/>大餘十七，小餘七十三；<lb/>大餘四十三，小餘十六；<lb/>徒維涒灘四年．<lb/>十二<lb/>大餘四十，小餘九百二十；<lb/>大餘四十八，小餘二十四；<lb/>祝犂作噩黃龍元年．<lb/>閏十三<lb/>大餘三十五，小餘三百二十八；<lb/>大餘五十四，無小餘；<lb/>商橫淹茂初元元年．<lb/>正東<lb/>十二<lb/>大餘五十九，小餘二百三十五；<lb/>大餘五十九，小餘八；<lb/>昭陽大淵獻二年．<lb/>十二<lb/>大餘五十三，小餘五百八十三；<lb/>大餘四，小餘十六；<lb/>橫艾困敦三年．<lb/>閏十三<lb/>大餘四十七，小餘九百三十一；<lb/>大餘九，小餘二十四；<lb/>尚章赤奮若四年．<lb/>十二<lb/>大餘十一，小餘八百三十八；<lb/>大餘十五，無小餘；<lb/>焉逢攝提格五年．<lb/>十二<lb/>大餘六，小餘二百四十六；<lb/>大餘二十，小餘八；<lb/>端蒙單閼永光元年．<lb/>閏十三<lb/>無大餘，小餘五百九十四；<lb/>大餘二十五，小餘十六；<lb/>游兆執徐二年．<lb/>十二<lb/>大餘二十四，小餘五百一；<lb/>大餘三十，小餘二十四；<lb/>彊梧大荒落三年．<lb/>十二<lb/>大餘十八，小餘八百四十九；<lb/>大餘三十六，無小餘；<lb/>徒維敦牂四年．<lb/>閏十三<lb/>大餘十三，小餘二百五十七；<lb/>大餘四十一，小餘八；<lb/>祝犂協洽五年．<lb/>十二<lb/>大餘三十七，小餘一百六十四；<lb/>大餘四十六，小餘十六；<lb/>商橫涒灘建昭元年．<lb/>閏十三<lb/>大餘三十一，小餘五百一十二；<lb/>大餘五十一，小餘二十四；<lb/>昭陽作噩二年．<lb/>十二<lb/>大餘五十五，小餘四百一十九；<lb/>大餘五十七，無小餘；<lb/>橫艾閹茂三年．<lb/>十二<lb/>大餘四十九，小餘七百六十七；<lb/>大餘二，小餘八；<lb/>尚章大淵獻四年．<lb/>閏十三<lb/>大餘四十四，小餘一百七十五；<lb/>大餘七，小餘十六；<lb/>焉逢困敦五年．<lb/>十二<lb/>大餘八，小餘八十二；<lb/>大餘十二，小餘二十四；<lb/>端蒙赤奮若竟寧元年．<lb/>十二<lb/>大餘二，小餘四百三十；<lb/>大餘十八，無小餘；<lb/>游兆攝提格建始元年．<lb/>閏十三<lb/>大餘五十六，小餘七百七十八；<lb/>大餘二十三，小餘八；<lb/>彊梧單閼二年．<lb/>十二<lb/>大餘二十，小餘六百八十五；<lb/>大餘二十八，小餘十六；<lb/>徒維執徐三年．<lb/>閏十三<lb/>大餘十五，小餘九十三；<lb/>大餘三十三，小餘二十四；<lb/>祝犂大荒落四年．<lb/></p>
<p xml:id='KX2a0001_ZHSJ_026-1287a-46'>右曆書：大餘者，日也．小餘者，月也．端（旃）蒙者，年名也．支：丑名赤奮若，寅名<lb/>攝提格．干：丙名游兆．正北，冬至加子時；正西，加酉時；正南，加午時；正東，加卯<lb/>時．<ref type="note" target="#KX2a0001_hist_026-note84" n="〔一〕"/><lb/><ref type="note" target="#KX2a0001_hist_026-note85" n="贊"/></p>
</div>
<div type="notes">
<note xml:id="KX2a0001_hist_026-note0"></note>
<note xml:id="KX2a0001_hist_026-note1">〔一〕索隱按：古曆者，謂黃帝調曆以前有上元太初曆等，皆以建寅為正，謂之孟春也．及顓頊､夏禹亦以建寅為<lb/>正．唯黃帝及殷､周､魯並建子為正．而秦正建亥，漢初因之．至武帝元封七年始改用太初曆，仍以周正建子為<lb/>十一月朔旦冬至，改元太初焉．今按：此文至於「十二月節」，皆出大戴禮虞史伯夷之辭也．<lb/></note>
<note xml:id="KX2a0001_hist_026-note2">〔二〕集解徐廣曰：「秭音姊，鳺音規，子鳺鳥也，一名鷤．」索隱按：徐廣云「秭音規」者，誤也，當云「秭音姊，<lb/>鳺音規」，蓋遺失耳．言子鳺鳥春氣發動，則先出野澤而鳴也．又按：大戴禮作「瑞」，無釋，未測其旨，當是字<lb/>體各有訛變耳．鷤音弟，音桂．楚詞云「慮鷤之先鳴，使夫百草為之不芳」，解者以鷤為杜鵑．<lb/></note>
<note xml:id="KX2a0001_hist_026-note3">〔三〕索隱卒，子律反．分，如字．卒，盡也．言建曆起孟春，盡季冬，則一歲事具也．冬盡之後，分為來春，故云冬<lb/>分也．<lb/></note>
<note xml:id="KX2a0001_hist_026-note4">〔四〕集解徐廣曰：「卒，一作『平』，又云卒，斯也．」索隱三號，三鳴也．言夜至雞三鳴則天曉，乃始為正月一日，<lb/>言異歲也．徐廣云卒，一作「平」，又作「斯」，於文皆便．<lb/></note>
<note xml:id="KX2a0001_hist_026-note5">〔五〕正義撫猶循也．自平明寅至雞鳴丑，凡十二辰，辰盡丑又至明朝寅，使一日一夜，故曰幽明．<lb/></note>
<note xml:id="KX2a0001_hist_026-note6">〔六〕索隱正不率天，亦不由人．此文出大戴禮，是孔子稱周太史之詞．<lb/></note>
<note xml:id="KX2a0001_hist_026-note7">〔一〕索隱言王者易姓而興，必當推本天之元氣行運所在，以定正朔，以承天意，故云承順厥意．<lb/></note>
<note xml:id="KX2a0001_hist_026-note8">〔一〕索隱按：系本及律曆志黃帝使羲和占日，常儀占月，臾區占星氣，伶倫造律呂，大橈作甲子，隸首作算數，容成<lb/>綜此六術而著調曆也．<lb/></note>
<note xml:id="KX2a0001_hist_026-note9">〔二〕正義皇侃云：「乾者陽，生為息；坤者陰，死為消也．」<lb/></note>
<note xml:id="KX2a0001_hist_026-note10">〔三〕集解漢書音義曰：「以歲之餘為閏，故曰閏餘．」正義鄧平､落下閎云「一月之日，二十九日八十一分日之四<lb/>十三」．按：計其餘分成閏，故云正閏餘也．每一歲三百六十六日餘六日，小月六日，是一歲餘十二日，大計三<lb/>十三月則一閏之耳．<lb/></note>
<note xml:id="KX2a0001_hist_026-note11">〔四〕正義應劭云：「黃帝受命有雲瑞，故以雲紀官．春官為青雲，夏官為縉雲，秋官為白雲，冬官為黑雲，中官為黃<lb/>雲．」按：黃帝置五官，各以物類名其職掌也．<lb/></note>
<note xml:id="KX2a0001_hist_026-note12">〔五〕集解應劭曰：「嘉穀也．」索隱應劭云：「嘉穀也．」<lb/></note>
<note xml:id="KX2a0001_hist_026-note13">〔六〕正義劉伯莊云：「物，事也．人皆順事而享福也．」<lb/></note>
<note xml:id="KX2a0001_hist_026-note14">〔一〕集解漢書音義曰：「少時諸侯作亂者．」<lb/></note>
<note xml:id="KX2a0001_hist_026-note15">〔二〕索隱於音昉，依也．<lb/></note>
<note xml:id="KX2a0001_hist_026-note16">〔三〕索隱上音在見反，古「荐」字，假借用耳．荐，集也．<lb/></note>
<note xml:id="KX2a0001_hist_026-note17">〔四〕集解應劭曰：「黎，陰官也．火數二；二，地數也：故火正司地以屬萬民．」索隱按：左傳重為句芒，木<lb/>正；黎為祝融，火正．此言「南」者，劉氏以為「南」字誤，非也．蓋重黎二人元是木火之官，兼司天地職，而天是<lb/>陽，南是陽位，故木亦是陽，所以木正為南正也；而火是地正，亦稱北正者，火數二，二地數，地陰，主北方，故火<lb/>正亦稱北正：為此故也．臣瓚以為古文「火」字似「北」，未為深得也．<lb/></note>
<note xml:id="KX2a0001_hist_026-note18">〔一〕正義孔安國云：「三苗，縉雲氏之後諸侯也．」按：服，從也．言九黎之君在少之世作亂，今三苗之君從九黎<lb/>亂德，故南北二官皆廢，使曆數失序．<lb/></note>
<note xml:id="KX2a0001_hist_026-note19">〔二〕集解漢書音義曰：「次，十二次也．史推曆失閏，則斗建與月名錯．」<lb/></note>
<note xml:id="KX2a0001_hist_026-note20">〔三〕集解漢書音義曰：「正月為孟陬．閏餘乖錯，不與正歲相值，謂之殄滅．」索隱按：正月為陬．陬音鄒，又<lb/>作侯反．楚詞云「攝提貞乎孟陬」．言曆數乖誤，乃使孟陬殄滅，不得其正也．<lb/></note>
<note xml:id="KX2a0001_hist_026-note21">〔四〕集解漢書音義曰：「攝提，星名，隨斗杓所指建十二月．若曆誤，春三月當指辰而指巳，是謂失序．」索隱攝<lb/>提失方．按：天官書云「攝提三星，若鼎足句之，直斗杓所指，以建時節，故曰攝提格」．格，至也．言攝提隨月<lb/>建至，故云格也．<lb/></note>
<note xml:id="KX2a0001_hist_026-note22">〔五〕集解徐廣曰：「戒，一作『敕』．」正義言於文祖之廟以申戒舜也．<lb/></note>
<note xml:id="KX2a0001_hist_026-note23">〔六〕集解何晏曰：「曆數謂列次也．」<lb/></note>
<note xml:id="KX2a0001_hist_026-note24">〔七〕集解孔安國曰：「舜亦以堯命己之辭命禹也．」<lb/></note>
<note xml:id="KX2a0001_hist_026-note25">〔一〕集解鄭玄曰：「禮，人君每月告朔於廟，有祭，謂之朝享．」<lb/></note>
<note xml:id="KX2a0001_hist_026-note26">〔二〕集解如淳曰：「家業世世相傳為疇．律，年二十三傅之疇官，各從其父學．」索隱韋昭云：「疇，類也．」孟康<lb/>云：「同類之人明曆者也．」樂產云：「疇昔知星人．」<lb/></note>
<note xml:id="KX2a0001_hist_026-note27">〔三〕集解如淳曰：「呂氏春秋『荊人鬼而越人禨』，今之巫祝禱祠淫祀之比也．」晉灼曰：「禨音『珠璣』之『璣』．」<lb/></note>
<note xml:id="KX2a0001_hist_026-note28">〔四〕集解韋昭曰：「謂正曆必先稱端始也，若十一月朔旦冬至也．」<lb/></note>
<note xml:id="KX2a0001_hist_026-note29">〔五〕集解韋昭曰：「氣在望中，則時日昏明皆正也．」<lb/></note>
<note xml:id="KX2a0001_hist_026-note30">〔六〕集解音餘．<lb/></note>
<note xml:id="KX2a0001_hist_026-note31">〔七〕集解韋昭曰：「邪，餘分也．終，閏月也．中氣在晦則後月閏，在望是其正中也．」<lb/></note>
<note xml:id="KX2a0001_hist_026-note32">〔一〕正義傳音竹戀反，五德，五行也．<lb/></note>
<note xml:id="KX2a0001_hist_026-note33">〔二〕集解漢書音義曰：「五行相勝，秦以周為火，用水勝之也．」<lb/></note>
<note xml:id="KX2a0001_hist_026-note34">〔三〕正義音征．以秦始皇名諱之，故改也．<lb/></note>
<note xml:id="KX2a0001_hist_026-note35">〔一〕集解漢書音義曰：「謂分部二十八宿為距度．」<lb/></note>
<note xml:id="KX2a0001_hist_026-note36">〔二〕集解徐廣曰：「陳術云徵士巴郡落下閎也．」索隱姚氏案：益部耆舊傳云「閎字長公，明曉天文，隱於落下，<lb/>武帝徵待詔太史，於地中轉渾天，改顓頊曆作太初曆，拜侍中不受」．<lb/></note>
<note xml:id="KX2a0001_hist_026-note37">〔三〕集解徐廣曰：「詹，一作『售』也．」索隱按：漢書作「讐」，故徐廣云一作「售」，售即讐也．韋召云「讐，比校<lb/>也」．鄭德云「相應為讐」也．<lb/></note>
<note xml:id="KX2a0001_hist_026-note38">〔四〕集解應劭曰：「言黃帝造曆得仙，名節會，察寒暑，致啟閉分至，定清濁，起五部．五部，金､木､水､火､土也．建<lb/>氣物分數，皆敘曆之意也．」孟康曰：「合，作也．黃帝作曆，曆終復始無窮已，故曰不死．清濁，律聲之清濁也．<lb/>五部，五行也．天有四時，分為五行也．氣，二十四氣；物，萬物也．分，曆數之分也．」瓚曰：「黃帝聖德，與虛<lb/>合契，升龍登仙於天，故曰合而不死．題名宿度，候察進退，謂三辰之度，吉凶之驗也．」索隱臣瓚云：「題名<lb/>宿度，候察進退，以為吉凶之狀，依文作解為得．」案：漢書作「名察發歛」，韋昭云「發，氣發；歛，氣歛」．又續<lb/>漢書以為道之發歛，景之長短，則發歛是日行道去極盈縮也．<lb/></note>
<note xml:id="KX2a0001_hist_026-note39">〔五〕索隱紬音宙，又如字．紬績者，女工紬緝之意，以言造曆算運者猶若女工緝而織之也．<lb/></note>
<note xml:id="KX2a0001_hist_026-note40">〔六〕集解徐廣曰：「蓋以為應土德，土勝水．」<lb/></note>
<note xml:id="KX2a0001_hist_026-note41">〔七〕索隱按：夏至，謂夏至､冬至．<lb/></note>
<note xml:id="KX2a0001_hist_026-note42">〔八〕索隱按：改元封七年為太初元年．然漢始以建亥為年首，今改以建寅，故以七年為元年．韋昭云「漢興至此<lb/>百二歲」．案：律曆志云「乃以前曆上元太初四千六百一十七歲，至元封七年，復得閼逢攝提之歲，中冬十一月<lb/>甲子朔旦冬至」．<lb/></note>
<note xml:id="KX2a0001_hist_026-note43">〔九〕集解徐廣曰：「歲陰在寅，左行；歲星在丑，右行．」索隱按：爾雅云「歲在甲曰焉逢，寅曰攝提格」，則此甲<lb/>寅之年十一月甲子朔旦夜半冬至也．然此篇末亦云「寅名攝提格」，則此甲寅之歲也．又據二年名單閼，三年名<lb/>執徐等，年次分明，而漢志以為其年在丙子，當是班固用三統，與太初曆不同，故與太史公說有異．而爾雅近代<lb/>之作，所記年名又不同也．左行右行，按蘇林云「歲與星行所在之次」．正義焉音於乾反，後同．<lb/></note>
<note xml:id="KX2a0001_hist_026-note44">〔一０〕集解文穎曰：「律居陰而治陽，曆居陽而治陰，更相治，閒不容期忽．五家文悖異，推太初之元也．」索隱聚<lb/>音娵．案：虞喜云「天元之始，於十一月甲子夜半朔旦冬至，日月若連珠，俱起牽牛之初．歲，雄在閼逢，雌在攝<lb/>提格．月，雄用畢，雌在訾，訾則娵訾之宿．日，雄在甲，雌則在子．此則甲寅之元，天道之首」．<lb/></note>
<note xml:id="KX2a0001_hist_026-note35">〔一〕索隱以十一月朔旦冬至得甲子，甲子是陽氣支干之首，故以甲子命曆術為篇首，非謂此年歲在甲子也．<lb/></note>
<note xml:id="KX2a0001_hist_026-note35">〔一〕索隱甲，歲雄也．漢書作「閼逢」，亦音焉，與此音同．<lb/></note>
<note xml:id="KX2a0001_hist_026-note36">〔二〕索隱寅，歲陰也．此依爾雅甲寅之歲，若據漢志，以為丙子之年．<lb/></note>
<note xml:id="KX2a0001_hist_026-note37">〔三〕索隱謂月值畢及陬訾也．畢，月雄也．聚，月雌也．<lb/></note>
<note xml:id="KX2a0001_hist_026-note38">〔四〕索隱謂十一月冬至朔旦得甲子也．<lb/></note>
<note xml:id="KX2a0001_hist_026-note39">〔五〕索隱以建子為正，故以夜半為朔；其至與朔同日，故云夜半朔旦冬至．若建寅為正者，則以平旦為朔也．<lb/></note>
<note xml:id="KX2a0001_hist_026-note35">〔一〕索隱謂蔀首十一月甲子朔旦時加子為冬至，故云「正北」也．然每歲行周天全度外餘有四分之一，以十二辰分<lb/>之，冬至常居四仲，故子年在子，丑年在卯，寅年在午，卯年在酉．至後十九年章首在酉，故云「正西」．其「正<lb/>南」、「正東」，並準此也．正義黃鐘管，子時氣應稱正北，順行四（時）仲，所至為正月一日，是歲之始，盡一<lb/>章．十九年黃鐘管，應在酉則稱「正西」．他皆放此．<lb/></note>
<note xml:id="KX2a0001_hist_026-note35">〔一〕索隱歲有十二月，有閏則云十三也．<lb/></note>
<note xml:id="KX2a0001_hist_026-note35">〔一〕索隱其歲甲子朔旦，日月合於牽牛之初，餘分皆盡，故無大小餘也．正義無大小餘者，以出閏月之歲有三<lb/>百五十四日三百四十八分，除五甲三百日，餘有五十四日三百四十八分，緣未滿六十日，故置為來年大小餘．亦<lb/>為太初元年日得甲子朔旦冬至，前年無奇日分，故無大小餘也．<lb/></note>
<note xml:id="KX2a0001_hist_026-note35">〔一〕索隱上大小餘朔之大小餘，此謂冬至大小餘．冬至亦與朔同日，並無餘分，至與朔法異，故重列之．<lb/></note>
<note xml:id="KX2a0001_hist_026-note35">〔一〕索隱如漢志太初元年歲在丙子，據此，則甲寅歲也．爾雅釋天云歲陽者，甲、乙、丙、丁、戊、己、庚、辛、壬、癸十<lb/>干是也．歲陰者，子、丑、寅、卯、辰、巳、午、未、申、酉、戌、亥十二支是也．歲陽在甲云焉逢，謂歲干也．歲陰在<lb/>寅云攝提格，謂歲支也．<lb/></note>
<note xml:id="KX2a0001_hist_026-note35">〔一〕索隱歲十二月，六大六小，合三百五十四日，以六除之，五六三十，除三百日，餘五十四日，故下云「大餘者日<lb/>也」．正義月朔旦甲子日法也．<lb/></note>
<note xml:id="KX2a0001_hist_026-note36">〔二〕索隱太初曆法，一月之日，二十九日九百四十分日之四百九十九，每兩月合成五十九日，餘五十八分．今十二<lb/>月合餘六箇五十八，得此數，故【下】云「小餘者月也」．正義未滿日之分數也．其分每滿九百四十則成一日，<lb/>即歸上，成五十五日矣．大餘五十四者，每歲除小月六日，則成三百五十四日，除五甲三百日，猶餘五十四日，為<lb/>未滿六十日，故稱「大餘五十四」也．小餘三百四十八者，其大數五十四之外更餘分三百四十八，故稱「小餘三百<lb/>四十八」也．此大小餘是月朔甲子日法，以出閏月之數，一歲則有三百五十四日三百四十八分，每六十日除之，<lb/>餘為未滿六十日，故有大小餘也．此是太初元年奇日奇分也．置大餘五十四算，每年加五十四日，滿六十日除<lb/>之，奇算留之；每至閏後一年加二十九算，亦滿六十日除之，奇算留之；若纔足六十日，明年云無大餘，無小餘<lb/>也．又明年以置五十四算，如上法，置小餘三百四十八算，每年加三百四十八分，滿九百四十分成一日，歸上，<lb/>餘算留之；若至閏後一年加八百四十七分，亦滿九百四十分成日，歸大餘，奇留之；明年以加三百四十八算，如<lb/>上法也．<lb/></note>
<note xml:id="KX2a0001_hist_026-note35">〔一〕索隱周天三百六十五度四分度之一，日行一度，去歲十一月朔在牽牛初為冬至，今歲十一月十二日又至牽牛<lb/>初為一周，以六甲除之，六六三十六，除三百六十餘五，故云大餘五也．正義冬至甲子日法也．<lb/></note>
<note xml:id="KX2a0001_hist_026-note36">〔二〕索隱即四分之一，小餘滿三十二從大餘一，四八三十二，故云小餘八．明年又加八得十六，故下云小餘十六．<lb/>次明年又加八得二十四，故下云小餘二十四．又明年加八得三十二為滿，故下云無小餘．此並依太初法行之<lb/>也．正義未滿日之分數也．其分每滿三十二則成一日，即歸上成六日矣．大餘五者，每歲三百六十五日，<lb/>除六甲三百六十日，猶餘五日，故稱大餘五（日）也．小餘八者，每歲三百六十五日四分日之一，則一日三十二<lb/>分，是一歲三百六十五日八分，故稱小餘八也．此大小餘是冬至甲子日法，未出閏月之數，每六十日除之，為未<lb/>滿六十日，故有大小餘也．此是太初元年奇日奇分也．置大餘五算，每年加五算，滿六十日則除之；後年更置<lb/>五算，如上法．置小餘八算，每年加八算，滿三十二分為一日，歸大餘；後年更置八算，如上法．大餘者，日也．<lb/>小餘者，日之奇分也．<lb/></note>
<note xml:id="KX2a0001_hist_026-note35">〔一〕集解徐廣曰：「單閼，一作『亶安』．」索隱端蒙，乙也．爾雅作「旃蒙」．單閼，卯也，丹遏二音，又音蟬焉．<lb/>二年，歲在乙卯也．正義單音丹，又音時連反．閼音烏葛反，又於連反．<lb/></note>
<note xml:id="KX2a0001_hist_026-note35">〔一〕索隱游兆，景也，爾雅作「柔兆」．執徐，辰也．三年．正義三年，丙辰歲也．<lb/></note>
<note xml:id="KX2a0001_hist_026-note35">〔一〕索隱強梧，丁也．大芒駱，巳也．四年．正義梧音語．四年，丁巳歲也．<lb/></note>
<note xml:id="KX2a0001_hist_026-note35">〔一〕索隱徒維，戊也．敦牂，午也．天漢元年．正義牂音作郎反．天漢元年，戊午歲也．<lb/></note>
<note xml:id="KX2a0001_hist_026-note35">〔一〕索隱祝犂，己也，爾雅作「著雍」．汁洽，未也．二年．正義二年，己未歲也．<lb/></note>
<note xml:id="KX2a0001_hist_026-note35">〔一〕索隱商橫，庚也，爾雅作「上章」．赤奮若，丑也．天官書及爾雅申為汭漢，丑為赤奮若．今自太初已來計歲次<lb/>與天官書不同者有四，蓋後曆術改故也．三年也．正義涒音吐魂反．灘音吐丹反．又作「涒漢」，字音與上<lb/>同．三年，庚申歲也．<lb/></note>
<note xml:id="KX2a0001_hist_026-note35">〔一〕索隱昭陽，辛也，爾雅作「重光」．作鄂，酉也．四年．正義四年，辛酉歲也．<lb/></note>
<note xml:id="KX2a0001_hist_026-note35">〔一〕索隱橫艾，壬也，爾雅作「玄黓」．淹茂，戌也．太始元年．正義太始元年，壬戌歲也．<lb/></note>
<note xml:id="KX2a0001_hist_026-note35">〔一〕索隱尚章，癸也，爾雅作「昭陽」也．困敦，亥也．天官書子為困敦，爾雅同．二年．正義二年，癸亥歲也．<lb/></note>
<note xml:id="KX2a0001_hist_026-note35">〔一〕索隱焉逢，甲也．大淵獻，子也．天官書亥為大淵獻，與爾雅同．三年也．正義敦音頓．三年，甲子歲<lb/>也．<lb/></note>
<note xml:id="KX2a0001_hist_026-note35">〔一〕索隱端蒙，乙也．汭漢，丑也．天官書作「赤奮若」，與爾雅同．四年．已後自太始、征和已下訖篇末，其年次<lb/>甲乙皆準此．並褚先生所續．正義四年，乙丑歲也．<lb/></note>
<note xml:id="KX2a0001_hist_026-note35">〔一〕集解徐廣曰：「作『游桃』．」<lb/></note>
<note xml:id="KX2a0001_hist_026-note36">〔二〕正義李巡注爾雅云：「萬物承陽而起，故曰攝提格．格，起也．」孔文祥云：「以歲在寅正月出東方，為眾星之<lb/>紀，以攝提宿，故曰攝提；以其為歲月之首，起於孟陬，故云格．【格】，正也．」<lb/></note>
<note xml:id="KX2a0001_hist_026-note35">〔一〕正義李巡云；「言陽氣推萬物而起，故曰單閼．」單，盡；閼，止也．<lb/></note>
<note xml:id="KX2a0001_hist_026-note35">〔一〕正義李巡云：「伏蟄之物皆敷舒而出，故云執徐也．」<lb/></note>
<note xml:id="KX2a0001_hist_026-note35">〔一〕集解芒，一作「荒」．正義姚察云：「言萬物皆熾盛而大出，霍然落之，故云荒落也．」<lb/></note>
<note xml:id="KX2a0001_hist_026-note35">〔一〕正義〔孫炎注〕爾雅云：「敦，盛也．牂，壯也．言萬物盛壯也．」<lb/></note>
<note xml:id="KX2a0001_hist_026-note35">〔一〕集解汁，一作「協」．正義李巡云：「言陰陽化生，萬物和合，故曰協治也．」<lb/></note>
<note xml:id="KX2a0001_hist_026-note35">〔一〕集解涒灘，一作「芮漢」．正義孫炎注爾雅云：「涒灘，萬物吐秀傾垂之貌也．」<lb/></note>
<note xml:id="KX2a0001_hist_026-note35">〔一〕集解噩，一作「鄂」．正義李巡云：「作鄂，萬物皆落枝起之貌也．」<lb/></note>
<note xml:id="KX2a0001_hist_026-note35">〔一〕集解淹，一作「閹」．正義李巡云：「言萬物皆蔽冒，故曰閹茂．【閹】，蔽【也】．【茂】，冒也．」<lb/></note>
<note xml:id="KX2a0001_hist_026-note35">〔一〕正義孫炎云：「淵獻，深也．獻萬物於天，深于藏蓋也．」<lb/></note>
<note xml:id="KX2a0001_hist_026-note35">〔一〕正義孫炎云：「困敦，混沌也．言萬物初萌，混沌於黃泉之下也．」<lb/></note>
<note xml:id="KX2a0001_hist_026-note35">〔一〕正義李巡云：「陽氣奮迅萬物而起，無不若其性，故曰赤奮若．赤，陽色；奮，迅也；若，順也．」<lb/></note>
<note xml:id="KX2a0001_hist_026-note84">〔一〕正義準前解，小餘是日之餘分也．自「右曆書」已下，小餘又非是，年名復不周備，恐褚先生沒後人所加．<lb/></note>
<note xml:id="KX2a0001_hist_026-note85">【索隱述贊】曆數之興，其來尚矣．重黎是司，容成斯紀．推步天象，消息母子．五勝輪環，三正互起．<lb/>孟陬貞歲，疇人順軌．敬授之方，履端為美．<lb/><lb/></note>
</div>
</div>