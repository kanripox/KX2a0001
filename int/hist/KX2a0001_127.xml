<div xmlns='http://www.tei-c.org/ns/1.0'  xml:id='KX2a0001_hist_127'>
<div><head>史記卷一百二十七<lb/></head>
<p xml:id='SHIJI_ZHSJ_127-3215a-2'>日者列傳第六十七<lb/><ref type="note" target="#KX2a0001_hist_127-note0" n="序"/></p>
<p xml:id='SHIJI_ZHSJ_127-3215a-3'>自古受命而王，王者之興何嘗不以卜筮決於天命哉！其於周尤甚，及秦可見．代王之<lb/>入，任於卜者．太卜之起，由漢興而有．<ref type="note" target="#KX2a0001_hist_127-note2" n="〔一〕"/><lb/></p>
<p xml:id='SHIJI_ZHSJ_127-3215a-4'>司馬季主者，楚人也．<ref type="note" target="#KX2a0001_hist_127-note3" n="〔一〕"/>卜於長安東市．<lb/></p>
<p xml:id='SHIJI_ZHSJ_127-3215a-5'>宋忠為中大夫，賈誼為博士，同日俱出洗沐，<ref type="note" target="#KX2a0001_hist_127-note4" n="〔一〕"/>相從論議，誦易先王聖人之道術，究徧<lb/>人情，相視而歎．賈誼曰：「吾聞古之聖人，不居朝廷，必在卜醫之中．今吾已見三公九卿<lb/>朝士大夫，皆可知矣．試之卜數中以觀采．」<ref type="note" target="#KX2a0001_hist_127-note5" n="〔二〕"/>二人即同輿而之市，游於卜肆中．天新雨，道<lb/>少人，司馬季主閒坐，弟子三四人侍，方辯天地之道，日月之運，陰陽吉凶之本．二大夫再<lb/>拜謁．司馬季主視其狀貌，如類有知者，即禮之，使弟子延之坐．坐定，司馬季主復理前<lb/>語，分別天地之終始，日月星辰之紀，差次仁義之際，列吉凶之符，語數千言，莫不順理．<lb/></p>
<p xml:id='SHIJI_ZHSJ_127-3216a-7'>宋忠､賈誼瞿然而悟，獵纓正襟<ref type="note" target="#KX2a0001_hist_127-note6" n="〔一〕"/>危坐，<ref type="note" target="#KX2a0001_hist_127-note7" n="〔二〕"/>曰：「吾望先生之狀，聽先生之辭，小子竊<lb/>觀於世，未嘗見也．今何居之卑，何行之汙？」<ref type="note" target="#KX2a0001_hist_127-note8" n="〔三〕"/><lb/></p>
<p xml:id='SHIJI_ZHSJ_127-3216a-8'>司馬季主捧腹大笑曰：「觀大夫類有道術者，今何言之陋也，何辭之野也！今夫子所賢<lb/>者何也？所高者誰也？今何以卑汙長者？」<lb/></p>
<p xml:id='SHIJI_ZHSJ_127-3216a-9'>二君曰：「尊官厚祿，世之所高也，賢才處之．今所處非其地，故謂之卑．言不信，行不<lb/>驗，取不當，故謂之汙．夫卜筮者，世俗之所賤簡也．世皆言曰：『夫卜者多言誇嚴以得人<lb/>情，<ref type="note" target="#KX2a0001_hist_127-note9" n="〔一〕"/>虛高人祿命以說人志，擅言禍災以傷人心，矯言鬼神以盡人財，厚求拜謝以私於<lb/>己．』此吾之所恥，故謂之卑汙也．」<lb/></p>
<p xml:id='SHIJI_ZHSJ_127-3217a-11'>司馬季主曰：「公且安坐．公見夫被髮童子乎？日月照之則行，不照則止，問之日月疵<lb/>瑕吉凶，則不能理．由是觀之，能知別賢與不肖者寡矣．<lb/></p>
<p xml:id='SHIJI_ZHSJ_127-3217a-12'>「賢之行也，直道以正諫，三諫不聽則退．其譽人也不望其報，惡人也不顧其怨，以便國<lb/>家利衆為務．故官非其任不處也，祿非其功不受也；見人不正，雖貴不敬也；見人有污，<lb/>雖尊不下也；得不為喜，去不為恨；非其罪也，雖累辱而不愧也．<lb/></p>
<p xml:id='SHIJI_ZHSJ_127-3217a-13'>「今公所謂賢者，皆可為羞矣．卑疵<ref type="note" target="#KX2a0001_hist_127-note10" n="〔一〕"/>而前，孅趨<ref type="note" target="#KX2a0001_hist_127-note11" n="〔二〕"/>而言；相引以勢，相導以利；比<lb/>周賓正，<ref type="note" target="#KX2a0001_hist_127-note12" n="〔三〕"/>以求尊譽，以受公奉；事私利，枉主法，獵農民；以官為威，以法為機，求利逆<lb/>暴：譬無異於操白刃劫人者也．初試官時，倍力為巧詐，飾虛功執空文以主上，用居上<lb/>為右；試官不讓賢陳功，見偽增實，以無為有，以少為多，以求便勢尊位；食飲驅馳，從姬<lb/>歌兒，不顧於親，犯法害民，虛公家：此夫為盜不操矛弧者也，攻而不用弦刃者也，欺父母未<lb/>有罪而弒君未伐者也．何以為高賢才乎？<lb/></p>
<p xml:id='SHIJI_ZHSJ_127-3218a-15'>「盜賊發不能禁，夷貊不服不能攝，姦邪起不能塞，官秏亂不能治，四時不和不能調，歲<lb/>穀不孰不能適．<ref type="note" target="#KX2a0001_hist_127-note13" n="〔一〕"/>才賢不為，是不忠也；才不賢而託官位，利上奉，妨賢者處，是竊位<lb/>也；<ref type="note" target="#KX2a0001_hist_127-note14" n="〔二〕"/>有人者進，有財者禮，是偽也．子獨不見鴟梟之與鳳皇翔乎？蘭芷芎藭[⿱𠫓廾]於廣野，<lb/>蒿蕭成林，使君子退而不顯衆，公等是也．<lb/></p>
<p xml:id='SHIJI_ZHSJ_127-3218a-16'>「述而不作，君子義也．今夫卜者，必法天地，象四時，順於仁義，分策定卦，旋式正<lb/>，<ref type="note" target="#KX2a0001_hist_127-note15" n="〔一〕"/>然後言天地之利害，事之成敗．昔先王之定國家，必先龜策日月，而後乃敢代；正<lb/>時日，乃後入家；產子必先占吉凶，後乃有之．<ref type="note" target="#KX2a0001_hist_127-note16" n="〔二〕"/>自伏羲作八卦，周文王演三百八十四爻<lb/>而天下治．越王句踐放文王八卦<ref type="note" target="#KX2a0001_hist_127-note17" n="〔三〕"/>以破敵國，霸天下．由是言之，卜筮有何負哉！<lb/></p>
<p xml:id='SHIJI_ZHSJ_127-3219a-18'>「且夫卜筮者，埽除設坐，正其冠帶，然後乃言事，此有禮也．言而鬼神或以饗，忠臣以<lb/>事其上，孝子以養其親，慈父以畜其子，此有德者也．而以義置數十百錢，病者或以愈，且<lb/>死或以生，患或以免，事或以成，嫁子娶婦或以養生：此之為德，豈直數十百錢哉！此夫老<lb/>子所謂『上德不德，是以有德』．今夫卜筮者利大而謝少，老子之云豈異於是乎？<lb/></p>
<p xml:id='SHIJI_ZHSJ_127-3219a-19'>「莊子曰：『君子內無飢寒之患，外無劫奪之憂，居上而敬，居下不為害，君子之道也．』<lb/>今夫卜筮者之為業也，積之無委聚，藏之不用府庫，徙之不用輜車，負裝之不重，止而用之<lb/>無盡索之時．持不盡索之物，游於無窮之世，雖莊氏之行未能增於是也，子何故而云不可<lb/>卜哉？天不足西北，星辰西北移；地不足東南，以海為池；日中必移，月滿必虧；先王之<lb/>道，乍存乍亡．公責卜者言必信，不亦惑乎！<lb/></p>
<p xml:id='SHIJI_ZHSJ_127-3219a-20'>「公見夫談士辯人乎？慮事定計，必是人也，然不能以一言說人主意，故言必稱先王，<lb/>語必道上古；慮事定計，飾先王之成功，語其敗害，以恐喜人主之志，以求其欲．多言誇<lb/>嚴，<ref type="note" target="#KX2a0001_hist_127-note18" n="〔一〕"/>莫大於此矣．然欲彊國成功，盡忠於上，非此不立．今夫卜者，導惑教愚也．夫愚<lb/>惑之人，豈能以一言而知之哉！言不厭多．<lb/></p>
<p xml:id='SHIJI_ZHSJ_127-3219a-21'>「故騏驥不能與罷驢為駟，而鳳皇不與燕雀為羣，而賢者亦不與不肖者同列．故君子<lb/>處卑隱以辟衆，自匿以辟倫，微見德順以除羣害，以明天性，助上養下，多其功利，不求尊<lb/>譽．公之等喁喁者也，何知長者之道乎！」<lb/></p>
<p xml:id='SHIJI_ZHSJ_127-3220a-23'>宋忠､賈誼忽而自失，芒乎無色，<ref type="note" target="#KX2a0001_hist_127-note19" n="〔一〕"/>悵然噤<ref type="note" target="#KX2a0001_hist_127-note20" n="〔二〕"/>口不能言．於是攝衣而起，再拜而辭．<lb/>行洋洋也，出門僅能自上車，伏軾低頭，卒不能出氣．<lb/></p>
<p xml:id='SHIJI_ZHSJ_127-3220a-24'>居三日，宋忠見賈誼於殿門外，乃相引屏語相謂自歎曰：「道高益安，勢高益危．居赫<lb/>赫之勢，失身且有日矣．夫卜而有不審，不見奪糈；<ref type="note" target="#KX2a0001_hist_127-note21" n="〔一〕"/>為人主計而不審，身無所處．<ref type="note" target="#KX2a0001_hist_127-note22" n="〔二〕"/>此<lb/>相去遠矣，猶天冠地屨也．此老子之所謂『無名者萬物之始』也．天地曠曠，物之熙熙，或<lb/>安或危，莫知居之．我與若，何足預彼哉！彼久而愈安，雖曾氏之義<ref type="note" target="#KX2a0001_hist_127-note23" n="〔三〕"/>未有以異也．」<lb/></p>
<p xml:id='SHIJI_ZHSJ_127-3220a-25'>久之，宋忠使匈奴，不至而還，抵罪．而賈誼為梁懷王傅，王墮馬薨，誼不食，毒恨而死．<lb/>此務華絕根者也．<ref type="note" target="#KX2a0001_hist_127-note24" n="〔一〕"/><lb/></p>
<p xml:id='SHIJI_ZHSJ_127-3221a-27'>太史公曰：古者卜人所以不載者，多不見于篇．及至司馬季主，余志而著之．<lb/></p>
<p xml:id='SHIJI_ZHSJ_127-3221a-28'>正其衣冠而當鄉人也，有君子之風．見性好解婦來卜，對之顏色嚴振，未嘗見齒而笑<lb/></p>
<p xml:id='SHIJI_ZHSJ_127-3221a-29'>也．從古以來，賢者避世，有居止舞澤者，有居民閒閉口不言，有隱居卜筮閒以全身<lb/></p>
<p xml:id='SHIJI_ZHSJ_127-3221a-30'>者．夫司馬季主者，楚賢大夫，游學長安，通易經，術黃帝､老子，博聞遠見．觀其對二<lb/></p>
<p xml:id='SHIJI_ZHSJ_127-3221a-31'>大夫貴人之談言，稱引古明王聖人道，固非淺聞小數之能．及卜筮立名聲千里者，各<lb/></p>
<p xml:id='SHIJI_ZHSJ_127-3221a-32'>往往而在．傳曰：「富為上，貴次之；既貴各各學一伎能立其身．」黃直，大夫也；陳<lb/></p>
<p xml:id='SHIJI_ZHSJ_127-3221a-33'>君夫，婦人也：以相馬立名天下．齊張仲､曲成侯以善擊刺學用劍，立名天下．留長孺<lb/></p>
<p xml:id='SHIJI_ZHSJ_127-3221a-34'>以相彘立名．滎陽褚氏以相牛立名．能以伎能立名者甚多，皆有高世絕人之風，何可<lb/></p>
<p xml:id='SHIJI_ZHSJ_127-3221a-35'>勝言．故曰：「非其地，樹之不生；非其意，教之不成．」夫家之教子孫，當視其所以好，<lb/></p>
<p xml:id='SHIJI_ZHSJ_127-3221a-36'>好含苟生活之道，因而成之．故曰：「制宅命子，足以觀士；子有處所，可謂賢人．」<lb/></p>
<p xml:id='SHIJI_ZHSJ_127-3222a-38'>乎？五行家曰可，堪輿家曰不可，建除家曰不吉，叢辰家曰大凶，曆家曰小凶，天人家<lb/></p>
<p xml:id='SHIJI_ZHSJ_127-3222a-39'>曰小吉，太一家曰大吉．辯訟不決，以狀聞．制曰：『避諸死忌，以五行為主．』」人取於<lb/></p>
<p xml:id='SHIJI_ZHSJ_127-3222a-40'>五行者也．<lb/><ref type="note" target="#KX2a0001_hist_127-note25" n="贊"/></p>
</div>
<div type="notes">
<note xml:id="KX2a0001_hist_127-note0">集解墨子曰：「墨子北之齊，遇日者．日者曰：『帝以今日殺黑龍於北方，而先生之色黑，不可以北．』墨子不<lb/>聽，遂北，至淄水．墨子不遂而反焉．日者曰：『我謂先生不可以北．』」然則古人占候卜筮，通謂之「日者」．墨<lb/>子亦云，非但史記也．索隱案：名卜筮曰「日者」以墨，所以卜筮占候時日通名「日者」故也．<lb/></note>
<note xml:id="KX2a0001_hist_127-note2">〔一〕索隱案：周禮有太卜之官．此云由漢興者，謂漢自文帝卜大橫之後，其卜官更興盛焉．<lb/></note>
<note xml:id="KX2a0001_hist_127-note3">〔一〕索隱按：云楚人而太史公不序其系，蓋楚相司馬子期､子反後，羋姓也．季主見列仙傳．<lb/></note>
<note xml:id="KX2a0001_hist_127-note4">〔一〕正義漢官五日一假洗沐也．<lb/></note>
<note xml:id="KX2a0001_hist_127-note5">〔二〕索隱卜數猶術數也．音所具反．劉氏云「數，筮也」，亦通．筮必【用】易（用）大衍之數者也．<lb/></note>
<note xml:id="KX2a0001_hist_127-note6">〔一〕索隱獵猶攬也．攬其冠纓而正其衣襟，謂變而自飾也．<lb/></note>
<note xml:id="KX2a0001_hist_127-note7">〔二〕索隱免坐．謂俯俛為敬．<lb/></note>
<note xml:id="KX2a0001_hist_127-note8">〔三〕索隱音烏故反．<lb/></note>
<note xml:id="KX2a0001_hist_127-note9">〔一〕索隱謂卜者自矜誇而莊嚴，說禍以誑人也．<lb/></note>
<note xml:id="KX2a0001_hist_127-note10">〔一〕索隱疵音貲．<lb/></note>
<note xml:id="KX2a0001_hist_127-note11">〔二〕索隱孅音纖．纖趍猶足恭也．<lb/></note>
<note xml:id="KX2a0001_hist_127-note12">〔三〕集解徐廣曰：「客旅謂之賓，人求長官謂之正．」<lb/></note>
<note xml:id="KX2a0001_hist_127-note13">〔一〕索隱音釋．適猶調也．<lb/></note>
<note xml:id="KX2a0001_hist_127-note14">〔二〕索隱奉音扶用反．<lb/></note>
<note xml:id="KX2a0001_hist_127-note15">〔一〕集解徐廣曰：「式音栻．」索隱按：式即栻也．旋，轉也．栻之形上圓象天，下方法地，用之則轉天綱加地<lb/>之辰，故云旋式．者，筮之狀．正，蓋謂卜以作卦也．<lb/></note>
<note xml:id="KX2a0001_hist_127-note16">〔二〕索隱謂若卜之不祥，則式不收也．卜吉而後有，故云「有之」．<lb/></note>
<note xml:id="KX2a0001_hist_127-note17">〔三〕索隱放音方往反．<lb/></note>
<note xml:id="KX2a0001_hist_127-note18">〔一〕集解徐廣曰：「一作『險』．」<lb/></note>
<note xml:id="KX2a0001_hist_127-note19">〔一〕索隱芒音莫郎反．<lb/></note>
<note xml:id="KX2a0001_hist_127-note20">〔二〕索隱悵音暢．噤音禁．劉氏音其錦反．<lb/></note>
<note xml:id="KX2a0001_hist_127-note21">〔一〕集解徐廣曰：「音所．」駰案：離騷經曰「懷椒糈而要之」，王逸云「糈，精米，所以享神」．索隱糈音所．糈<lb/>者，卜求神之米也．<lb/></note>
<note xml:id="KX2a0001_hist_127-note22">〔二〕索隱言卜之不中，乃不見奪其糈米．若為人主計不審，則身無所處也．<lb/></note>
<note xml:id="KX2a0001_hist_127-note23">〔三〕集解徐廣曰：「曾，一作『莊』．」<lb/></note>
<note xml:id="KX2a0001_hist_127-note24">〔一〕索隱言宋忠､賈誼皆務華而喪其身，是絕其根本也．<lb/>褚先生曰：臣為郎時，游觀長安中，見卜筮之賢大夫，觀其起居行步，坐起自動，誓<lb/>臣為郎時，與太卜待詔為郎者同署，言曰：「孝武帝時，聚會占家問之，某日可取婦<lb/></note>
<note xml:id="KX2a0001_hist_127-note25">【索隱述贊】日者之名，有自來矣．吉凶占候，著於墨子．齊楚異法，書亡罕紀．後人斯繼，季主獨美．<lb/>取免暴秦，此焉終否．<lb/></note>
</div>
</div>