<div xmlns='http://www.tei-c.org/ns/1.0'  xml:id='KX2a0001_hist_120'>
<div><head>史記卷一百二十<lb/></head>
<p xml:id='KX2a0001_ZHSJ_120-3105a-2'>汲鄭列傳第六十<lb/></p>
<p xml:id='KX2a0001_ZHSJ_120-3105a-3'>汲黯字長孺，濮陽人也．其先有寵於古之衞君．<ref type="note" target="#KX2a0001_hist_120-note1" n="〔一〕"/>至黯七世，世為卿大夫．黯以父<lb/>任，孝景時為太子洗馬，以莊見憚．<ref type="note" target="#KX2a0001_hist_120-note2" n="〔二〕"/>孝景帝崩，太子即位，黯為謁者．東越相攻，上使黯<lb/>往視之．不至，至吳而還，報曰：「越人相攻，固其俗然，不足以辱天子之使．」河內失火，延<lb/>燒千餘家，上使黯往視之．還報曰：「家人失火，屋比<ref type="note" target="#KX2a0001_hist_120-note3" n="〔三〕"/>延燒，不足憂也．臣過河南，河南<lb/>貧人傷水旱萬餘家，或父子相食，臣謹以便宜，持節發河南倉粟以振貧民．臣請歸節，伏矯<lb/>制之罪．」上賢而釋之，遷為滎陽令．黯恥為令，病歸田里．上聞，乃召拜為中大夫．以數<lb/>切諫，不得久留內，遷為東海太守．黯學黃老之言，治官理民，好清靜，擇丞史而任之．<ref type="note" target="#KX2a0001_hist_120-note4" n="〔四〕"/><lb/>其治，責大指而已，不苛小．黯多病，臥閨閤內不出．歲餘，東海大治．稱之．上聞，召以<lb/>為主爵都尉，列於九卿．治務在無為而已，弘大體，不拘文法．<lb/></p>
<p xml:id='KX2a0001_ZHSJ_120-3106a-5'>黯為人性倨，少禮，面折，不能容人之過．合己者善待之，不合己者不能忍見，士亦以<lb/>此不附焉．然好學，游俠，任氣節，內行脩絜，好直諫，數犯主之顏色，常慕傅柏､袁盎之為<lb/>人也．<ref type="note" target="#KX2a0001_hist_120-note5" n="〔一〕"/>善灌夫､鄭當時及宗正劉[⿱𠫓廾]．<ref type="note" target="#KX2a0001_hist_120-note6" n="〔二〕"/>亦以數直諫，不得久居位．<lb/></p>
<p xml:id='KX2a0001_ZHSJ_120-3106a-6'>當是時，太后弟武安侯蚡為丞相，中二千石來拜謁，蚡不為禮．然黯見蚡未嘗拜，常揖<lb/>之．天子方招文學儒者，上曰吾欲云云，<ref type="note" target="#KX2a0001_hist_120-note7" n="〔一〕"/>黯對曰：「陛下內多欲而外施仁義，柰何欲效唐<lb/>虞之治乎！」上默然，怒，變色而罷朝．公卿皆為黯懼．上退，謂左右曰：「甚矣，汲黯之戇<lb/>也！」<ref type="note" target="#KX2a0001_hist_120-note8" n="〔二〕"/>羣臣或數黯，黯曰：「天子置公卿輔弼之臣，寧令從諛承意，陷主於不義乎？且已<lb/>在其位，縱愛身，柰辱朝廷何！」<lb/></p>
<p xml:id='KX2a0001_ZHSJ_120-3107a-8'>黯多病，病且滿三月，上常賜告者數，<ref type="note" target="#KX2a0001_hist_120-note9" n="〔一〕"/>終不愈．最後病，莊助為請告．<ref type="note" target="#KX2a0001_hist_120-note10" n="〔二〕"/>上曰：「汲<lb/>黯何如人哉？」助曰：「使黯任職居官，無以踰人．<ref type="note" target="#KX2a0001_hist_120-note11" n="〔三〕"/>然至其輔少主，守城深堅，招之不來，<lb/>麾之不去，雖自謂賁育亦不能奪之矣．」上曰：「然．古有社稷之臣，至如黯，近之矣．」<lb/></p>
<p xml:id='KX2a0001_ZHSJ_120-3107a-9'>大將軍青侍中，上踞廁而視之．<ref type="note" target="#KX2a0001_hist_120-note12" n="〔一〕"/>丞相弘燕見，上或時不冠．至如黯見，上不冠不見<lb/>也．上嘗坐武帳中，<ref type="note" target="#KX2a0001_hist_120-note13" n="〔二〕"/>黯前奏事，上不冠，望見黯，避帳中，使人可其奏．其見敬禮如此．<lb/></p>
<p xml:id='KX2a0001_ZHSJ_120-3107a-10'>張湯方以更定律令為廷尉，黯數質責湯於上前，曰：「公為正卿，上不能襃先帝之功業，<lb/>下不能抑天下之邪心，安國富民，使囹圄空虛，二者無一焉．非苦就行，放析就功，何乃取<lb/>高皇帝約束紛更之為？<ref type="note" target="#KX2a0001_hist_120-note14" n="〔一〕"/>公以此無種矣．」黯時與湯論議，湯辯常在文深小苛，黯伉厲守<lb/>高不能屈，忿發罵曰：「天下謂刀筆吏不可以為公卿，果然．必湯也，令天下重足而立，側目<lb/>而視矣！」<lb/></p>
<p xml:id='KX2a0001_ZHSJ_120-3108a-12'>是時，漢方征匈奴，招懷四夷．黯務少事，乘上閒，常言與胡和親，無起兵．上方向儒<lb/>術，尊公孫弘．及事益多，吏民巧弄．<ref type="note" target="#KX2a0001_hist_120-note15" n="〔一〕"/>上分別文法，湯等數奏決讞<ref type="note" target="#KX2a0001_hist_120-note16" n="〔二〕"/>以幸．而黯常毀儒，<lb/>面觸弘等徒懷詐飾智以阿人主取容，而刀筆吏專深文巧詆，<ref type="note" target="#KX2a0001_hist_120-note17" n="〔三〕"/>陷人於罪，使不得反其真，<lb/>以勝為功．上愈益貴弘､湯，弘､湯深心疾黯，唯天子亦不說也，欲誅之以事．弘為丞相，乃<lb/>言上曰：「右內史界部中多貴人宗室，難治，非素重臣不能任，請徙黯為右內史．」為右內史<lb/>數歲，官事不廢．<lb/></p>
<p xml:id='KX2a0001_ZHSJ_120-3108a-13'>大將軍青既益尊，姊為皇后，然黯與亢禮．人或說黯曰：「自天子欲羣臣下大將軍，大<lb/>將軍尊重益貴，君不可以不拜．」黯曰：「夫以大將軍有揖客，反不重邪？」大將軍聞，愈賢<lb/>黯，數請問國家朝廷所疑，遇黯過於平生．<lb/></p>
<p xml:id='KX2a0001_ZHSJ_120-3109a-15'>淮南王謀反，憚黯，曰：「好直諫，守節死義，難惑以非．至如說丞相弘，如發蒙振落<lb/>耳．」<lb/></p>
<p xml:id='KX2a0001_ZHSJ_120-3109a-16'>天子既數征匈奴有功，黯之言益不用．<lb/></p>
<p xml:id='KX2a0001_ZHSJ_120-3109a-17'>始黯列為九卿，而公孫弘､張湯為小吏．及弘､湯稍益貴，與黯同位，黯又非毀弘､湯<lb/>等．已而弘至丞相，封為侯；湯至御史大夫；故黯時丞相史皆與黯同列，或尊用過之．黯<lb/>褊心，不能無少望，見上，前言曰：「陛下用羣臣如積薪耳，後來者居上．」上默然．有閒黯<lb/>罷，上曰：「人果不可以無學，觀黯之言也日益甚．」<lb/></p>
<p xml:id='KX2a0001_ZHSJ_120-3109a-18'>居無何，匈奴渾邪王率衆來降，漢發車二萬乘．縣官無錢，從民貰馬．<ref type="note" target="#KX2a0001_hist_120-note18" n="〔一〕"/>民或匿馬，馬<lb/>不具．上怒，欲斬長安令．黯曰：「長安令無罪，獨斬黯，民乃肯出馬．且匈奴畔其主而降<lb/>漢，漢徐以縣次傳之，何至令天下騷動，罷獘中國而以事夷狄之人乎！」上默然．及渾邪至，<lb/>賈人與市者，坐當死者五百餘人．黯請閒，見高門，<ref type="note" target="#KX2a0001_hist_120-note19" n="〔二〕"/>曰：「夫匈奴攻當路塞，絕和親，中國<lb/>興兵誅之，死傷者不可勝計，而費以巨萬百數．臣愚以為陛下得胡人，皆以為奴婢以賜從<lb/>軍死事者家；所鹵獲，因予之，以謝天下之苦，塞百姓之心．今縱不能，渾邪率數萬之衆來<lb/>降，虛府庫賞賜，發良民侍養，譬若奉驕子．愚民安知市買長安中物而文吏繩以為闌出財<lb/>物于邊關乎？<ref type="note" target="#KX2a0001_hist_120-note20" n="〔三〕"/>陛下縱不能得匈奴之資以謝天下，又以微文殺無知者五百餘人，是所謂<lb/>『庇其葉而傷其枝』者也，臣竊為陛下不取也．」上默然，不許，曰：「吾久不聞汲黯之言，今<lb/>又復妄發矣．」後數月，黯坐小法，會赦免官．於是黯隱於田園．<lb/></p>
<p xml:id='KX2a0001_ZHSJ_120-3110a-20'>居數年，會更五銖錢，<ref type="note" target="#KX2a0001_hist_120-note21" n="〔一〕"/>民多盜鑄錢，楚地尤甚．上以為淮陽，楚地之郊，乃召拜黯為<lb/>淮陽太守．黯伏謝不受印，詔數彊予，然後奉詔．詔召見黯，黯為上泣曰：「臣自以為填溝<lb/>壑，不復見陛下，不意陛下復收用之．臣常有狗馬病，力不能任郡事，臣願為中郎，出入禁<lb/>闥，補過拾遺，臣之願也．」上曰：「君薄淮陽邪？吾今召君矣．<ref type="note" target="#KX2a0001_hist_120-note22" n="〔二〕"/>顧淮陽吏民不相得，吾徒<lb/>得君之重，臥而治之．」黯既辭行，過大行李息，曰：「黯[⿱𠫓廾]居郡，不得與朝廷議也．然御史<lb/>大夫張湯智足以拒諫，詐足以飾非，務巧佞之語，辯數之辭，非肯正為天下言，專阿主意．<lb/>主意所不欲，因而毀之；主意所欲，因而譽之．好興事，舞文法，<ref type="note" target="#KX2a0001_hist_120-note23" n="〔三〕"/>內懷詐以御主心，外挾<lb/>賊吏以為威重．公列九卿，不早言之，公與之俱受其僇矣．」息畏湯，終不敢言．黯居郡如<lb/>故治，淮陽政清．後張湯果敗，上聞黯與息言，抵息罪．令黯以諸侯相秩居淮陽．<ref type="note" target="#KX2a0001_hist_120-note24" n="〔四〕"/>七歲<lb/>而卒．<ref type="note" target="#KX2a0001_hist_120-note25" n="〔五〕"/><lb/></p>
<p xml:id='KX2a0001_ZHSJ_120-3111a-22'>卒後，上以黯故，官其弟汲仁至九卿，子汲偃至諸侯相．黯姑姊子司馬安亦少與黯為<lb/>太子洗馬．安文深巧善宦，官四至九卿，以河南太守卒．昆弟以安故，同時至二千石者十<lb/>人．濮陽段宏<ref type="note" target="#KX2a0001_hist_120-note26" n="〔一〕"/>始事蓋侯信，<ref type="note" target="#KX2a0001_hist_120-note27" n="〔二〕"/>信任宏，宏亦再至九卿．然衞人仕者皆嚴憚汲黯，出其<lb/>下．<lb/></p>
<p xml:id='KX2a0001_ZHSJ_120-3111a-23'>鄭當時者，字莊，陳人也．其先鄭君<ref type="note" target="#KX2a0001_hist_120-note28" n="〔一〕"/>嘗為項籍將；籍死，已而屬漢．高祖令諸故項<lb/>籍臣名籍，鄭君獨不奉詔．詔盡拜名籍者為大夫，而逐鄭君．鄭君死孝文時．<lb/></p>
<p xml:id='KX2a0001_ZHSJ_120-3112a-25'>鄭莊以任俠自喜，脫張羽於戹，<ref type="note" target="#KX2a0001_hist_120-note29" n="〔一〕"/>聲聞梁楚之閒．孝景時，為太子舍人．每五日洗<lb/>沐，常置驛馬安諸郊，<ref type="note" target="#KX2a0001_hist_120-note30" n="〔二〕"/>存諸故人，請謝賓客，夜以繼日，至其明旦，常恐不徧．莊好黃<lb/>老之言，其慕長者如恐不見．年少官薄，然其游知交皆其大父行，天下有名之士也．武帝<lb/>立，莊稍遷為魯中尉､濟南太守､江都相，至九卿為右內史．以武安侯魏其時議，貶秩為<lb/>詹事，遷為大農令．<lb/></p>
<p xml:id='KX2a0001_ZHSJ_120-3112a-26'>莊為太史，誡門下：「客至，無貴賤無留門者．」執賓主之禮，以其貴下人．莊廉，又不<lb/>治其產業，仰奉賜以給諸公．然其餽遺人，不過算器食．<ref type="note" target="#KX2a0001_hist_120-note31" n="〔一〕"/>每朝，候上之閒，說未嘗不言天<lb/>下之長者．其推轂士及官屬丞史，誠有味其言之也，常引以為賢於己．未嘗名吏，與官屬<lb/>言，若恐傷之．聞人之善言，進之上，唯恐後．山東士諸公以此翕然稱鄭莊．<lb/></p>
<p xml:id='KX2a0001_ZHSJ_120-3113a-28'>鄭莊使視決河，自請治行五日．<ref type="note" target="#KX2a0001_hist_120-note32" n="〔一〕"/>上曰：「吾聞『鄭莊行，千里不齎糧』，請治行者何<lb/>也？」然鄭莊在朝，常趨和承意，不敢甚引當否．及晚節，漢征匈奴，招四夷，天下費多，財<lb/>用益匱．莊任人賓客為大農僦人，<ref type="note" target="#KX2a0001_hist_120-note33" n="〔二〕"/>多逋負．司馬安為淮陽太守，發其事，莊以此陷罪，<lb/>贖為庶人．頃之，守長史．<ref type="note" target="#KX2a0001_hist_120-note34" n="〔三〕"/>上以為老，以莊為汝南太守．數歲，以官卒．<lb/></p>
<p xml:id='KX2a0001_ZHSJ_120-3113a-29'>鄭莊､汲黯始列為九卿，廉，內行脩絜．此兩人中廢，家貧，賓客益落．<ref type="note" target="#KX2a0001_hist_120-note35" n="〔一〕"/>及居郡，卒後<lb/>家無餘貲財．莊兄弟子孫以莊故，至二千石六七人焉．<lb/></p>
<p xml:id='KX2a0001_ZHSJ_120-3113a-30'>太史公曰：夫以汲､鄭之賢，有勢則賓客十倍，無勢則否，況衆人乎！下邽<ref type="note" target="#KX2a0001_hist_120-note36" n="〔一〕"/>翟公有<lb/>言，始翟公為廷尉，賓客闐門；及廢，門外可設雀羅．翟公復為廷尉，賓客欲往，翟公乃人<lb/>署其門曰：「一死一生，乃知交情．一貧一富，乃知交態．一貴一賤，交情乃見．」汲､鄭亦<lb/>云，悲夫！<lb/><ref type="note" target="#KX2a0001_hist_120-note37" n="贊"/></p>
</div>
<div type="notes">
<note xml:id="KX2a0001_hist_120-note0"></note>
<note xml:id="KX2a0001_hist_120-note1">〔一〕集解文穎曰：「六國時，衞但稱君．」<lb/></note>
<note xml:id="KX2a0001_hist_120-note2">〔二〕索隱按：莊者，嚴也，謂嚴威也．按：自漢明帝諱莊，故已後「莊」皆云「嚴」．<lb/></note>
<note xml:id="KX2a0001_hist_120-note3">〔三〕索隱音鼻．<lb/></note>
<note xml:id="KX2a0001_hist_120-note4">〔四〕集解如淳曰：「律，太守､都尉､諸侯內史史各一人，卒史書佐各十人．今總言『丞史』，或以為擇郡丞及史使任<lb/>之．鄭當時為大農，推官屬丞史，亦是也．」<lb/></note>
<note xml:id="KX2a0001_hist_120-note5">〔一〕集解應劭曰：「傅柏，梁人，為孝王將，素伉直．」索隱傅音付，人姓．柏，名．為梁將也．<lb/></note>
<note xml:id="KX2a0001_hist_120-note6">〔二〕集解徐廣曰：「一云名[⿱𠫓廾]疾．」索隱漢書名[⿱𠫓廾]疾．<lb/></note>
<note xml:id="KX2a0001_hist_120-note7">〔一〕集解張晏曰：「所言欲施仁義也．」<lb/></note>
<note xml:id="KX2a0001_hist_120-note8">〔二〕索隱戇，愚也．音陟降反也．<lb/></note>
<note xml:id="KX2a0001_hist_120-note9">〔一〕集解如淳曰：「杜欽所謂『病滿賜告詔恩』也．數者，非一也．或曰賜告，得去官歸家；與告，居官不視事．」<lb/>索隱數音所角反．按：注「賜告，得去官家居；予告，居官不視事」也．<lb/></note>
<note xml:id="KX2a0001_hist_120-note10">〔二〕集解徐廣曰：「最，一作『其』也．」<lb/></note>
<note xml:id="KX2a0001_hist_120-note11">〔三〕索隱踰音庾．案：漢書作「瘉」，瘉猶勝也．此作「踰」，踰謂越過人也．<lb/></note>
<note xml:id="KX2a0001_hist_120-note12">〔一〕集解如淳曰：「廁音側，謂牀邊，踞牀視之．一云溷廁也．廁，牀邊側．」<lb/></note>
<note xml:id="KX2a0001_hist_120-note13">〔二〕集解應劭曰：「武帳，織成為武士象也．」孟康曰：「今御武帳，置兵蘭五兵於帳中．」韋昭曰：「以武名之，示<lb/>威．」<lb/></note>
<note xml:id="KX2a0001_hist_120-note14">〔一〕集解如淳曰：「紛，亂也．」<lb/></note>
<note xml:id="KX2a0001_hist_120-note15">〔一〕索隱音路洞反．<lb/></note>
<note xml:id="KX2a0001_hist_120-note16">〔二〕索隱音魚列反．<lb/></note>
<note xml:id="KX2a0001_hist_120-note17">〔三〕索隱音丁禮反．<lb/></note>
<note xml:id="KX2a0001_hist_120-note18">〔一〕索隱貰音時夜反．貰，賒也．鄒氏音勢．<lb/></note>
<note xml:id="KX2a0001_hist_120-note19">〔二〕集解如淳曰：「黃圖未央宮中有高門殿．」<lb/></note>
<note xml:id="KX2a0001_hist_120-note20">〔三〕集解應劭曰：「闌，妄也．律，胡市，吏民不得持兵器出關．雖於京師市買，其法一也．」瓚曰：「無符傳出入為<lb/>闌．」<lb/></note>
<note xml:id="KX2a0001_hist_120-note21">〔一〕集解徐廣曰：「元狩五年行五銖錢．」<lb/></note>
<note xml:id="KX2a0001_hist_120-note22">〔二〕索隱今即今也．謂今日後即召君．<lb/></note>
<note xml:id="KX2a0001_hist_120-note23">〔三〕集解如淳曰：「舞猶弄也．」<lb/></note>
<note xml:id="KX2a0001_hist_120-note24">〔四〕集解如淳曰：「諸侯王相在郡守上，秩真二千石．律，真二千石俸月二萬，二千石月萬六千．」<lb/></note>
<note xml:id="KX2a0001_hist_120-note25">〔五〕集解徐廣曰：「元鼎五年．」<lb/></note>
<note xml:id="KX2a0001_hist_120-note26">〔一〕索隱段客．案：漢書作「段宏」．<lb/></note>
<note xml:id="KX2a0001_hist_120-note27">〔二〕集解徐廣曰：「太后兄王信．」<lb/></note>
<note xml:id="KX2a0001_hist_120-note28">〔一〕集解漢書音義曰：「當時父．」<lb/></note>
<note xml:id="KX2a0001_hist_120-note29">〔一〕集解服虔曰：「梁孝王之將，楚相之弟．」<lb/></note>
<note xml:id="KX2a0001_hist_120-note30">〔二〕集解如淳曰：「交道四通處也，請賓客便．」瓚曰：「諸郊謂長安四面郊祀之處，閑靜，可以請賓客．」索隱<lb/>按：置即驛，馬謂於置著馬也．四面郊．<lb/></note>
<note xml:id="KX2a0001_hist_120-note31">〔一〕集解徐廣曰：「算音先管反，竹器．」索隱算音先管反．按：謂竹器，以言無銅漆也．漢書作「具器食」．<lb/></note>
<note xml:id="KX2a0001_hist_120-note32">〔一〕集解如淳曰：「治行謂莊嚴也．」<lb/></note>
<note xml:id="KX2a0001_hist_120-note33">〔二〕集解徐廣曰：「一作『入』．一云賓客為大農僦人，僦人蓋興生財利，如今方宜矣．」駰案：晉灼曰「當時為大農，<lb/>而任使其賓客辜較任僦也」．瓚曰「任人謂保任見舉者」．索隱僦音即就反．辜較音姑角．按：謂當時作大<lb/>農，任賓客就人取庸直也．或者貰物以應官取庸，故下云「多逋負」．「辜較」字亦作「酤榷」．榷者，獨也．言國<lb/>家獨榷酤也．此云「辜較」，亦謂令賓客任人專其利，故云辜較也．<lb/></note>
<note xml:id="KX2a0001_hist_120-note34">〔三〕集解如淳曰：「丞相長史．」<lb/></note>
<note xml:id="KX2a0001_hist_120-note35">〔一〕索隱按：落猶零落，謂散也．<lb/></note>
<note xml:id="KX2a0001_hist_120-note36">〔一〕集解徐廣曰：「邽，一作『邳』．」索隱邽音圭，縣名，屬京兆．徐廣曰：「下邽作『下邳』．」<lb/></note>
<note xml:id="KX2a0001_hist_120-note37">【索隱述贊】河南矯制，自古稱賢．淮南臥理，天子伏焉．積薪興歎，伉直愈堅．鄭莊推士，天下翕然．<lb/>交道勢利，翟公愴旃．<lb/></note>
</div>
</div>