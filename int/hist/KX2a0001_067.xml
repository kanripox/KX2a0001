<div xmlns='http://www.tei-c.org/ns/1.0'><p xml:id='KX2a0001_hist_067'><pb ed='ZHSJ' n='67-2185a' xml:id='KX2a0001_ZHSJ_67-2185a'/><lb/>
史記卷六十七<lb/>
　　仲尼弟子列傳第七<lb/>
　　孔子曰「受業身通者七十有七人」，〔一〕皆異能之士也．德行：顏淵，閔子騫，伯牛，仲<lb/>
弓．政事：有，季路．言語：宰我，子貢．〔二〕文學：子游，子夏．師也辟，〔三〕參也魯，〔四〕柴<lb/>
也愚，〔五〕由也喭，〔六〕回也屢空．賜不受命而貨殖焉，億則屢中．〔七〕<lb/>
〔一〕　索隱孔子家語亦有七十七人，唯文翁孔廟圖作七十二人．<lb/>
〔二〕　索隱論語一曰德行，二曰言語，三曰政事，四曰文學．今此文政事在言語上，是其記有異也．<lb/>
〔三〕　集解馬融曰：「子張才過人，失於邪辟文過．」　正義音癖．<lb/>
〔四〕　集解孔安國曰：「魯，鈍也．曾子遲鈍．」<lb/>
〔五〕　集解何晏曰：「愚直之愚．」<lb/>
〔六〕　集解鄭玄曰：「子路之行，失於喭．」　索隱論語先言柴，次參，次師，次由．今此傳序之亦與論語不同，不<lb/>
　　　　得輒言其誤也．　正義音畔．喭音岸．<lb/>
〔七〕　集解何晏曰：「言回庶幾於聖道，雖數空匱而樂在其中．賜不受教命，唯財貨是殖，億度是非．蓋美回所以勵<lb/>
<pb ed='ZHSJ' n='67-2186a' xml:id='KX2a0001_ZHSJ_67-2186a'/><lb/>
　　　　賜也．一曰屢猶每也，空猶虛中也．以聖人之善道，教數子之庶幾，猶不至於知道者，各內有此害也．其於庶幾<lb/>
　　　　每能虛中者唯回，懷道深遠．不虛心不能知道．子貢無數子之病，然亦不知道者，雖不窮理而幸中，雖非天命而<lb/>
　　　　偶富，亦所以不虛心也．」<lb/>
　　孔子之所嚴事：於周則老子；於衞，蘧伯玉；〔一〕於齊，晏平仲；〔二〕於楚，老萊<lb/>
子；〔三〕於鄭，子產；於魯，孟公綽．數稱臧文仲､柳下惠､〔四〕銅鞮〔五〕伯華､介山子然，孔<lb/>
子皆後之，不並世．〔六〕<lb/>
〔一〕　集解外寬而內直，自設於隱括之中，直己而不直人，汲汲於仁，以善自終，蓋蘧伯玉之行．　索隱按：大戴<lb/>
　　　　禮又云「外寬而內直，自娛於隱括之中，直己而不直人，汲汲于仁，以善存亡，蓋蘧伯玉之行也」．<lb/>
〔二〕　集解君擇臣而使之，臣擇君而事之，有道順命，無道衡命，蓋晏平仲之行也．　索隱大戴記曰：「君擇臣而使<lb/>
　　　　之，臣擇君而事之，有道順命，無道衡命，蓋晏平仲之行也．」<lb/>
〔三〕　索隱大戴記又云：「德恭而行信，終日言不在悔尤之內，貧而樂也，蓋老萊子之行也．」<lb/>
〔四〕　集解孝恭慈仁，允德圖義，約貨去怨，蓋柳下惠之行．　索隱大戴記又云：「孝恭慈仁，允德圖義，約貨亡怨，<lb/>
　　　　蓋柳下惠之行也．」<lb/>
〔五〕　索隱地理志縣名，屬上黨．　正義鞮，丁奚反．按：銅鞮，潞州縣．<lb/>
〔六〕　集解大戴禮曰：「孔子云『國家有道，其言足以興，國家無道，其默足以容，蓋銅鞮伯華之所行．觀於四方，不<lb/>
　　　　忘其親，苟思其親，不盡其樂，蓋介山子然之行也』．」說苑曰：「孔子歎曰『銅鞮伯華無死，天下有定矣』．」晉太<lb/>
<pb ed='ZHSJ' n='67-2187a' xml:id='KX2a0001_ZHSJ_67-2187a'/><lb/>
　　　　康地記云：「銅鞮，晉大夫羊舌赤之邑，世號赤曰銅鞮伯華．」　索隱按：自臧文仲已下，孔子皆後之，不並代．<lb/>
　　　　其所嚴事，自老子及公綽已上，皆孔子同時人也．按：戴德撰禮，號曰大戴禮，合八十五篇，其四十七篇亡，見今<lb/>
　　　　存者有三十八篇．今裴氏所引在衞將軍篇．孔子稱祁奚對晉平公之辭，唯舉銅鞮､介山二人行耳．家語又云：<lb/>
　　　　「不克不忌，不念舊怨，蓋伯夷､叔齊之行．思天而敬人，服義而行信，蓋趙文子之行．事君不愛其死，謀身不遺<lb/>
　　　　其友，蓋隨武子之行．」<lb/>
　　顏回者，魯人也，字子淵．少孔子三十歲．〔一〕<lb/>
〔一〕　正義少，戍妙反．<lb/>
　　顏淵問仁，孔子曰：「克己復禮，天下歸仁焉．」〔一〕<lb/>
〔一〕　集解馬融曰：「克己，約身也．」孔安國曰：「復，反也．身能反禮，則為仁矣．」<lb/>
　　孔子曰：「賢哉回也！〔一〕一簞食，一瓢飲，〔二〕在陋巷，人不堪其憂，回也不改其<lb/>
樂．」〔三〕「回也如愚；〔四〕退而省其私，亦足以發，回也不愚．」〔五〕「用之則行，捨之則藏，唯<lb/>
我與爾有是夫！」〔六〕<lb/>
〔一〕　集解衞瓘曰：「非大賢樂道，不能若此，故以稱之．」　索隱衞瓘字伯玉，晉太保，亦注論語，故裴引之．<lb/>
〔二〕　集解孔安國曰：「簞，笥也．」<lb/>
〔三〕　集解孔安國曰：「顏回樂道，雖簞食在陋巷，不改其所樂也．」<lb/>
<pb ed='ZHSJ' n='67-2188a' xml:id='KX2a0001_ZHSJ_67-2188a'/><lb/>
〔四〕　集解孔安國曰：「於孔子之言，默而識之，如愚也．」<lb/>
〔五〕　集解孔安國曰：「察其退還與二三子說釋道義，發明大體，知其不愚．」<lb/>
〔六〕　集解孔安國曰：「言可行則行，可止則止，唯我與顏回同也．」欒肇曰：「用己而後行，不假隱以自高，不屈道以<lb/>
　　　　要名，時人無知其實者，唯我與爾有是行．」　正義肇字永初，高平人，晉尚書郎，作論語疑釋十卷，論語駮二<lb/>
　　　　卷．<lb/>
　　回年二十九，髮盡白，蚤死．〔一〕孔子哭之慟，曰：「自吾有回，門人益親．」〔二〕魯哀公問：<lb/>
「弟子孰為好學？」孔子對曰：「有顏回者好學，不遷怒，不貳過．不幸短命死矣，今也則<lb/>
亡．」〔三〕<lb/>
〔一〕　索隱按：家語亦云「年二十九而髮白，三十二而死」．王肅云「此久遠之書，年數錯誤，未可詳也．校其年，則<lb/>
　　　　顏回死時，孔子年六十一．然則伯魚年五十先孔子卒時，孔子且七十也．今此為顏回先伯魚死，而論語曰顏回<lb/>
　　　　死，顏路請子之車，孔子曰『鯉也死，有棺而無槨』，或為設事之辭」．按：顏回死在伯魚之前，故以論語為設詞．<lb/>
〔二〕　集解王肅曰：「顏回為孔子胥附之友，能使門人日親孔子．」<lb/>
〔三〕　集解何晏曰：「凡人任情，喜怒違理．顏回任道，怒不過分．遷者移也，怒當其理，不移易也．不貳過者，有不<lb/>
　　　　善未嘗復行．」<lb/>
　　閔損字子騫．〔一〕少孔子十五歲．<lb/>
<pb ed='ZHSJ' n='67-2189a' xml:id='KX2a0001_ZHSJ_67-2189a'/><lb/>
〔一〕　集解鄭玄曰：「孔子弟子目錄云魯人．」　索隱家語亦云「魯人．少孔子十五歲」．<lb/>
　　孔子曰：「孝哉閔子騫！人不閒於其父母昆弟之言．」〔一〕不仕大夫，不食汙君之祿．〔二〕<lb/>
「如有復我者，〔三〕必在汶上矣．」〔四〕<lb/>
〔一〕　集解陳羣曰：「言子騫上事父母，下順兄弟，動靜盡善，故人不得有非閒之言．」<lb/>
〔二〕　索隱論語季氏使閔子騫為費宰，子騫曰「善為我辭焉」，是不仕大夫，不食汙君之祿也．<lb/>
〔三〕　集解孔安國曰：「復我者，重來召我．」<lb/>
〔四〕　集解孔安國曰：「去之汶水上，欲北如齊．」<lb/>
　　耕字伯牛．〔一〕孔子以為有德行．<lb/>
〔一〕　集解鄭玄曰魯人．　索隱按：家語云魯人．<lb/>
　　伯牛有惡疾，孔子往問之，自牖執其手，〔一〕曰：「命也夫！斯人也而有斯疾，命也<lb/>
夫！」〔二〕<lb/>
〔一〕　集解包氏曰：「牛有惡疾，不欲見人，孔子從牖執其手．」<lb/>
〔二〕　集解包氏曰：「再言之者，痛之甚也．」<lb/>
　　雍字仲弓．〔一〕<lb/>
<pb ed='ZHSJ' n='67-2190a' xml:id='KX2a0001_ZHSJ_67-2190a'/><lb/>
〔一〕　集解鄭玄曰：「魯人．」　索隱家語云：「伯牛之宗族，少孔子二十九歲．」<lb/>
　　仲弓問政，孔子曰：「出門如見大賓，使民如承大祭．〔一〕在邦無怨，在家無怨．」〔二〕<lb/>
〔一〕　集解孔安國曰：「莫尚乎敬．」<lb/>
〔二〕　集解包氏曰：「在邦為諸侯，在為卿大夫．」<lb/>
　　孔子以仲弓為有德行，曰：「雍也可使南面．」〔一〕<lb/>
〔一〕　集解包氏曰：「可使南面，言任諸侯之治．」<lb/>
　　仲弓父，賤人．孔子曰：「犂牛之子騂且角，雖欲勿用，山川其舍諸？」〔一〕<lb/>
〔一〕　集解何晏曰：「犂，雜文．騂，赤色也，角者，角周正，中犧牲，雖欲以其所生犂而不用，山川寧肯舍之乎？言父<lb/>
　　　　雖不善，不害於子之美．」<lb/>
　　求字子有，〔一〕少孔子二十九歲．為季氏宰．<lb/>
〔一〕　集解鄭玄曰魯人．<lb/>
　　季康子問孔子曰：「求仁乎？」曰：「千室之邑，百乘之家，〔一〕求也可使治其賦．仁<lb/>
則吾不知也．」〔二〕復問：「子路仁乎？」孔子對曰：「如求．」<lb/>
〔一〕　集解孔安國曰：「千室，卿大夫之邑．卿大夫稱家．諸侯千乘，大夫故曰百乘．」<lb/>
〔二〕　集解孔安國曰：「賦，兵賦也．仁道至大，不可全名也．」<lb/>
<pb ed='ZHSJ' n='67-2191a' xml:id='KX2a0001_ZHSJ_67-2191a'/><lb/>
　　求問曰：「聞斯行諸？」〔一〕子曰：「行之．」子路問：「聞斯行諸？」子曰：「有父兄在，如<lb/>
之何其聞斯行之！」〔二〕子華怪之，「敢問問同而答異？」孔子曰：「求也退，故進之．由也<lb/>
兼人，故退之．」〔三〕<lb/>
〔一〕　集解包氏曰：「賑窮救乏之事也．」<lb/>
〔二〕　集解孔安國曰：「當白父兄，不可自專．」<lb/>
〔三〕　集解鄭玄曰：「言有性謙退，子路務在勝尚人，各因其人之失而正之．」<lb/>
　　仲由字子路，卞人也．〔一〕少孔子九歲．<lb/>
〔一〕　集解徐廣曰：「尸子曰子路，卞之野人．」　索隱家語一字季路，亦云是卞人也．<lb/>
　　子路性鄙，好勇力，志伉直，冠雄雞，佩豭豚，〔一〕陵暴孔子．孔子設禮稍誘子路，子路<lb/>
後儒服委質，〔二〕因門人請為弟子．<lb/>
〔一〕　集解冠以雄雞，佩以豭豚．二物皆勇，子路好勇，故冠帶之．<lb/>
〔二〕　索隱按：服虔注左氏云「古者始仕，必先書其名於策，委死之質於君，然後為臣，示必死節於其君也」．<lb/>
　　子路問政，孔子曰：「先之，勞之．」〔一〕請益．曰：「無倦．」〔二〕<lb/>
〔一〕　集解孔安國曰：「先導之以德，使民信之，然後勞之．易曰『悅以使民，民忘其勞』．」<lb/>
〔二〕　集解孔安國曰：「子路嫌其少，故請益．曰『無倦』者，行此上事無倦則可．」<lb/>
<pb ed='ZHSJ' n='67-2192a' xml:id='KX2a0001_ZHSJ_67-2192a'/><lb/>
　　子路問：「君子尚勇乎？」孔子曰：「義之為上．君子好勇而無義則亂，〔一〕小人好勇而<lb/>
無義則盜．」<lb/>
〔一〕　集解李充曰：「既稱君子，不職為亂階也．若君親失道，國家昏亂，其於赴患致命而不知正顧義者，則亦陷乎為<lb/>
　　　　亂而受不義之責也．」索隱按：充字弘度，晉中書侍郎，亦作論語解．<lb/>
　　子路有聞，未之能行，唯恐有聞．〔一〕<lb/>
〔一〕　集解孔安國曰：「前所聞未及行，故恐復有聞不得並行．」<lb/>
　　孔子曰：「片言可以折獄者，其由也與！」〔一〕「由也好勇過我，無所取材．」〔二〕「若由也，<lb/>
不得其死然．」〔三〕「衣敝縕袍〔四〕與衣狐貉者立而不恥者，其由也與！」「由也升堂矣，未入<lb/>
於室也．」〔五〕<lb/>
〔一〕　集解孔安國曰：「片猶偏也．聽訟必須兩辭以定是非，偏信一言折獄者，唯子路可也．」<lb/>
〔二〕　集解欒肇曰：「適用曰材，好勇過我用，故云『無所取』．」　索隱按：肇字永初，晉尚書郎，作論語義也．<lb/>
〔三〕　集解孔安國曰：「不得以壽終也．」<lb/>
〔四〕　集解孔安國曰：「縕，枲著也．」<lb/>
〔五〕　集解馬融曰：「升我堂矣，未入於室耳．」<lb/>
　　季康子問：「仲由仁乎？」孔子曰：「千乘之國可使治其賦，不知其仁．」<lb/>
　　子路喜從游，遇長沮､桀溺､荷蓧丈人．<lb/>
<pb ed='ZHSJ' n='67-2193a' xml:id='KX2a0001_ZHSJ_67-2193a'/><lb/>
　　子路為季氏宰，季孫問曰：「子路可謂大臣與？」孔子曰：「可謂具臣矣．」〔一〕<lb/>
〔一〕　集解孔安國曰：「言備臣數而已．」<lb/>
　　子路為蒲大夫，〔一〕辭孔子．孔子曰：「蒲多壯士，又難治．然吾語汝：恭以敬，可以執<lb/>
勇；〔二〕寬以正，可以比衆；〔三〕恭正以靜，可以報上．」<lb/>
〔一〕　索隱蒲，衞邑，子路為之宰也．<lb/>
〔二〕　集解言恭謹謙敬，勇猛不能害，故曰「執」也．<lb/>
〔三〕　集解音鼻．言寬大清正，衆必歸近之．<lb/>
　　初，衞靈公有寵姬曰南子．靈公太子蕢聵得過南子，懼誅出奔．及靈公卒而夫人欲立<lb/>
公子郢．郢不肯，曰：「亡人太子之子輒在．」於是衞立輒為君，是為出公．出公立十二年，<lb/>
其父蕢聵居外，不得入．子路為衞大夫孔悝之邑宰．〔一〕蕢聵乃與孔悝作亂，謀入孔悝家，<lb/>
遂與其徒襲攻出公．出公奔魯，而蕢聵入立，是為莊公．方孔悝作亂，〔二〕子路在外，聞之<lb/>
而馳往．遇子羔出衞城門，謂子路曰：「出公去矣，而門已閉，子可還矣，毋空受其禍．」子<lb/>
路曰：「食其食者不避其難．」子羔卒去．有使者入城，城門開，子路隨而入．造蕢聵，蕢聵<lb/>
與孔悝登臺．子路曰：「君焉用孔悝？請得而殺之．」蕢聵弗聽．於是子路欲燔臺，蕢聵<lb/>
懼，乃下石乞､壺黶攻子路，擊斷子路之纓．子路曰：「君子死而冠不免．」遂結纓而死．<lb/>
<pb ed='ZHSJ' n='67-2194a' xml:id='KX2a0001_ZHSJ_67-2194a'/><lb/>
〔一〕　索隱按：服虔云「為孔悝之邑宰」．<lb/>
〔二〕　索隱按：左傳蒯聵入孔悝家，悝母伯姬劫悝於廁，強與之盟而立蒯聵，非悝本心自作亂也．<lb/>
　　孔子聞衞亂，曰：「嗟乎，由死矣！」已而果死．故孔子曰：「自吾得由，惡言不聞於<lb/>
耳．」〔一〕是時子貢為魯使於齊．〔二〕<lb/>
〔一〕　集解王肅曰：「子路為孔子侍衞，故侮慢之人不敢有惡言，是以惡言不聞於孔子耳．」<lb/>
〔二〕　索隱按：左傳子貢為魯使齊在哀十五年，蓋此文誤也．<lb/>
　　宰予字子我．〔一〕利口辯辭．既受業，問：「三年之喪不已久乎？君子三年不為禮，禮必<lb/>
壞；三年不為樂，樂必崩．舊穀既沒，新穀既升，鑽燧改火，期可已矣．」〔二〕子曰：「於汝安<lb/>
乎？」曰：「安．」「汝安則為之．君子居喪，食旨不甘，聞樂不樂，故弗為也．」〔三〕宰我出，子<lb/>
曰：「予之不仁也！子生三年然後免於父母之懷．〔四〕夫三年之喪，天下之通義也．」〔五〕<lb/>
〔一〕　集解鄭玄曰魯人．　索隱家語亦云魯人．<lb/>
〔二〕　集解馬融曰：「周書月令有更火之文．春取榆柳之火，夏取棗杏之火，季夏取桑柘之火，秋取柞楢之火，冬取槐<lb/>
　　　　檀之火．一年之中，鑽火各異木，故曰『改火』．」<lb/>
〔三〕　集解孔安國曰：「旨，美也．責其無仁於親，故言『汝安則為之』．」<lb/>
〔四〕　集解馬融曰：「生未三歲，為父母所懷抱也．」<lb/>
<pb ed='ZHSJ' n='67-2195a' xml:id='KX2a0001_ZHSJ_67-2195a'/><lb/>
〔五〕　集解孔安國曰：「自天子達於庶人．」<lb/>
　　宰予晝寢．子曰：「朽木不可雕也，〔一〕糞土之牆不可圬也．」〔二〕<lb/>
〔一〕　集解包氏曰：「朽，腐也．雕，雕琢刻畫．」<lb/>
〔二〕　集解王肅曰：「圬，墁也．二者喻雖施功猶不成也．」<lb/>
　　宰我問五帝之德，子曰：「予非其人也．」〔一〕<lb/>
〔一〕　集解王肅曰：「言不足以明五帝之德也．」<lb/>
　　宰我為臨菑大夫，〔一〕與田常作亂，以夷其族，孔子恥之．〔二〕<lb/>
〔一〕　索隱按：謂仕齊．齊都臨淄，故云「為臨淄大夫」也．<lb/>
〔二〕　索隱按：左氏傳無宰我與田常作亂之文，然有闞止字子我，而因爭寵，遂為陳恆所殺．恐字與宰予相涉，因誤<lb/>
　　　　云然．<lb/>
　　端沐〔一〕賜，衞人，字子貢．少孔子三十一歲．<lb/>
〔一〕　索隱家語作「木」．<lb/>
　　子貢利口巧辭，孔子常黜其辯．問曰：「汝與回也孰愈？」〔一〕對曰：「賜也何敢望回！<lb/>
回也聞一以知十，賜也聞一以知二．」<lb/>
〔一〕　集解孔安國曰：「愈猶勝也．」<lb/>
<pb ed='ZHSJ' n='67-2196a' xml:id='KX2a0001_ZHSJ_67-2196a'/><lb/>
　　子貢既已受業，問曰：「賜何人也？」孔子曰：「汝器也．」〔一〕曰：「何器也？」曰：「瑚璉<lb/>
也．」〔二〕<lb/>
〔一〕　集解孔安國曰：「言汝器用之人．」<lb/>
〔二〕　集解包氏曰：「瑚璉，黍稷器．夏曰瑚，殷曰璉，周曰簠簋，宗廟之貴器．」<lb/>
　　陳子禽問子貢曰：「仲尼焉學？」子貢曰：「文武之道未墜於地，在人，賢者識其大者，<lb/>
不賢者識其小者，莫不有文武之道．夫子焉不學，〔一〕而亦何常師之有！」〔二〕又問曰：「孔<lb/>
子適是國必聞其政．求之與？抑與之與？」〔三〕子貢曰：「夫子溫良恭儉讓以得之．夫子之<lb/>
求之也，其諸異乎人之求之也．」〔四〕<lb/>
〔一〕　集解孔安國曰：「文武之道未墜落於地，賢與不賢各有所識，夫子無所不從學．」<lb/>
〔二〕　集解孔安國曰：「無所不從學，故無常師．」<lb/>
〔三〕　集解鄭玄曰：「怪孔子所至之邦必與聞國政，求而得之邪？抑人君自願與之為治者？」<lb/>
〔四〕　集解鄭玄曰：「言夫子行此五德而得之，與人求之異，明人君自與之．」<lb/>
　　子貢問曰：「富而無驕，貧而無諂，何如？」孔子曰：「可也；〔一〕不如貧而樂道，富而好<lb/>
禮．」〔二〕<lb/>
〔一〕　集解孔安國曰：「未足多也．」<lb/>
〔二〕　集解鄭玄曰：「樂謂志於道，不以貧為憂苦也．」<lb/>
<pb ed='ZHSJ' n='67-2197a' xml:id='KX2a0001_ZHSJ_67-2197a'/><lb/>
<lb/>
　　田常欲作亂於齊，憚高､國､鮑､晏，故移其兵欲以伐魯．孔子聞之，謂門弟子曰：「夫<lb/>
魯，墳墓所處，父母之國，國危如此，二三子何為莫出？」子路請出，孔子止之．子張､子<lb/>
石〔一〕請行，孔子弗許．子貢請行，孔子許之．<lb/>
〔一〕　索隱公孫龍也．<lb/>
　　遂行，至齊，說田常曰：「君之伐魯過矣．夫魯，難伐之國，其城薄以卑，其地狹以泄，〔一〕<lb/>
其君愚而不仁，大臣偽而無用，其士民又惡甲兵之事，此不可與戰．君不如伐吳．夫吳，城<lb/>
高以厚，地廣以深，甲堅以新，士選以飽，重器精兵盡在其中，又使明大夫守之，此易伐也．」<lb/>
田常忿然作色曰：「子之所難，人之所易；子之所易，人之所難：而以教常，何也？」子貢<lb/>
曰：「臣聞之，憂在內者攻彊，憂在外者攻弱．今君憂在內．吾聞君三封而三不成者，大臣<lb/>
有不聽者也．今君破魯以廣齊，戰勝以驕主，破國以尊臣，〔二〕而君之功不與焉，則交日疏<lb/>
於主．是君上驕主心，下恣羣臣，求以成大事，難矣．夫上驕則恣，臣驕則爭，是君上與主<lb/>
有卻，下與大臣交爭也．如此，則君之立於齊危矣．故曰不如伐吳．伐吳不勝，民人外死，<lb/>
大臣內空，是君上無彊臣之敵，下無民人之過，孤主制齊者唯君也．」田常曰：「善．雖然，<lb/>
吾兵業已加魯矣，去而之吳，大臣疑我，柰何？」子貢曰：「君按兵無伐，臣請往使吳王，令<lb/>
<pb ed='ZHSJ' n='67-2198a' xml:id='KX2a0001_ZHSJ_67-2198a'/><lb/>
之救魯而伐齊，君因以兵迎之．」田常許之，使子貢南見吳王．<lb/>
〔一〕　索隱按：越絕書其「泄」字作「淺」．<lb/>
〔二〕　集解王肅曰：「鮑､晏等帥師，若破國則臣尊矣．」<lb/>
　　說曰：「臣聞之，王者不絕世，霸者無彊敵，千鈞之重加銖兩而移．今以萬乘之齊而私<lb/>
千乘之魯，與吳爭彊，竊為王危之．且夫救魯，顯名也；伐齊，大利也．以撫泗上諸侯，誅<lb/>
暴齊以服彊晉，利莫大焉．名存亡魯，實困彊齊．智者不疑也．」吳王曰：「善．雖然，吾嘗<lb/>
與越戰，棲之會稽．越王苦身養士，有報我心．子待我伐越而聽子．」子貢曰：「越之勁不<lb/>
過魯，吳之彊不過齊，王置齊而伐越，則齊已平魯矣．且王方以存亡繼絕為名，夫伐小越而<lb/>
畏彊齊，非勇也．夫勇者不避難，仁者不窮約，智者不失時，王者不絕世，以立其義．今存<lb/>
越示諸侯以仁，救魯伐齊，威加晉國，諸侯必相率而朝吳，霸業成矣．且王必惡越，〔一〕臣請<lb/>
東見越王，令出兵以從，此實空越，名從諸侯以伐也．」吳王大說，乃使子貢之越．<lb/>
〔一〕　索隱惡猶畏惡也．<lb/>
　　越王除道郊迎，身御至舍而問曰：「此蠻夷之國，大夫何以儼然辱而臨之？」子貢曰：<lb/>
「今者吾說吳王以救魯伐齊，其志欲之而畏越，曰『待我伐越乃可』．如此，破越必矣．且夫<lb/>
無報人之志而令人疑之，拙也；有報人之志，使人知之，殆也；事未發而先聞，危也．三者<lb/>
<pb ed='ZHSJ' n='67-2199a' xml:id='KX2a0001_ZHSJ_67-2199a'/><lb/>
舉事之大患．」句踐頓首再拜曰：「孤嘗不料力，乃與吳戰，困於會稽，痛入於骨髓，日夜焦<lb/>
脣乾舌，徒欲與吳王接踵而死，孤之願也．」遂問子貢．子貢曰：「吳王為人猛暴，羣臣不<lb/>
堪；國家敝以數戰，士卒弗忍；百姓怨上，大臣內變；子胥以諫死，〔一〕太宰嚭用事，順君<lb/>
之過以安其私：是殘國之治也．今王誠發士卒佐之徼〔二〕其志，〔三〕重寶以說其心，卑辭<lb/>
以尊其禮，其伐齊必也．彼戰不勝，王之福矣．戰勝，必以兵臨晉，臣請北見晉君，令共攻<lb/>
之，弱吳必矣．其銳兵盡於齊，重甲困於晉，而王制其敝，此滅吳必矣．」越王大說，許諾．<lb/>
送子貢金百鎰，劍一，良矛二．子貢不受，遂行．<lb/>
〔一〕　索隱王劭按：家語､越絕並無此五字．是時子胥未死．<lb/>
〔二〕　集解結堯反．<lb/>
〔三〕　集解王肅曰：「激射其志．」<lb/>
　　報吳王曰：「臣敬以大王之言告越王，越王大恐，曰：『孤不幸，少失先人，內不自量，抵<lb/>
罪於吳，軍敗身辱，棲于會稽，國為虛莽，〔一〕賴大王之賜，使得奉俎豆而修祭祀，死不敢忘，<lb/>
何謀之敢慮！』」後五日，越使大夫種頓首言於吳王曰：「東海役臣孤句踐使者臣種，敢修<lb/>
下吏問於左右．今竊聞大王將興大義，誅彊救弱，困暴齊而撫周室，請悉起境內士卒三千<lb/>
人，孤請自被堅執銳，以先受矢石．因越賤臣種奉先人藏器，甲二十領，鈇屈盧之矛，〔二〕步<lb/>
<pb ed='ZHSJ' n='67-2200a' xml:id='KX2a0001_ZHSJ_67-2200a'/><lb/>
光之劍，以賀軍吏．」吳王大說，以告子貢曰：「越王欲身從寡人伐齊，可乎？」子貢曰：「不<lb/>
可．夫空人之國，悉人之衆，又從其君，不義．君受其幣，許其師，而辭其君．」吳王許諾，<lb/>
乃謝越王．於是吳王乃遂發九郡兵伐齊．<lb/>
〔一〕　集解虛音墟．莽，莫朗反．　索隱有本作「棘」，恐誤也．<lb/>
〔二〕　索隱鈇音膚，斧也．劉氏云一本無此字．屈盧，矛名．<lb/>
　　子貢因去之晉，謂晉君曰：「臣聞之，慮不先定不可以應卒，〔一〕兵不先辨不可以勝敵．<lb/>
今夫齊與吳將戰，彼戰而不勝，越亂之必矣；與齊戰而勝，必以其兵臨晉．」晉君大恐，曰：<lb/>
「為之柰何？」子貢曰：「修兵休卒以待之．」晉君許諾．<lb/>
〔一〕　索隱按：卒謂急卒也．言計慮不先定，不可以應卒有非常之事．<lb/>
　　子貢去而之魯．吳王果與齊人戰於艾陵，〔一〕大破齊師，獲七將軍之兵而不歸，果以兵<lb/>
臨晉，與晉人相遇黃池〔二〕之上．吳晉爭彊．晉人擊之，大敗吳師．越王聞之，涉江襲吳，<lb/>
去城七里而軍．吳王聞之，去晉而歸，與越戰於五湖．三戰不勝，城門不守，越遂圍王宮，<lb/>
殺夫差而戮其相．〔三〕破吳三年，東向而霸．<lb/>
〔一〕　索隱按：左傳在哀十一年．<lb/>
〔二〕　索隱左傳黃池之會在哀十三年．越入吳，吳與越平也．<lb/>
<pb ed='ZHSJ' n='67-2201a' xml:id='KX2a0001_ZHSJ_67-2201a'/><lb/>
〔三〕　索隱按：左傳越滅吳在哀二十二年，則事並懸隔數年．蓋此文欲終說其事，故其辭相連．<lb/>
　　故子貢一出，存魯，亂齊，破吳，彊晉而霸越．子貢一使，使勢相破，十年之中，五國各<lb/>
有變．〔一〕<lb/>
〔一〕　索隱按：左傳謂魯､齊､晉､吳､越也，故云「子貢出，存魯，亂齊，破吳，彊晉而霸越」．<lb/>
　　子貢好廢舉，與時轉貨貲．〔一〕喜揚人之美，不能匿人之過．常相魯衞，家累千金，卒<lb/>
終于齊．<lb/>
〔一〕　集解廢舉謂停貯也．與時謂逐時也．夫物賤則買而停貯，值貴即逐時轉易，貨賣取資利也．　索隱按：家<lb/>
　　　　語「貨」作「化」．王肅云：「廢舉謂買賤賣貴也，轉化謂隨時轉貨以殖其資也．」劉氏云：「廢謂物貴而賣之，舉謂<lb/>
　　　　物賤而收買之，轉貨謂轉貴收賤也．」<lb/>
　　言偃，吳人，〔一〕字子游．少孔子四十五歲．<lb/>
〔一〕　索隱家語云魯人．按：偃仕魯為武城宰耳．今吳郡有言偃冢，蓋吳郡人為是也．<lb/>
　　子游既已受業，為武城宰．〔一〕孔子過，聞弦歌之聲．孔子莞爾而笑〔二〕曰：「割雞焉用<lb/>
牛刀？」〔三〕子游曰：「昔者偃聞諸夫子曰，君子學道則愛人，小人學道則易使．」〔四〕孔子<lb/>
<pb ed='ZHSJ' n='67-2202a' xml:id='KX2a0001_ZHSJ_67-2202a'/><lb/>
曰：「二三子，〔五〕偃之言是也．前言戲之耳．」〔六〕孔子以為子游習於文學．<lb/>
〔一〕　正義括地志云：「在兗州，即南城也．輿地志云南武城縣，魯武城邑，子游為宰者也，在泰山郡．」<lb/>
〔二〕　集解何晏曰：「莞爾，小笑貌．」<lb/>
〔三〕　集解孔安國曰：「言治小何須用大道．」<lb/>
〔四〕　集解孔安國曰：「道謂禮樂也．樂以和人，人和則易使．」<lb/>
〔五〕　集解孔安國曰：「從行者．」<lb/>
〔六〕　集解孔安國曰：「戲以治小而用大．」<lb/>
　　卜商〔一〕字子夏．少孔子四十四歲．<lb/>
〔一〕　集解家語云衞人．鄭玄曰溫國卜商．　索隱按：家語云衞人，鄭玄云溫國人，不同者，溫國今河內溫縣，元<lb/>
　　　　屬衞故．<lb/>
　　子夏問：「『巧笑倩兮，美目盼兮，素以為絢兮』，何謂也？」〔一〕子曰：「繪事後素．」〔二〕<lb/>
曰：「禮後乎？」〔三〕孔子曰：「商始可與言詩已矣．」〔四〕<lb/>
〔一〕　集解馬融曰：「倩，笑貌．盼，動目貌．絢，文貌．此上二句在衞風碩人之二章，其下一句逸詩．」<lb/>
〔二〕　集解鄭玄曰：「繪，畫文也．凡晝繪先布衆色，然後以素分布其閒以成其文，喻美女雖有倩盼美質，亦須禮以成<lb/>
　　　　也．」<lb/>
<pb ed='ZHSJ' n='67-2203a' xml:id='KX2a0001_ZHSJ_67-2203a'/><lb/>
〔三〕　集解何晏曰：「孔言繢事後素，子夏聞而解知以素喻禮，故曰『禮後乎』．」<lb/>
〔四〕　集解包氏曰：「能發明我意，可與言詩矣．」<lb/>
　　子貢問：「師與商孰賢？」子曰：「師也過，商也不及．」〔一〕「然則師愈與？」曰：「過猶不<lb/>
及．」<lb/>
〔一〕　集解孔安國曰：「言俱不得中．」<lb/>
　　子謂子夏曰：「汝為君子儒，無為小人儒．」〔一〕<lb/>
〔一〕　集解何晏曰：「君子之儒將以明道，小人為儒則矜其名．」<lb/>
　　孔子既沒，子夏居西河〔一〕教授，為魏文侯師．〔二〕其子死，哭之失明．<lb/>
〔一〕　索隱在河東郡之西界，蓋近龍門．劉氏云：「今同州河西縣有子夏石室學堂也．」　正義西河郡，今汾州也．<lb/>
　　　　爾雅云：「兩河閒曰冀州．」禮記云：「自東河至於西河．」河東故號龍門河為西河，漢因為西河郡，汾州也，子夏<lb/>
　　　　所教處．括地志云：「謁泉山一名隱泉山，在汾州隰城縣北四十里．注水經云『其山崖壁五，崖半有一石室，去地<lb/>
　　　　五十丈，頂上平地十許頃．隨國集記云此為子夏石室，退老西河居此』．有卜商神祠，今見在．」<lb/>
〔二〕　索隱按：子夏文學著於四科，序詩，傳易．又孔子以春秋屬商．又傳禮，著在禮志．而此史並不論，空記論語<lb/>
　　　　小事，亦其疏也．　正義文侯都安邑．孔子卒後，子夏教於西河之上，文侯師事之，咨問國政焉．<lb/>
　　顓孫師，陳人，〔一〕字子張．少孔子四十八歲．<lb/>
<pb ed='ZHSJ' n='67-2204a' xml:id='KX2a0001_ZHSJ_67-2204a'/><lb/>
〔一〕　索隱鄭玄目錄陽城人．陽城，縣名，屬陳郡．<lb/>
　　子張問干祿，〔一〕孔子曰：「多聞闕疑，慎言其餘，則寡尤；〔二〕多見闕殆，慎行其餘，則<lb/>
寡悔．〔三〕言寡尤，行寡悔，祿在其中矣．」〔四〕<lb/>
〔一〕　集解鄭玄曰：「干，求也．祿，祿位也．」<lb/>
〔二〕　集解包氏曰：「尤，過也．疑則闕之；其餘不疑，猶慎言之，則少過．」<lb/>
〔三〕　集解包氏曰：「殆，危也．所見危者，闕而不行，則少悔．」<lb/>
〔四〕　集解鄭玄曰：「言行如此，雖不得祿，得祿之道．」<lb/>
　　他日從在陳蔡閒，困，問行．孔子曰：「言忠信，行篤敬，雖蠻貊之國行也；言不忠信，<lb/>
行不篤敬，雖州里行乎哉！〔一〕立則見其參於前也，在輿則見其倚於衡，夫然後行．」〔二〕子<lb/>
張書諸紳．〔三〕<lb/>
〔一〕　集解鄭玄曰：「二千五百家為州，五家為鄰，五鄰為里．行乎哉，言不可行．」<lb/>
〔二〕　集解包氏曰：「衡，軶也．言思念忠信，立則常想見，參然在前；在輿則若倚於車軶．」<lb/>
〔三〕　集解孔安國曰：「紳，大帶也．」<lb/>
　　子張問：「士何如斯可謂之達矣？」孔子曰：「何哉，爾所謂達者？」子張對曰：「在國<lb/>
必聞，在家必聞．」〔一〕孔子曰：「是聞也，非達也．夫達者，質直而好義，察言而觀色，慮以<lb/>
下人，〔二〕在國及家必達．〔三〕夫聞也者，色取仁而行違，居之不疑，〔四〕在國及家必聞．」〔五〕<lb/>
<pb ed='ZHSJ' n='67-2205a' xml:id='KX2a0001_ZHSJ_67-2205a'/><lb/>
〔一〕　集解鄭玄曰：「言士之所在，皆能有名譽．」<lb/>
〔二〕　集解馬融曰：「常有謙退之志，察言語，觀顏色，知其所欲，其念慮常欲下於人．」<lb/>
〔三〕　集解馬融曰：「謙尊而光，卑而不可踰．」<lb/>
〔四〕　集解馬融曰：「此言佞人也．佞人假仁者之色，行之則違；安居其偽而不自疑．」<lb/>
〔五〕　集解馬融曰：「佞人黨多．」<lb/>
　　曾參，南武城人，〔一〕字子輿．少孔子四十六歲．<lb/>
〔一〕　索隱按：武城屬魯．當時魯更有北武城，故言南也．　正義括地志云：「南武城在兗州，子游為宰者．地理<lb/>
　　　　志云定襄有武城，清河有武城，故此云南武城也．」<lb/>
　　孔子以為能通孝道，〔一〕故授之業．作孝經．死於魯．<lb/>
〔一〕　正義韓詩外傳云：「曾子曰：『吾嘗仕為吏，祿不過鍾釜，尚猶欣欣而喜者，非以為多也，樂道養親也．親沒之<lb/>
　　　　後，吾嘗南游於越，得尊官，堂高九仞，榱提三尺，轂百乘，然猶北向而泣者，非為賤也，悲不見吾親也．』」<lb/>
　　澹臺滅明，〔一〕武城人，〔二〕字子羽．少孔子三十九歲．<lb/>
〔一〕　集解包氏曰：「澹臺，姓；滅明，名．」　正義括地志云：「延津在滑州靈昌縣東七里．注水經云：『黃河水至此<lb/>
　　　　為之延津．昔澹臺子羽齎千金之璧渡河，陽侯波起，兩蛟夾舟．子羽曰：「吾可以義求，不可以威劫．」操劍斬<lb/>
<pb ed='ZHSJ' n='67-2206a' xml:id='KX2a0001_ZHSJ_67-2206a'/><lb/>
　　　　　蛟．蛟死，乃投璧於河，三投而輒躍出，乃毀璧而去，亦無怪意．』即此津也．」<lb/>
〔二〕　正義括地志云亦在兗州．<lb/>
　　狀貌甚惡．欲事孔子，孔子以為材薄．既已受業，退而修行，行不由徑，非公事不見卿<lb/>
大夫．〔一〕<lb/>
〔一〕　集解包氏曰：「言其公且方．」<lb/>
　　南游至江，〔一〕從弟子三百人，設取予去就，名施乎諸侯．孔子聞之，曰：「吾以言取人，<lb/>
失之宰予；以貌取人，失之子羽．」〔二〕<lb/>
〔一〕　索隱按：今吳國東南有澹臺湖，即其遺迹所在．<lb/>
〔二〕　索隱按：家語「子羽有君子之容，而行不勝其貌」．而上文云「滅明狀貌甚惡」，則以子羽形陋也．今此孔子云<lb/>
　　　　「以貌取人，失之子羽」，與家語正相反．　正義按：澹子羽墓在兗州鄒城縣．<lb/>
　　宓不齊字子賤．〔一〕少孔子三十歲．〔二〕<lb/>
〔一〕　集解孔安國曰魯人．　正義顏氏家訓云：「兗州永昌郡城，舊單父縣地也．東門有子賤碑，漢世所立，乃云<lb/>
　　　　濟南伏生即子賤之後，是『虙』之與『伏』古來通，字誤為『宓』，較可明矣．虙字從『虍』，音呼；宓從『𨎹』．音緜．下<lb/>
　　　　俱為『必』，世傳寫誤也．」<lb/>
〔二〕　索隱家語云「魯人，字子賤，少孔子四十九歲」．此云「三十」，不同．<lb/>
<pb ed='ZHSJ' n='67-2207a' xml:id='KX2a0001_ZHSJ_67-2207a'/><lb/>
　　孔子謂「子賤君子哉！魯無君子，斯焉取斯？」〔一〕<lb/>
〔一〕　集解包氏曰：「如魯無君子，子賤安得此行而學？」<lb/>
　　子賤為單父宰，〔一〕反命於孔子，曰：「此國有賢不齊者五人，〔二〕教不齊所以治者．」孔<lb/>
子曰：「惜哉不齊所治者小，所治者大則庶幾矣．」<lb/>
〔一〕　正義宋州縣也．說苑云：「宓子賤理單父，彈琴，身不下堂，單父理．巫馬期以星出，以星入，而單父亦理．巫<lb/>
　　　　馬期問其故．宓子賤曰：『我之謂任人，子之謂任力．任力者勞，任人者逸．』」<lb/>
〔二〕　索隱按：家語云「不齊所父事者三人，所兄事者五人，所友者十一人」，不同也．<lb/>
　　原憲〔一〕字子思．<lb/>
〔一〕　集解鄭玄曰魯人．　索隱鄭玄云魯人．家語云：「宋人．少孔子三十六歲．」<lb/>
　　子思問恥．孔子曰：「國有道，穀．〔一〕國無道，穀，恥也．」〔二〕<lb/>
〔一〕　集解孔安國曰：「穀，祿也．邦有道，當食祿．」<lb/>
〔二〕　集解孔安國曰：「君無道而在其朝，食其祿，是恥辱也．」<lb/>
　　子思曰：「克伐怨欲不行焉，可以為仁乎？」〔一〕孔子曰：「可以為難矣，仁則吾弗知<lb/>
也．」〔二〕<lb/>
<pb ed='ZHSJ' n='67-2208a' xml:id='KX2a0001_ZHSJ_67-2208a'/><lb/>
〔一〕　集解馬融曰：「克，好勝人也．伐，自伐其功．怨，忌也．欲，貪欲也．」<lb/>
〔二〕　集解包氏曰：「四者行之難，未足以為仁．」<lb/>
　　孔子卒，原憲遂亡在草澤中．〔一〕子貢相衞，而結駟連騎，排藜藿入窮閻，過謝原憲．憲<lb/>
攝敝衣冠見子貢．子貢恥之，曰：「夫子豈病乎？」原憲曰：「吾聞之，無財者謂之貧，學道<lb/>
而不能行者謂之病．若憲，貧也，非病也．」子貢慙，不懌而去，終身恥其言之過也．<lb/>
〔一〕　索隱家語云：「隱居衞．」<lb/>
　　公冶長，齊人，字子長．〔一〕<lb/>
〔一〕　索隱家語云：「魯人，名萇，字子長．」范甯云：「字子芝．」<lb/>
　　孔子曰：「長可妻也，雖在累紲之中，〔一〕非其罪也．」以其子妻之．〔二〕<lb/>
〔一〕　集解孔安國曰：「累，黑索也．紲，攣也．所以拘罪人．」<lb/>
〔二〕　集解張華曰：「公冶長墓在城陽姑幕城東南五里所，墓極高．」<lb/>
　　南宮括字子容．〔一〕<lb/>
〔一〕　集解孔安國曰：「容，魯人」．　索隱家語作「南宮縚」．按：其人是孟僖子之子仲孫閱也，蓋居南宮因姓焉．<lb/>
<pb ed='ZHSJ' n='67-2209a' xml:id='KX2a0001_ZHSJ_67-2209a'/><lb/>
　　問孔子曰：「羿善射，奡盪舟，〔一〕俱不得其死然；禹稷躬稼而有天下？」孔子弗答．〔二〕<lb/>
容出，孔子曰：「君子哉若人！上德哉若人！」〔三〕「國有道，不廢；〔四〕國無道，免於刑戮．」<lb/>
三復「白珪之玷」，〔五〕以其兄之子妻之．<lb/>
〔一〕　集解孔安國曰：「羿，有窮之君，篡夏后位，其徒寒浞殺之，因其室而生奡．奡多力，能陸地行舟，為夏后少康所<lb/>
　　　　殺．」　正義羿音詣．盪，大浪反．<lb/>
〔二〕　集解馬融曰：「禹盡力於溝洫，稷播百穀，故曰『躬稼』也．禹及其身，稷及後世，皆王．括意欲以禹稷比孔子，<lb/>
　　　　孔子謙，故不答．」<lb/>
〔三〕　集解孔安國曰：「賤不義而貴有德，故曰君子．」<lb/>
〔四〕　集解孔安國曰：「不廢，言見用．」<lb/>
〔五〕　集解孔安國曰：「詩云『白珪之玷，尚可磨也；斯言之玷，不可為也』．南容讀詩至此，三反之，是其心敬慎於<lb/>
　　　　言．」<lb/>
　　公皙哀字季次．〔一〕<lb/>
〔一〕　集解孔子家語云齊人．　索隱家語作「公皙克」．<lb/>
　　孔子曰：「天下無行，多為家臣，仕於都；唯季次未嘗仕．」〔一〕<lb/>
〔一〕　索隱家語云：「未嘗屈節為人臣，故子特賞歎之．」亦見游俠傳也．<lb/>
<pb ed='ZHSJ' n='67-2210a' xml:id='KX2a0001_ZHSJ_67-2210a'/><lb/>
<lb/>
　　曾蒧〔一〕字皙．〔二〕<lb/>
〔一〕　集解音點．　索隱音點，又音其炎反．<lb/>
〔二〕　集解孔安國曰：「皙，曾參父．」　索隱家語云：「曾點字子皙，曾參之父．」<lb/>
　　侍孔子，孔子曰：「言爾志．」蒧曰：「春服既成，冠者五六人，童子六七人，浴乎沂，風乎<lb/>
舞雩，詠而歸．」〔一〕孔子喟爾歎曰：「吾與蒧也！」〔二〕<lb/>
〔一〕　集解徐廣曰：「一作『饋』．」駰案：包氏曰「暮春者，季春三月也．春服既成，衣單袷之時，我欲得冠者五六人，<lb/>
　　　　童子六七人，浴於沂水之上，風涼於舞雩之下，歌詠先王之道，歸於夫子之門」．<lb/>
〔二〕　集解周氏曰：「善蒧之獨知時也．」<lb/>
　　顏無繇〔一〕字路．路者，顏回父，〔二〕父子嘗各異時事孔子．<lb/>
〔一〕　集解音遙．　正義繇音由．<lb/>
〔二〕　索隱家語云「顏由字路，回之父也．孔子始教於闕里而受學焉．少孔子六歲」，故此傳云「父子異時事孔子」，<lb/>
　　　　故易稱「顏氏之子」者，是父子俱學孔門也．<lb/>
　　顏回死，顏路貧，請孔子車以葬．〔一〕孔子曰：「材不材，亦各言其子也．鯉也死，有棺而<lb/>
無椁，吾不徒行以為之椁，以吾從大夫之後，不可以徒行．」〔二〕<lb/>
<pb ed='ZHSJ' n='67-2211a' xml:id='KX2a0001_ZHSJ_67-2211a'/><lb/>
〔一〕　集解孔安國曰：「賣以作椁．」<lb/>
〔二〕　集解孔安國曰：「鯉，孔子子伯魚．孔子時為大夫，言從大夫之後，不可徒行，謙辭也．」<lb/>
　　商瞿，〔一〕魯人，字子木．〔二〕少孔子二十九歲．<lb/>
〔一〕　正義具俱反．<lb/>
〔二〕　索隱家語云：「瞿年三十八無子，母欲更娶室．孔子曰『瞿過四十當有五丈夫子』，果然．瞿謂梁鱣勿娶，『吾<lb/>
　　　　恐子或晚生，非妻之過也』．」<lb/>
　　孔子傳易於瞿，瞿傳楚人馯〔一〕臂子弘，〔二〕弘傳江東人矯〔三〕子庸疵，〔四〕疵傳燕人<lb/>
周子家豎，〔五〕豎傳淳于人光子乘羽，〔六〕羽傳齊人田子莊何，〔七〕何傳東武人〔八〕王子中<lb/>
同，〔九〕同傳菑川人楊何．〔一０〕何元朔中以治易為漢中大夫．<lb/>
〔一〕　集解徐廣曰：「音寒．」<lb/>
〔二〕　索隱馯，徐廣音韓，鄒誕生音汗．按：儒林傳､荀卿子及漢書皆云馯臂字子弓，今此獨作「弘」，蓋誤耳．應劭<lb/>
　　　　云子弓是子夏門人．　正義馯音汗．顏師古云：「馯，姓也．」漢書及荀卿子皆云字子弓，此作「弘」，蓋誤也．應劭<lb/>
　　　　云：「子弓，子夏門人．」<lb/>
〔三〕　集解音橋．<lb/>
〔四〕　集解自移反．　索隱儒林傳及系本皆作「蟜」．疵音自移反．疵字或作「疪」．蟜是姓，疪，名也，字子肩．然<lb/>
<pb ed='ZHSJ' n='67-2212a' xml:id='KX2a0001_ZHSJ_67-2212a'/><lb/>
　　　　蟜姓，魯莊公族也，禮記「蟜固見季武子」．蓋魯人，史儒林傳皆云魯人，獨此云江東人，蓋亦誤耳．儒林傳云馯<lb/>
　　　　臂，江東人；橋疵，楚人也．　正義漢書作「橋庇」，云魯人．顏師古云橋庇字子庸．<lb/>
〔五〕　索隱周豎字子家，有本作「林」．　正義豎音時與反．周豎字子家，漢書作「周醜」也．<lb/>
〔六〕　索隱淳于，縣名，在北海．光羽字子乘．　正義光乘字羽．括地志云：「淳于，國〔名〕，在密州安丘縣東三十<lb/>
　　　　里，古之州國，周武王封淳于國．」<lb/>
〔七〕　索隱田何字子莊．　正義儒林傳云：「田何字子莊．」<lb/>
〔八〕　集解徐廣曰：「屬琅邪．」<lb/>
〔九〕　索隱王同字子中．　正義括地志云：「東武縣今密州諸城縣是也．」漢〔書〕作「王同字子仲」．<lb/>
〔一０〕索隱自商瞿傳易至楊何，凡八代相傳．儒林傳何字叔元．　正義漢書云字叔元．按：商瞿至楊何凡八代．<lb/>
　　高柴字子羔．〔一〕少孔子三十歲．<lb/>
〔一〕　集解鄭玄曰衞人．　索隱鄭玄云衞人．家語「齊人，高氏之別族．長不盈六尺，狀貌甚惡」．此傳作「五尺」．<lb/>
　　　　誤也．　正義家語云齊人．<lb/>
　　子羔長不盈五尺，受業孔子，孔子以為愚．<lb/>
　　子路使子羔為費郈宰，〔一〕孔子曰：「賊夫人之子！」〔二〕子路曰：「有民人焉，有社稷<lb/>
焉，何必讀書然後為學！」〔三〕孔子曰：「是故惡夫佞者．」〔四〕<lb/>
<pb ed='ZHSJ' n='67-2213a' xml:id='KX2a0001_ZHSJ_67-2213a'/><lb/>
〔一〕　正義括地志云：「鄆州宿縣二十三里郈亭．」<lb/>
〔二〕　集解包氏曰：「子羔學未孰習而使為政，所以賊害人．」<lb/>
〔三〕　集解孔安國曰：「言治人事神，於是而習，亦學也．」<lb/>
〔四〕　集解孔安國曰：「疾其以給應，遂己非而不知窮也．」<lb/>
　　漆彫開字子開．〔一〕<lb/>
〔一〕　集解鄭玄曰魯人也．　索隱鄭玄云魯人．家語云：「蔡人，字子若，少孔子十一歲．」又曰：「習尚書，不樂仕．<lb/>
　　　　孔子曰：『可以仕矣．』對曰：『吾斯之未能信．』」王肅云：「未得用斯書之意，故曰『未能信』也．」　正義家語<lb/>
　　　　云：「蔡人，字子若，少孔子十一歲．習尚書，不樂仕．」<lb/>
　　孔子使開仕，對曰：「吾斯之未能信．」〔一〕孔子說．〔二〕<lb/>
〔一〕　集解孔安國曰：「仕進之道．未能信者，未能究習．」<lb/>
〔二〕　集解鄭玄曰：「善其志道深．」<lb/>
　　公伯繚字子周．〔一〕<lb/>
〔一〕　集解馬融曰魯人．　索隱馬融云魯人．家語無公伯繚而有申繚子周．而譙周云「疑公伯繚是讒愬之人，孔<lb/>
　　　　子不責，而云『其如命何』，非弟子之流也」．今亦列比在七十二賢之數，蓋太史公誤．且「繚」亦作「遼」也．<lb/>
<pb ed='ZHSJ' n='67-2214a' xml:id='KX2a0001_ZHSJ_67-2214a'/><lb/>
　　　　正義家語有申繚子周．古史考云：「疑公伯僚是讒愬之人，孔子不責，而云命，非弟子之流也．」<lb/>
　　周愬子路於季孫，子服景伯以告孔子，曰：「夫子固有惑志，〔一〕繚也，吾力猶能肆諸市<lb/>
朝．」〔二〕孔子曰：「道之將行，命也；道之將廢，命也．公伯繚其如命何！」<lb/>
〔一〕　集解孔安國曰：「季孫信譖，恚子路也．」<lb/>
〔二〕　集解鄭玄曰：「吾勢猶能辨子路之無罪於季孫，使人誅僚而肆之也．有罪既刑，陳其尸曰肆．」<lb/>
　　司馬耕字子牛．〔一〕<lb/>
〔一〕　集解孔安國曰宋人．　索隱家語云「宋人，字子牛」，孔安國亦云「宋人，弟安子曰司馬犂」也．牛是桓魋之<lb/>
　　　　弟，以魋為宋司馬，故牛遂以司馬為氏也．<lb/>
　　牛多言而躁．問仁於孔子，孔子曰：「仁者其言也訒．」〔一〕曰：「其言也訒，斯可謂之仁<lb/>
乎？」子曰：「為之難，言之得無訒乎！」〔二〕<lb/>
〔一〕　集解孔安國曰：「訒，難也．」<lb/>
〔二〕　集解孔安國曰：「行仁難，言仁亦不得不訒也．」<lb/>
　　問君子，子曰：「君子不憂不懼．」〔一〕曰：「不憂不懼，斯可謂之君子乎？」子曰：「內省不<lb/>
<pb ed='ZHSJ' n='67-2215a' xml:id='KX2a0001_ZHSJ_67-2215a'/><lb/>
疚，夫何憂何懼！」〔二〕<lb/>
〔一〕　集解孔安國曰：「牛兄桓魋將為亂，牛自宋來學，常憂懼，故孔子解之也．」<lb/>
〔二〕　集解包氏曰：「疚，病．自省無罪惡，無可憂懼．」<lb/>
　　樊須字子遲．〔一〕少孔子三十六歲．<lb/>
〔一〕　集解鄭玄曰齊人．　索隱家語云魯人也．　正義家語云魯人．<lb/>
　　樊遲請學稼，孔子曰：「吾不如老農．」請學圃，曰：「吾不如老圃．」〔一〕樊遲出，孔子曰：<lb/>
「小人哉樊須也！上好禮，則民莫敢不敬；上好義，則民莫敢不服；上好信，則民莫敢不用<lb/>
情．〔二〕夫如是，則四方之民襁負其子而至矣，焉用稼！」〔三〕<lb/>
〔一〕　集解馬融曰：「樹五穀曰稼，樹菜蔬曰圃．」<lb/>
〔二〕　集解孔安國曰：「情，實也．言民化上各以實應．」<lb/>
〔三〕　集解包氏曰：「禮義與信足以成德，何用學稼以教民乎！負子之器曰襁．」<lb/>
　　樊遲問仁，子曰：「愛人．」問智，曰：「知人．」<lb/>
　　有若〔一〕少孔子四十三歲．〔二〕有若曰：「禮之用，和為貴，先王之道斯為美．小大由<lb/>
<pb ed='ZHSJ' n='67-2216a' xml:id='KX2a0001_ZHSJ_67-2216a'/><lb/>
之，有所不行；知和而和，不以禮節之，亦不可行也．」〔三〕「信近於義，言可復也；〔四〕恭近<lb/>
於禮，遠恥辱也；〔五〕因不失其親，亦可宗也．」〔六〕<lb/>
〔一〕　集解鄭玄曰魯人．<lb/>
〔二〕　索隱家語云：「魯人，字子有，少孔子三十三歲．」今此傳云「四十二歲」，不知傳誤，又所見不同也？　　正義<lb/>
　　　　家語云「魯人，字有，少孔子三十三歲」，不同．<lb/>
〔三〕　集解馬融曰：「人知禮貴和，而每事從和，不以禮為節，亦不可以行也．」<lb/>
〔四〕　集解何晏曰：「復猶覆也．義不必信，信非義也．以其言可覆，故曰近義．」<lb/>
〔五〕　集解何晏曰：「恭不合禮，非禮也．以其能遠恥辱，故曰近禮．」<lb/>
〔六〕　集解孔安國曰：「因，親也．言所親不失其親，亦可宗敬．」<lb/>
　　孔子既沒，弟子思慕，有若狀似孔子，弟子相與共立為師，師之如夫子時也．他日，弟<lb/>
子進問曰：「昔夫子當行，使弟子持雨具，已而果雨．弟子問曰：『夫子何以知之？』夫子<lb/>
曰：『詩不云乎？「月離于畢，俾滂沱矣．」〔一〕昨暮月不宿畢乎？』他日，月宿畢，竟不雨．<lb/>
商瞿年長無子，其母為取室．〔二〕孔子使之齊，瞿母請之．孔子曰：『無憂，瞿年四十後當有<lb/>
五丈夫子．』已而果然．問夫子何以知此？」有若默然無以應．弟子起曰：「有子避<lb/>
之，此非子之座也！」<lb/>
〔一〕　集解毛傳曰：「畢，噣也．月離陰星則雨．」<lb/>
<pb ed='ZHSJ' n='67-2217a' xml:id='KX2a0001_ZHSJ_67-2217a'/><lb/>
〔二〕　正義家語云：「瞿年三十八無子，母欲更娶室．孔子曰：『瞿年過四十當有五丈夫子．』果然．」中備云：「魯人<lb/>
　　　　商瞿使向齊國，瞿年四十，今後使行遠路，畏慮，恐絕無子．夫子正月與瞿母筮，告曰：『後有五丈夫子．』子貢<lb/>
　　　　曰：『何以知？』子曰：『卦遇大畜，艮之二世．九二甲寅木為世，六五景子水為應．世生外象生象來爻生互內<lb/>
　　　　象，艮別子，應有五子，一子短命．』顏回云：『何以知之？』『內象是本子，一艮變為二醜三陽爻五，於是五子，一<lb/>
　　　　子短命．』『何以知短命？』『他以故也．』」<lb/>
〔三〕　集解五男也．　索隱謂五男也．<lb/>
　　公西赤字子華．〔一〕少孔子四十二歲．<lb/>
〔一〕　集解鄭玄曰魯人．<lb/>
　　子華使於齊，有為其母請粟．孔子曰：「與之釜．」〔一〕請益，曰：「與之庾．」〔二〕子與<lb/>
之粟五秉．〔三〕孔子曰：「赤之適齊也，乘肥馬，衣輕裘．吾聞君子周急不繼富．」〔四〕<lb/>
〔一〕　集解馬融曰：「六斗四升曰釜．」<lb/>
〔二〕　集解包氏曰：「十六斗曰庾．」<lb/>
〔三〕　集解馬融曰：「十六斛曰秉，五秉合八十斛．」<lb/>
〔四〕　集解鄭玄曰：「非有與之太多．」<lb/>
<pb ed='ZHSJ' n='67-2218a' xml:id='KX2a0001_ZHSJ_67-2218a'/><lb/>
　　巫馬施字子旗．〔一〕少孔子三十歲．<lb/>
〔一〕　集解鄭玄曰魯人．　索隱鄭玄云魯人．家語云：「陳人，字子期．」　正義音其．<lb/>
　　陳司敗〔一〕問孔子曰：「魯昭公知禮乎？」孔子曰：「知禮．」退而揖巫馬旗曰：「吾聞<lb/>
君子不黨，君子亦黨乎？魯君娶吳女為夫人，命之為孟子．孟子姓姬，諱稱同姓，故謂之<lb/>
孟子．魯君而知禮，孰不知禮！」〔二〕施以告孔子，孔子曰：「丘也幸，苟有過，人必知之．臣<lb/>
不可言君親之惡，為諱者，禮也．」〔三〕<lb/>
〔一〕　集解孔安國曰：「司敗，官名．陳大夫也．」<lb/>
〔二〕　集解孔安國曰：「相助匿非曰黨．禮同姓不婚，而君娶之．當稱『吳姬』，諱曰『孟子』．」<lb/>
〔三〕　集解孔安國曰：「以司敗之言告也．諱國惡，禮也．聖人之道弘，故受之為過也．」<lb/>
　　梁鱣〔一〕字叔魚．〔二〕少孔子二十九歲．<lb/>
〔一〕　集解一作「鯉」．<lb/>
〔二〕　集解孔子家語曰齊人．　索隱家語云齊人，字叔魚也．<lb/>
　　顏幸字子柳．〔一〕少孔子四十六歲．〔二〕<lb/>
<pb ed='ZHSJ' n='67-2219a' xml:id='KX2a0001_ZHSJ_67-2219a'/><lb/>
〔一〕　集解鄭玄曰魯人．　索隱家語云：「顏幸，字柳．」按：禮記有顏柳，或此人．<lb/>
〔二〕　索隱家語云「少三十六歲」，與鄭玄同．<lb/>
　　孺字子魯，〔一〕少孔子五十歲．<lb/>
〔一〕　集解一作「曾」．　索隱家語字子魯，魯人．作「儒」．<lb/>
　　曹卹字子循．少孔子五十歲．〔一〕<lb/>
〔一〕　索隱曹卹少孔子五十歲．家語同．<lb/>
　　伯虔字子析，〔一〕少孔子五十歲．<lb/>
〔一〕　索隱伯虔字子折．家語作「伯處字子」，皆轉寫字誤，未知適從．　正義家語云「子哲」．<lb/>
　　公孫龍字子石．〔一〕少孔子五十三歲．<lb/>
〔一〕　集解鄭玄曰楚人．　索隱家語或作「寵」，又云「礱」，七十子圖非「礱」也．按：字子石，則「礱」或非謬．鄭<lb/>
　　　　玄云楚人，家語衞人．然莊子所云「堅白之談」，則其人也．　正義家語云衛人，孟子云趙人，莊子云「堅白<lb/>
<pb ed='ZHSJ' n='67-2220a' xml:id='KX2a0001_ZHSJ_67-2220a'/><lb/>
　　之談」也．<lb/>
　　自子石已右三十五人，顯有年名及受業見于書傳．其四十有二人，無年及不見書傳<lb/>
者紀于左：〔一〕<lb/>
〔一〕　索隱按：家語此例唯有三十七人．其公良孺､秦商､顏亥､叔仲會四人，家語有事迹，史記闕．然自公伯遼､<lb/>
　　　　秦､鄡單三人，家語不載，而別有琴牢､陳亢､縣亶當此三人數，皆互有也．如文翁圖所記，又有林放､蘧伯玉､<lb/>
　　　　申棖､申堂，俱是後人所以見增益，於今殆不可考．<lb/>
　　季字子產．〔一〕<lb/>
〔一〕　集解鄭玄曰魯人．　索隱家語季字產．　正義家語云季字子產．<lb/>
　　公祖句茲字子之．〔一〕<lb/>
〔一〕　索隱句音鉤．　正義句音鉤．<lb/>
　　秦祖字子南．〔一〕<lb/>
〔一〕　集解鄭玄曰秦人．　索隱家語字子南．<lb/>
　　漆雕哆〔一〕字子斂．〔二〕<lb/>
〔一〕　集解音赤者反．　索隱赤者反．家語字子斂．<lb/>
〔二〕　集解鄭玄曰魯人．<lb/>
<pb ed='ZHSJ' n='67-2221a' xml:id='KX2a0001_ZHSJ_67-2221a'/><lb/>
　　顏高字子驕．〔一〕<lb/>
〔一〕　索隱家語名產．孔子在衞，南子招夫子為次過市，時產為御也．　正義孔子在衞，南子招夫子為次乘過市，<lb/>
　　　　顏高為御．<lb/>
　　漆雕徒父．〔一〕<lb/>
〔一〕　索隱家語字固也．<lb/>
　　壤駟赤字子徒．〔一〕<lb/>
〔一〕　集解鄭玄曰秦人．　索隱家語字子徒者．<lb/>
　　商澤．〔一〕<lb/>
〔一〕　集解家語曰字子季．　索隱家語字季．<lb/>
　　石作蜀字子明．〔一〕<lb/>
〔一〕　索隱家語同．<lb/>
　　任不齊字選．〔一〕<lb/>
〔一〕　集解鄭玄曰楚人．　索隱家語字子選也．<lb/>
　　公良孺字子正．〔一〕<lb/>
〔一〕　集解鄭玄曰：「陳人，賢而有勇．」　索隱家語作「良儒」．陳人，字子正，賢而有勇．孔子周遊，常以家車<lb/>
　　　　五乘從孔子遊．家語在三十五人之中．亦見系家，在三十二人不見，蓋傳之數亦誤也．鄒誕本作「公襄儒」．<lb/>
<pb ed='ZHSJ' n='67-2222a' xml:id='KX2a0001_ZHSJ_67-2222a'/><lb/>
　　　　正義孔子周游，常以家車五乘從孔子．孔子世家亦云語在三十五人中，今在四十二人數，恐太史公誤也．<lb/>
　　后處字子里．〔一〕<lb/>
〔一〕　集解鄭玄曰齊人．　索隱家語同也．<lb/>
　　秦字開．〔一〕<lb/>
〔一〕　正義家語無此人．王肅家語此等惟三十七人，其公良孺、秦商、顏亥、仲叔會四人，家語有事迹，而史記闕．<lb/>
　　　　公伯寮、秦、鄡單，家語不載，而別有琴牢、陳亢、縣亶三人．<lb/>
　　公夏首字乘．〔一〕<lb/>
〔一〕　集解鄭玄曰魯人．　索隱家語同也．<lb/>
　　奚容箴字子皙．〔一〕<lb/>
〔一〕　索隱家語同也．　正義衞人．<lb/>
　　公肩定字子中．〔一〕<lb/>
〔一〕　集解鄭玄曰魯人．或曰晉人．　索隱家語同也．<lb/>
　　顏祖字襄．〔一〕<lb/>
〔一〕　索隱家語無此人也．　正義魯人．<lb/>
　　鄡〔一〕單〔二〕字子家．〔三〕<lb/>
〔一〕　集解苦堯反．<lb/>
<pb ed='ZHSJ' n='67-2223a' xml:id='KX2a0001_ZHSJ_67-2223a'/><lb/>
〔二〕　集解音善．<lb/>
〔三〕　集解徐廣曰：「一云『鄔單』．鉅鹿有鄡縣，太原有鄔縣．」　索隱鄡音苦堯反，單音善，則單名．徐廣云「一作<lb/>
　　　　『鄔單』，鉅鹿有鄡縣，太原有鄔縣」．家語無此人也．<lb/>
　　句井疆．〔一〕<lb/>
〔一〕　集解鄭玄曰衞人．　正義句作「鉤」．<lb/>
　　罕父黑字子索．〔一〕<lb/>
〔一〕　集解家語曰：「罕父黑字索．」　索隱家語作「罕父黑字索」．<lb/>
　　秦商字子丕．〔一〕<lb/>
〔一〕　集解鄭玄曰楚人．　索隱家語：「魯人，字丕慈．少孔子四歲．其父堇，與孔子父紇俱以力聞也．」<lb/>
　　　　正義家語云：「魯人，字丕茲．」<lb/>
　　申黨字周．〔一〕<lb/>
〔一〕　索隱家語有申繚，字周．論語有申棖．鄭玄云「申棖，魯人，弟子也」．蓋申堂是棖不疑，以棖堂聲相近．上<lb/>
　　　　又有公伯繚，亦字周．家語則無伯繚，是史記述伯繚一人者也．　正義魯人．<lb/>
　　顏之僕字叔．〔一〕<lb/>
〔一〕　集解鄭玄曰魯人．　索隱家語並同．<lb/>
　　榮旂字子祈．〔一〕<lb/>
<pb ed='ZHSJ' n='67-2224a' xml:id='KX2a0001_ZHSJ_67-2224a'/><lb/>
〔一〕　索隱家語榮祈字子顏也．<lb/>
　　縣成字子祺．〔一〕<lb/>
〔一〕　集解鄭玄曰魯人．　索隱家語作「子謀」也．　正義縣音玄．<lb/>
　　左人郢字行．〔一〕<lb/>
〔一〕　集解鄭玄曰魯人．　索隱家語同也．<lb/>
　　燕伋字思．〔一〕<lb/>
〔一〕　索隱家語同也．<lb/>
　　鄭國字子徒．〔一〕<lb/>
〔一〕　索隱家語薛邦字徒，史記作「國」而家語稱「邦」者，蓋避漢祖諱而改．「鄭」與「薛」，字誤也．　正義家語<lb/>
　　　　云薛邦字徒，史記作「國」者，避高祖諱．「薛」字與「鄭」字誤耳．<lb/>
　　秦非字子之．〔一〕<lb/>
〔一〕　集解鄭玄曰魯人．<lb/>
　　施之常字子恆．<lb/>
　　顏噲字子聲．〔一〕<lb/>
〔一〕　集解鄭玄曰魯人．<lb/>
　　步叔乘字子車．〔一〕<lb/>
<pb ed='ZHSJ' n='67-2225a' xml:id='KX2a0001_ZHSJ_67-2225a'/><lb/>
〔一〕　集解鄭玄曰齊人．<lb/>
　　原亢籍．〔一〕<lb/>
〔一〕　集解家語曰：「名亢，字籍．」　索隱家語名亢字籍．　正義亢，作「宂」，仁勇反．<lb/>
　　樂欬字子聲．〔一〕<lb/>
〔一〕　索隱家語同也．　正義魯人．<lb/>
　　廉絜字庸．〔一〕<lb/>
〔一〕　集解鄭玄曰衞人．　索隱家語同也．<lb/>
　　叔仲會字子期．〔一〕<lb/>
〔一〕　集解鄭玄曰晉人．　索隱鄭玄云晉人．家語「魯人．少孔子五十四歲．與孔璇年相比，二孺子俱執筆迭侍<lb/>
　　　　於夫子，孟武伯見而放之」是也．<lb/>
　　顏何字．〔一〕<lb/>
〔一〕　集解鄭玄曰魯人．　索隱家語字稱．<lb/>
　　狄黑字皙．〔一〕<lb/>
〔一〕　索隱家語同．<lb/>
　　邦巽字子斂．〔一〕<lb/>
〔一〕　集解鄭玄曰魯人．　索隱家語「巽」作「選」，字子斂．文翁圖作「國選」，蓋亦避漢諱改之．劉氏作「邽巽」，<lb/>
<pb ed='ZHSJ' n='67-2226a' xml:id='KX2a0001_ZHSJ_67-2226a'/><lb/>
　　　　音圭，所見各異．<lb/>
　　孔忠．〔一〕<lb/>
〔一〕　集解家語曰：「忠字子蔑，孔子兄之子．」　索隱家語云「忠字子蔑，孔子兄之子」也．<lb/>
　　公西輿如字子上．〔一〕<lb/>
〔一〕　索隱家語同．<lb/>
　　公西葴字子上．〔一〕<lb/>
〔一〕　集解鄭玄曰魯人．　索隱公西箴字子上，家語子上作「子尚」也．<lb/>
　　太史公曰：學者多稱七十子之徒，譽者或過其實，毀者或損其真，鈞之未覩厥容貌，<lb/>
則論言弟子籍，出孔氏古文近是．余以弟子名姓文字悉取論語弟子問并次為篇，疑者闕<lb/>
焉．<lb/>
【索隱述贊】教興闕里，道在郰鄉．異能就列，秀士升堂．依仁遊藝，合志同方．將師宮尹，俎豆琳瑯．<lb/>
惜哉不霸，空臣素王！<lb/>
</p></div>
