<div xmlns='http://www.tei-c.org/ns/1.0'><p xml:id='KX2a0001_hist_030'><pb ed='ZHSJ' n='30-1417a' xml:id='KX2a0001_ZHSJ_30-1417a'/><lb/>
史記卷三十<lb/>
　　平準書第八<lb/>
　　　　集解漢書百官表曰大司農屬官有平準令．　索隱大司農屬官有平準令丞者，以均天下郡國轉販，貴則賣<lb/>
　　　　之，賤則買之，貴賤相權輸，歸于京都，故命曰「平準」．<lb/>
　　漢興，接秦之獘，丈夫從軍旅，老弱轉糧饟，作業劇而財匱，自天子不能具鈞駟，〔一〕而<lb/>
將相或乘牛車，齊民無藏蓋．〔二〕於是為秦錢重難用，〔三〕更令民鑄錢，〔四〕一黃金一斤，〔五〕<lb/>
約法省禁．而不軌逐利之民，蓄積餘業以稽市物，物踊騰糶，〔六〕米至石萬錢，馬一匹則百<lb/>
金．〔七〕<lb/>
〔一〕　索隱天子駕駟馬，其色宜齊同．今言國家貧，天子不能具鈞色之駟馬．漢書作「醇駟」，醇與純同，純一色<lb/>
　　　　也．或作「騂」，非也．<lb/>
〔二〕　集解如淳曰：「齊等無有貴賤，故謂之齊民．若今言『平民』矣．」晉灼曰：「中國被教之民也．」蘇林曰：「無物<lb/>
　　　　可蓋藏也．」<lb/>
<pb ed='ZHSJ' n='30-1418a' xml:id='KX2a0001_ZHSJ_30-1418a'/><lb/>
〔三〕　索隱顧氏按：古今注云「秦錢半兩，徑一寸二分，重十二銖」．<lb/>
〔四〕　集解漢書食貨志曰：「鑄榆莢錢．」　索隱食貨志云「鑄莢錢」．按：古今注云榆莢錢重三銖，錢譜云文為「漢<lb/>
　　　　興」也．<lb/>
〔五〕　索隱按：如淳云「時以錢為貨，黃金一斤直萬錢」，非也．又臣瓚下注云「秦以一溢為一金，漢以一斤為一金」，<lb/>
　　　　是其義也．<lb/>
〔六〕　集解李奇曰：「稽，貯滯也．」如淳曰：「稽，考也．考校市物價，貴賤有時．」晉灼曰：「踊，甚也．言計市物賤而<lb/>
　　　　豫益之也．物貴而出賣，故使物甚騰也．漢書『糶』字作『躍』．」　索隱李奇云「稽，貯滯」．韋昭云「稽，留待<lb/>
　　　　也」．稽字當如李韋二釋．晉灼及馬融訓稽為計及考，於義為疏．如淳云「踊騰猶低昂也．低昂者，乍賤乍貴<lb/>
　　　　也」．今按：漢書「糶」字作「躍」者，謂物踊貴而價起，有如物之騰躍而起也．然糶者出賣之名，故食貨志云「大<lb/>
　　　　熟則上糶三而舍一」是也．<lb/>
〔七〕　集解瓚曰：「秦以一溢為一金，漢以一斤為一金．」<lb/>
　　天下已平，高祖乃令賈人不得衣絲乘車，重租稅以困辱之．孝惠､高后時，為天下初<lb/>
定，復弛商賈之律，然市井之子孫亦不得仕宦為吏．量吏祿，度官用，以賦於民．而山川園<lb/>
池市井〔一〕租稅之入，自天子以至于封君湯沐邑，皆各為私奉養焉，不領於天下之經費．〔二〕<lb/>
漕轉山東粟，以給中都官，〔三〕歲不過數十萬石．<lb/>
〔一〕　正義古人未有市，（及井）若朝聚井汲水，便將貨物於井邊貨賣，故言市井也．<lb/>
<pb ed='ZHSJ' n='30-1419a' xml:id='KX2a0001_ZHSJ_30-1419a'/><lb/>
〔二〕　索隱按：經訓常．言封君已下皆以湯沐邑為私奉養，故不領入天子之常稅，為一年之費也．<lb/>
〔三〕　索隱按：中都猶都內也，皆天子之倉府．以給中都官者，即今太倉以畜官儲是也．<lb/>
　　至孝文時，莢錢益多，輕，〔一〕乃更鑄四銖錢，其文為「半兩」，令民縱得自鑄錢．故吳<lb/>
諸侯也，以即山鑄錢，〔二〕富埒天子，〔三〕其後卒以叛逆．鄧通，大夫也，以鑄錢財過王者．<lb/>
故吳､鄧氏錢布天下，而鑄錢之禁生焉．<lb/>
〔一〕　集解如淳曰：「如榆莢也．」<lb/>
〔二〕　索隱按：即訓就．就山鑄錢，故下文云「銅山」是也．一解，即山，山名也．<lb/>
〔三〕　集解徐廣曰：「埒者，際畔．言鄰接相次也．」駰按：孟康曰「富與天子等而微減也．或曰埒，等也」．<lb/>
　　匈奴數侵盜北邊，屯戍者多，邊粟不足給食當食者．於是募民能輸及轉粟於邊者拜<lb/>
爵，爵得至大庶長．〔一〕<lb/>
〔一〕　索隱按：漢書食貨志云文帝用晁錯言，「令人入粟邊六百石，爵上造；稍增至四千石，為五大夫；萬二千石，<lb/>
　　　　為大庶長；各以多少為差」．<lb/>
　　孝景時，上郡以西旱，亦復脩賣爵令，而賤其價以招民；及徒復作，得輸粟縣官以除<lb/>
罪．益造苑馬以廣用，〔一〕而宮室列觀輿馬益增脩矣．<lb/>
〔一〕　索隱謂增益苑囿，造廄而養馬以廣用，則馬是軍國之用也．<lb/>
<pb ed='ZHSJ' n='30-1420a' xml:id='KX2a0001_ZHSJ_30-1420a'/><lb/>
<lb/>
　　至今上即位數歲，漢興七十餘年之閒，國家無事，非遇水旱之災，民則人給家足，都鄙<lb/>
廩庾皆滿，而府庫餘貨財．京師之錢累巨萬，〔一〕貫朽而不可校．〔二〕太倉之粟陳陳相因，<lb/>
充溢露積於外，至腐敗不可食．衆庶街巷有馬，阡陌之閒成羣，而乘字牝者儐而不得聚<lb/>
會．〔三〕守閭閻者食粱肉，為吏者長子孫，〔四〕居官者以為姓號．〔五〕故人人自愛而重犯法，<lb/>
先行義而後絀恥辱焉．當此之時，網疏而民富，役財驕溢，或至兼并豪黨之徒，以武斷於鄉<lb/>
曲．〔六〕宗室有土公卿大夫以下，爭于奢侈，室廬輿服僭于上，無限度．物盛而衰，固其變<lb/>
也．<lb/>
〔一〕　集解韋昭曰：「巨萬，今萬萬．」<lb/>
〔二〕　集解如淳曰：「校，數也．」<lb/>
〔三〕　集解漢書音義曰：「皆乘父馬，有牝馬閒其閒則相踶齧，故斥不得出會同．」<lb/>
〔四〕　集解如淳曰：「時無事，吏不數轉，至于子孫長大而不轉職任．」<lb/>
〔五〕　集解如淳曰：「倉氏､庾氏是也．」　索隱注「倉氏庾氏」，按出食貨志．<lb/>
〔六〕　索隱謂鄉曲豪富無官位，而以威勢主斷曲直，故曰武斷也．<lb/>
　　自是之後，嚴助､朱買臣等招來東甌，〔一〕事兩越，〔二〕江淮之閒蕭然煩費矣．唐蒙､司<lb/>
<pb ed='ZHSJ' n='30-1421a' xml:id='KX2a0001_ZHSJ_30-1421a'/><lb/>
馬相如開路西南夷，鑿山通道千餘里，以廣巴蜀，巴蜀之民罷焉．彭吳〔三〕賈滅朝鮮，〔四〕置<lb/>
滄海之郡，則燕齊之閒靡然發動．及王恢設謀馬邑，匈奴絕和親，侵擾北邊，兵連而不解，<lb/>
天下苦其勞，而干戈日滋．行者齎，居者送，中外騷擾而相奉，百姓抏獘〔五〕以巧法，財賂衰<lb/>
秏而不贍．入物者補官，出貨者除罪，選舉陵遲，廉恥相冒，武力進用，法嚴令具．興利之<lb/>
臣自此始也．〔六〕<lb/>
〔一〕　正義烏侯反．今台州永寧是也．<lb/>
〔二〕　正義南越及閩越．南越，今廣州南海也．閩越，今建州建安也．<lb/>
〔三〕　索隱人姓名．<lb/>
〔四〕　索隱彭吳始開其道而滅之也．<lb/>
〔五〕　索隱按：三蒼音五官反．鄒氏又五亂反．按：抏者，秏也，消秏之名．言百姓貧獘，故行巧抵之法也．<lb/>
〔六〕　集解韋昭曰：「桑弘羊､孔僅之屬．」<lb/>
　　其後漢將歲以數萬騎出擊胡，及車騎將軍衞青取匈奴河南地，〔一〕築朔方．〔二〕當是時，<lb/>
漢通西南夷道，作者數萬人，千里負擔饋糧，率十餘鍾致一石，〔三〕散幣於邛僰〔四〕以集之．<lb/>
數歲道不通，蠻夷因以數攻，吏發兵誅之．〔五〕悉巴蜀租賦不足以更之，〔六〕乃募豪民田南<lb/>
夷，入粟縣官，而內受錢於都內．〔七〕東至滄海之郡，人徒之費擬於南夷．又興十萬餘人築<lb/>
<pb ed='ZHSJ' n='30-1422a' xml:id='KX2a0001_ZHSJ_30-1422a'/><lb/>
衞朔方，轉漕〔八〕甚遼遠，自山東咸被其勞，費數十百巨萬，府庫益虛．乃募民能入奴婢得<lb/>
以終身復，為郎增秩，及入羊為郎，始於此．<lb/>
〔一〕　正義謂靈､夏三州地，取在元朔二年．<lb/>
〔二〕　正義今夏州也．括地志云：「夏州，秦上郡，漢分置朔方郡，魏不改，隋置夏州也．」<lb/>
〔三〕　集解漢書音義曰：「鍾六石四斗．」<lb/>
〔四〕　索隱應劭云：「臨邛屬蜀，僰屬犍為．」<lb/>
〔五〕　索隱吏發興誅之．謂發軍興以誅之也．<lb/>
〔六〕　集解韋昭曰：「更，續也．或曰更，償也．」<lb/>
〔七〕　集解服虔曰：「入穀於外縣，受錢於內府也．」<lb/>
〔八〕　索隱按：說文云「漕，水轉穀也」．一云車運曰轉，水運曰漕也．<lb/>
　　其後四年，〔一〕而漢遣大將將六將軍，軍十餘萬，擊右賢王，獲首虜萬五千級．明年，大<lb/>
將軍將六將軍仍再出擊胡，得首虜萬九千級．捕斬首虜之士受賜黃金二十餘萬斤，虜數萬<lb/>
人皆得厚賞，衣食仰給縣官；而漢軍之士馬死者十餘萬，兵甲之財轉漕之費不與焉．於是<lb/>
大農陳藏錢〔二〕經秏，賦稅既竭，猶不足以奉戰士．有司言：「天子曰『朕聞五帝之教不相復<lb/>
而治，禹湯之法不同道而王，所由殊路，而建德一也．北邊未安，朕甚悼之．日者，大將軍<lb/>
攻匈奴，斬首虜萬九千級，留蹛無所食．〔三〕議令民得買爵及贖禁錮免減罪』．請置賞官，命<lb/>
<pb ed='ZHSJ' n='30-1423a' xml:id='KX2a0001_ZHSJ_30-1423a'/><lb/>
曰武功爵．〔四〕級十七萬，凡直三十餘萬金．〔五〕諸買武功爵官首者試補吏，先除；〔六〕千夫<lb/>
如五大夫；〔七〕其有罪又減二等；爵得至樂卿：〔八〕以顯軍功．」軍功多用越等，大者封侯<lb/>
卿大夫，小者郎吏．吏道雜而多端，則官職秏廢．<lb/>
〔一〕　集解徐廣曰：「元朔五年也．」<lb/>
〔二〕　集解韋昭曰：「陳，久也．」<lb/>
〔三〕　索隱留墆無所食．墆音迭，謂貯也．韋昭音滯，謂積也．又按：古今字詁「墆」今「滯」字，則墆與滯同．按：<lb/>
　　　　謂富人貯滯積穀，則貧者無所食也．<lb/>
〔四〕　集解瓚曰：「茂陵中書有武功爵：一級曰造士，二級曰閑輿衞，三級曰良士，四級曰元戎士，五級曰官首，六級<lb/>
　　　　曰秉鐸，七級曰千夫，八級曰樂卿，九級曰執戎，十級曰左庶長，十一級曰軍衞．此武帝所制以竉軍功．」<lb/>
〔五〕　索隱大顏云「一金，萬錢也．計十一級，級十七萬，合百八十七萬金」．而此云「三十餘萬金」，其數必有誤者．<lb/>
　　　　顧氏按：【或】解云初一級十七萬，自此已上每級加二萬，至十一級，合成三十七萬也．<lb/>
〔六〕　索隱官首，武功爵第五也，位稍高，故得試為吏，先除用也．<lb/>
〔七〕　索隱千夫，武功爵第七；五大夫，二十爵第九也．言千夫爵秩比於五大夫二十爵第九，故楊僕以千夫為吏是<lb/>
　　　　也．<lb/>
〔八〕　集解徐廣曰：「爵名也．」駰案：漢書音義曰「十爵左庶長以至十八爵為大庶長也，名樂卿．樂卿者，朝位從<lb/>
　　　　九卿，加『樂』者，別正卿．又十九爵為樂公，食公卿祿而無職也」．　索隱按：此言武功置爵惟得至於樂卿<lb/>
　　　　也．臣瓚所引茂陵書，蓋後人記其爵失次耳．今注稱十爵至十八庶長為樂卿，十九至二十為樂公，乃以舊二十<lb/>
<pb ed='ZHSJ' n='30-1424a' xml:id='KX2a0001_ZHSJ_30-1424a'/><lb/>
　　　　爵釋武功爵，蓋亦臆說，非也．大顏亦以為然．<lb/>
　　自公孫弘以春秋之義繩臣下取漢相，張湯用唆文決理為廷尉，於是見知之法生，〔一〕而<lb/>
廢格沮誹〔二〕窮治之獄用矣．其明年，淮南､衡山､江都王謀反迹見，而公卿尋端治之，竟其<lb/>
黨與，而坐死者數萬人，長吏益慘急而法令明察．<lb/>
〔一〕　集解張晏曰：「吏見知不舉劾為故縱．」<lb/>
〔二〕　集解如淳曰：「廢格天子文法，使不行也．誹謂非上所行，若顏異反脣之比也．」　索隱格音閣，亦如字．沮<lb/>
　　　　音才緒反．誹音非．按：謂廢格天子之命而不行，及沮敗誹謗之者，皆被窮治，故云廢格沮誹之獄用矣．<lb/>
　　當是之時，招尊方正賢良文學之士，或至公卿大夫．公孫弘以漢相，布被，食不重味，<lb/>
為天下先．然無益於俗，稍騖於功利矣．<lb/>
　　其明年，驃騎仍再出擊胡，獲首四萬．其秋，渾邪王率數萬之衆來降，於是漢發車二萬<lb/>
乘迎之．既至，受賞，賜及有功之士．是歲費凡百餘巨萬．<lb/>
　　初，先是往十餘歲河決觀，〔一〕梁楚之地固已數困，而緣河之郡隄塞河，輒決壞，費不<lb/>
可勝計．其後番係欲省底柱之漕，穿汾､河渠以為溉田，作者數萬人；鄭當時為渭漕渠回<lb/>
遠，鑿直渠自長安至華陰，作者數萬人；朔方亦穿渠，作者數萬人：各歷二三朞，功未就，<lb/>
<pb ed='ZHSJ' n='30-1425a' xml:id='KX2a0001_ZHSJ_30-1425a'/><lb/>
費亦各巨萬十數．<lb/>
〔一〕　集解徐廣曰：「觀，縣名也．屬東郡，光武改曰衞，公國．」<lb/>
　　天子為伐胡，盛養馬，馬之來食長安者數萬匹，卒牽掌者關中不足，乃調旁近郡．而胡<lb/>
降者皆衣食縣官，縣官不給，天子乃損膳，解乘輿駟，出御府禁藏以贍之．<lb/>
　　其明年，山東被水菑，民多飢乏，於是天子遣使者虛郡國倉廥〔一〕以振貧民．猶不足，<lb/>
又募豪富人相貸假．尚不能相救，乃徙貧民於關以西，及充朔方以南新秦中，〔二〕七十餘萬<lb/>
口，衣食皆仰給縣官．數歲，假予產業，使者分部護之，冠蓋相望．其費以億計，不可勝數．<lb/>
於是縣官大空．<lb/>
〔一〕　集解徐廣曰：「音膾．」<lb/>
〔二〕　集解服虔曰：「地名，在北方千里．」如淳曰：「長安已北，朔方已南．」瓚曰：「秦逐匈奴以收河南地，徙民以實<lb/>
　　　　之，謂之新秦．今以地空，故復徙民以實之．」<lb/>
　　而富商大賈或蹛財役貧，〔一〕轉轂百數，〔二〕廢居〔三〕居邑，〔四〕封君皆低首仰給．〔五〕冶<lb/>
鑄煮鹽，財或累萬金，而不佐國家之急，黎民重困．於是天子與公卿議，更錢造幣以贍用，<lb/>
而摧浮淫并兼之徒．是時禁苑有白鹿而少府多銀錫．自孝文更造四銖錢，至是歲四十餘年，<lb/>
從建元以來，用少，縣官往往即多銅山而鑄錢，民亦閒盜鑄錢，不可勝數．錢益多而輕，〔六〕<lb/>
<pb ed='ZHSJ' n='30-1426a' xml:id='KX2a0001_ZHSJ_30-1426a'/><lb/>
物益少而貴．〔七〕有司言曰：「古者皮幣，諸侯以聘享．金有三等，黃金為上，白金為中，赤金<lb/>
為下．〔八〕今半兩錢法重四銖，〔九〕而姦或盜摩錢𩹉取鋊，〔一０〕錢益輕薄而物貴，則遠方用幣<lb/>
煩費不省．」乃以白鹿皮方尺，緣以藻繢，〔一一〕為皮幣，直四十萬．王侯宗室朝覲聘享，必以<lb/>
皮幣薦璧，然后得行．<lb/>
〔一〕　集解漢書音義曰：「蹛，停也．一曰貯也．」索隱蕭該按：字林云「貯，塵也，音佇」．此謂居積停滯塵久也．<lb/>
　　　　或作「貯」，子貢發貯鬻財是也．<lb/>
〔二〕　集解李奇曰：「車也．」<lb/>
〔三〕　集解徐廣曰：「廢居者，貯畜之名也．有所廢，有所畜，言其乘時射利也．」　索隱劉氏云：「廢，出賣；居，停<lb/>
　　　　蓄也．」是出賣於居者為廢，故徐氏云「有所廢，有所畜」是也．<lb/>
〔四〕　集解駰按：服虔曰「居穀於邑也」．如淳曰「居賤物於邑中，以待貴也」．　索隱服虔云「居穀於邑中」是也．<lb/>
〔五〕　集解晉灼曰：「低音抵距．」服虔曰：「仰給於商賈．」　索隱按：服虔云「仰給於商賈」，是也．而劉伯莊以<lb/>
　　　　為「封君及大商皆低首營私以自給，不佐天子」，非也．<lb/>
〔六〕　集解如淳曰：「磨錢取鋊故也．」瓚曰：「鑄錢者多，故錢輕．輕亦賤也．」<lb/>
〔七〕　集解如淳曰：「但鑄作錢，不作餘物．」<lb/>
〔八〕　集解漢書音義曰：「白金，銀也．赤金，丹陽銅也．」　索隱說文云：「銅，赤金也．」注云「丹陽銅」者，神異經<lb/>
　　　　云西方金山有丹陽銅也．<lb/>
<pb ed='ZHSJ' n='30-1427a' xml:id='KX2a0001_ZHSJ_30-1427a'/><lb/>
〔九〕　集解韋昭曰：「文為半兩，實重四銖．」<lb/>
〔一０〕集解徐廣曰：「音容．」呂靜曰：「冶器法謂之鋊．」<lb/>
〔一一〕集解徐廣曰：「藻，一作『紫』也．」<lb/>
　　又造銀錫為白金．〔一〕以為天用莫如龍，〔二〕地用莫如馬，〔三〕人用莫如龜，〔四〕故白金<lb/>
三品：其一曰重八兩，圜之，其文龍，〔五〕名曰「白選」，〔六〕直三千；〔七〕二曰以重差小，方<lb/>
之，〔八〕其文馬，〔九〕直五百；三曰復小，撱之，〔一０〕其文龜，〔一一〕直三百．令縣官銷半兩錢，更<lb/>
鑄三銖錢，文如其重．盜鑄諸金錢罪皆死，而吏民之盜鑄白金者不可勝數．<lb/>
〔一〕　集解如淳曰：「雜鑄銀錫為白金也．」<lb/>
〔二〕　索隱易云行天莫如龍也．<lb/>
〔三〕　索隱易云行地莫如馬也．<lb/>
〔四〕　索隱禮曰「諸侯以龜為寶」也．<lb/>
〔五〕　索隱顧氏案：錢譜「其文為龍，隱起，肉好皆圜，文又作雲霞之象」．<lb/>
〔六〕　索隱名白選．蘇林曰：「選音『選擇』之『選』．」包愷及劉氏音息戀反．尚書大傳云：「夏后氏不殺不刑，死罪罰<lb/>
　　　　二千饌．」馬融云：「饌，六兩．」漢書作「撰」，音同．<lb/>
〔七〕　索隱晉灼按：黃圖直三千二百．<lb/>
〔八〕　索隱謂以八兩差為三品，此重六兩，下小隋重四兩也．云「以重差小」者，謂半兩為重，故差小重六兩，而其形<lb/>
<pb ed='ZHSJ' n='30-1428a' xml:id='KX2a0001_ZHSJ_30-1428a'/><lb/>
　　　　方也．<lb/>
〔九〕　索隱錢譜：「肉好皆方，隱起馬形．肉好之下又是連珠文也．」<lb/>
〔一０〕索隱復小隋之．湯果反．爾雅注「隋者，狹長也」．謂長而方，去四角也．<lb/>
〔一一〕索隱錢譜：「肉圓好方，為隱起龜甲文．」<lb/>
　　於是以東郭咸陽､〔一〕孔僅為大農丞，領鹽鐵事；桑弘羊以計算用事，侍中．咸陽，齊<lb/>
之大煮鹽，孔僅，南陽大冶，皆致生累千金，故鄭當時進言之．弘羊，雒陽賈人子，以心計，<lb/>
年十三侍中．故三人言利事析秋豪矣．〔二〕<lb/>
〔一〕　索隱東郭，姓；咸陽，名也．按：風俗通東郭牙，齊大夫，咸陽其後也．<lb/>
〔二〕　索隱按：言百物毫芒至秋皆美細．今言弘羊等三人言利事纖悉，能分析其秋毫也．<lb/>
　　法既益嚴，吏多廢免．兵革數動，民多買復及五大夫，徵發之士益鮮．於是除千夫五<lb/>
大夫為吏，不欲者出馬；故吏皆（<note>通</note>）適令伐棘上林，〔一〕作昆明池．〔二〕<lb/>
〔一〕　集解韋昭曰：「欲令出馬，無馬者令伐棘．」　索隱故吏皆適伐棘．謂故吏先免者，皆適令伐棘上林，不謂無<lb/>
　　　　馬者．韋說非也．<lb/>
〔二〕　索隱按：黃圖云「昆明池周四十里，以習水戰」．又荀悅云「昆明子居滇河中，故習水戰以伐之也」．<lb/>
　　其明年，大將軍､驃騎大出擊胡，〔一〕得首虜八九萬級，賞賜五十萬金，漢軍馬死者十餘<lb/>
萬匹，轉漕車甲之費不與焉．是時財匱，戰士頗不得祿矣．<lb/>
<pb ed='ZHSJ' n='30-1429a' xml:id='KX2a0001_ZHSJ_30-1429a'/><lb/>
〔一〕　集解徐廣曰：「元狩四年也．」<lb/>
　　有司言三銖錢輕，易姦詐，乃更請諸郡國鑄五銖錢，周郭其下，令不可磨取鋊焉．<lb/>
　　大農上鹽鐵丞孔僅､咸陽言：「山海，天地之藏也，皆宜屬少府，〔一〕陛下不私，以屬大農<lb/>
佐賦．願募民自給費，因官器作煮鹽，官與牢盆．〔二〕浮食奇民〔三〕欲擅管〔四〕山海之貨，以<lb/>
致富羨，〔五〕役利細民．其沮事之議，〔六〕不可勝聽．敢私鑄鐵器煮鹽者，釱左趾，〔七〕沒入<lb/>
其器物．郡不出鐵者，置小鐵官，〔八〕便屬在所縣．」使孔僅､東郭咸陽乘傳舉行天下鹽鐵，<lb/>
作官府，除故鹽鐵家富者為吏．吏道益雜，不選，而多賈人矣．<lb/>
〔一〕　索隱韋昭云：「天子私所賜經用也．公用屬大司農也．」<lb/>
〔二〕　集解如淳曰：「牢，廩食也．古名廩為牢也．盆者，煮鹽之盆也．」　索隱予牢盆．按：蘇林云「牢，價直<lb/>
　　　　也．今代人言『雇手牢盆』」．晉灼云蘇說是．樂產云「牢乃盆名」，其說異．<lb/>
〔三〕　索隱奇，包愷音羈．諸侯也，非農工之儔，故言奇也．<lb/>
〔四〕　集解張晏曰：「若人執倉庫之管籥．或曰管，固．」　索隱擅筦．音管．上音善．<lb/>
〔五〕　索隱弋戰反．羨，饒也，與「衍」同義．<lb/>
〔六〕　索隱沮，止也．僅等言山海之藏宜屬大農，奇人欲擅利，必有沮止之議，此不可聽許也．<lb/>
〔七〕　集解史記音隱曰：「釱音徒計反．」韋昭曰：「釱，以鐵為之，著左趾以代刖也．」　索隱按：三蒼云「釱，踏脚<lb/>
　　　　鉗也」．字林徒計反．張斐漢晉律序云「狀如跟衣，著（足）【左】足下，重六斤，以代臏，至魏武改以代刖也」．<lb/>
<pb ed='ZHSJ' n='30-1430a' xml:id='KX2a0001_ZHSJ_30-1430a'/><lb/>
〔八〕　集解鄧展曰：「鑄故鐵．」<lb/>
　　商賈以幣之變，多積貨逐利．於是公卿言：「郡國頗被菑害，貧民無產業者，募徙廣饒<lb/>
之地．陛下損膳省用，出禁錢以振元元，寬貸賦，而民不齊出於南畝，〔一〕商賈滋衆．貧者<lb/>
畜積無有，皆仰縣官．異時〔二〕算軺車〔三〕賈人緡錢〔四〕皆有差，請算如故．諸賈人末作貰<lb/>
貸賣買，居邑稽諸物，〔五〕及商以取利者，雖無市籍，各以其物自占，〔六〕率緡錢二千而一<lb/>
算．〔七〕諸作有租及鑄，〔八〕率緡錢四千一算．非吏比者三老､北邊騎士，〔九〕軺車以一算；<lb/>
商賈人軺車二算；〔一０〕船五丈以上一算．匿不自占，占不悉，〔一一〕戍邊一歲，沒入緡錢．有<lb/>
能告者，以其半畀之．賈人有市籍者，及其家屬，皆無得籍名田，以便農．〔一二〕敢犯令，沒入<lb/>
田僮．」〔一三〕<lb/>
〔一〕　集解李奇曰：「齊，皆也．」<lb/>
〔二〕　索隱異時猶昔時也．<lb/>
〔三〕　索隱說文云：「軺，小車也．」傅子云：「漢代賤乘軺，今則貴之．」言算軺車者，有軺車使出稅一算二算也．<lb/>
〔四〕　集解李斐曰：「緡，絲也，以貫錢也．一貫千錢，出二十算也．詩云『維絲伊緡』．」如淳曰：「胡公名錢為緡者，<lb/>
　　　　詩云『氓之蚩蚩，抱布貿絲』，故謂之緡也．」　索隱緡音旻．緡者，絲繩以貫錢者．千錢出二十算也．<lb/>
〔五〕　索隱稽者，停也，留也，即上文所謂「廢居居邑」也．<lb/>
〔六〕　索隱按：郭璞云「占，自隱度也」．謂各自隱度其財物多少，為文簿送之官也．若不盡，皆沒入於官．音之贍<lb/>
<pb ed='ZHSJ' n='30-1431a' xml:id='KX2a0001_ZHSJ_30-1431a'/><lb/>
　　　　反．<lb/>
〔七〕　集解瓚曰：「此緡錢為是儲緡錢也，故隨其用所施，施於利重者其算亦多．」<lb/>
〔八〕　集解如淳曰：「以手力所作而賣之．」<lb/>
〔九〕　集解如淳曰：「非吏而得與吏比者，官謂三老､北邊騎士也．樓船令邊郡選富者為車騎士．」<lb/>
〔一０〕集解如淳曰：「商賈有軺車，使出二算，重其賦也．」<lb/>
〔一一〕索隱悉，盡也，具也．若通家財不周悉盡者，罰戍邊一歲．<lb/>
〔一二〕索隱謂賈人有市籍，不許以名占田也．<lb/>
〔一三〕索隱若賈人更占田，則沒其田及僮僕，皆入之於官也．<lb/>
　　天子乃思卜式之言，召拜式為中郎，爵左庶長，賜田十頃，布告天下，使明知之．<lb/>
　　初，卜式者，河南人也，以田畜為事．親死，式有少弟，弟壯，式脫身出分，獨取畜羊百<lb/>
餘，田宅財物盡予弟．式入山牧十餘歲，羊致千餘頭，買田宅．而其弟盡破其業，式輒復分<lb/>
予弟者數矣．是時漢方數使將擊匈奴，卜式上書，願輸家之半縣官助邊．天子使使問式：<lb/>
「欲官乎？」式曰：「臣少牧，不習仕宦，不願也．」使問曰：「家豈有冤，欲言事乎？」式曰：<lb/>
「臣生與人無分爭．式邑人貧者貸之，不善者教順之，所居人皆從式，式何故見冤於人！無<lb/>
所欲言也．」使者曰：「苟如此，子何欲而然？」式曰：「天子誅匈奴，愚以為賢者宜死節於<lb/>
邊，有財者宜輸委，如此而匈奴可滅也．」使者具其言入以聞．天子以語丞相弘．弘曰：<lb/>
<pb ed='ZHSJ' n='30-1432a' xml:id='KX2a0001_ZHSJ_30-1432a'/><lb/>
「此非人情．不軌之臣，不可以為化而亂法，願陛下勿許．」於是上久不報式，數歲，乃罷<lb/>
式．式歸，復田牧．歲餘，會軍數出，渾邪王等降，縣官費衆，倉府空．其明年，貧民大徙，<lb/>
皆仰給縣官，無以盡贍．卜式持錢二十萬予河南守，以給徙民．河南上富人助貧人者籍，<lb/>
天子見卜式名，識之，曰「是固前而欲輸其家半助邊」，乃賜式外繇四百人．〔一〕式又盡復<lb/>
予縣官．是時富豪皆爭匿財，唯式尤欲輸之助費．天子於是以式終長者，故尊顯以風百<lb/>
姓．<lb/>
〔一〕　集解漢書音義曰：「外繇謂戍邊也．一人出三百錢，謂之過更．式歲得十二萬錢也．一說，在繇役之外得復除<lb/>
　　　　四百人．」<lb/>
　　初，式不願為郎．上曰：「吾有羊上林中，欲令子牧之．」式乃拜為郎，布衣屩而牧<lb/>
羊．〔一〕歲餘，羊肥息．上過見其羊，善之．式曰：「非獨羊也，治民亦猶是也．以時起居；<lb/>
惡者輒斥去，毋令敗羣．」上以式為奇，拜為緱氏令試之，緱氏便之．遷為成皋令，將漕最．<lb/>
上以為式朴忠，拜為齊王太傅．<lb/>
〔一〕　集解韋昭曰：「屩，草屝．」<lb/>
　　而孔僅之使天下鑄作器，三年中拜為大農，列於九卿．〔一〕而桑弘羊為大農丞，筦諸會<lb/>
計事，稍稍置均輸以通貨物矣．〔二〕<lb/>
<pb ed='ZHSJ' n='30-1433a' xml:id='KX2a0001_ZHSJ_30-1433a'/><lb/>
〔一〕　集解徐廣曰：「元鼎二年，時丙寅歲也．」<lb/>
〔二〕　集解孟康曰：「謂諸當所輸於官者，皆令輸其土地所饒，平其所在時價，官更於他處賣之．輸者既便而官有利．<lb/>
　　　　漢書百官表大司農屬官有均輸令．」<lb/>
　　始令吏得入穀補官，郎至六百石．<lb/>
　　自造白金五銖錢後五歲，赦吏民之坐盜鑄金錢死者數十萬人．其不發覺相殺者，不可<lb/>
勝計．赦自出者百餘萬人．然不能半自出，天下大抵無慮皆鑄金錢矣．〔一〕犯者衆，吏不能<lb/>
盡誅取，於是遣博士褚大、徐偃等分曹循行郡國，〔二〕舉兼并之徒守相為（<note>吏</note>）【利】者．而御<lb/>
史大夫張湯方隆貴用事，減宣、杜周等為中丞，義縱、尹齊、王溫舒等用慘急刻深為九卿，而<lb/>
直指夏蘭之屬始出矣．<lb/>
〔一〕　索隱抵音氐．抵，歸也．劉氏云「大抵猶大略也」．案：大抵無慮者，謂言大略歸於鑄錢，更無他事從慮．<lb/>
〔二〕　集解服虔曰：「分曹職案行．」<lb/>
　　而大農顏異誅．〔一〕初，異為濟南亭長，以廉直稍遷至九卿．上與張湯既造白鹿皮幣，<lb/>
問異．異曰：「今王侯朝賀以蒼璧，直數千，而其皮薦反四十萬，本末不相稱．」天子不說．<lb/>
張湯又與異有卻，及有人告異以它議，事下張湯治異．異與客語，客語初令下有不便者，〔二〕<lb/>
<pb ed='ZHSJ' n='30-1434a' xml:id='KX2a0001_ZHSJ_30-1434a'/><lb/>
　　異不應，微反脣．湯奏當異九卿見令不便，不入言而腹誹，論死．自是之後，有腹誹之<lb/>
法（<note>以此</note>）【比】，而公卿大夫多諂諛取容矣．<lb/>
〔一〕　集解徐廣曰：「元狩四年，時壬戌歲也．」<lb/>
〔二〕　集解李奇曰：「異與客語，道詔令初下，有不便處也．」<lb/>
　　天子既下緡錢令而尊卜式，百姓終莫分財佐縣官，於是（楊可）告緡錢縱矣．<lb/>
　　郡國多姦鑄錢，〔一〕錢多輕，而公卿請令京師鑄鍾官赤側，〔二〕一當五，賦官用非赤側不<lb/>
得行．〔三〕白金稍賤，民不寶用，縣官以令禁之，無益．歲餘，白金終廢不行．<lb/>
〔一〕　索隱謂多姦巧，雜以鉛錫也．<lb/>
〔二〕　集解如淳曰：「以赤銅為其郭也．今錢見有赤側者，不知作法云何．」　索隱鍾官掌鑄赤側之錢．韋昭云<lb/>
　　　　「側，邊也」，故晉灼云「以赤銅為郭．今錢見有赤側者」．<lb/>
〔三〕　集解漢書音義曰：「俗所謂紫紺錢也」．<lb/>
　　是歲也，張湯死〔一〕而民不思．〔二〕<lb/>
〔一〕　集解徐廣曰：「元鼎三年．」<lb/>
〔二〕　索隱樂產云：「諸所廢興，附上困下，皆自湯，故人不思之也．」<lb/>
　　其後二歲，赤側錢賤，民巧法用之，不便，又廢．於是悉禁郡國無鑄錢，專令上林三官<lb/>
<pb ed='ZHSJ' n='30-1435a' xml:id='KX2a0001_ZHSJ_30-1435a'/><lb/>
鑄．〔一〕錢既多，而令天下非三官錢不得行，諸郡國所前鑄錢皆廢銷之，輸其銅三官．而民<lb/>
之鑄錢益少，計其費不能相當，唯真工大姦乃盜為之．<lb/>
〔一〕　集解漢書百官表：「水衡都尉，武帝元鼎二年初置，掌上林苑，屬官有上林均輸、鍾官、辨銅令．」然則上林三官，<lb/>
　　　　其是此三令乎？<lb/>
　　卜式相齊，而楊可告緡徧天下，〔一〕中家以上大抵皆遇告．杜周治之，獄少反者．〔二〕乃<lb/>
分遣御史廷尉正監分曹往，〔三〕即治郡國緡錢，得民財物以億計，奴婢以千萬數，田大縣數<lb/>
百頃，小縣百餘頃，宅亦如之．於是商賈中家以上大率破，民偷甘食好衣，不事畜藏之產<lb/>
業，而縣官有鹽鐵緡錢之故，用益饒矣．<lb/>
〔一〕　集解瓚曰：「商賈居積及伎巧之家，非桑農所生出，謂之緡．茂陵中書有緡田奴婢是也．」　索隱姓楊，名可．<lb/>
　　　　如淳云：「告緡者，令楊可告占緡之不盡者也．」<lb/>
〔二〕　集解如淳曰：「治匿緡之罪，其獄少有反者．」　索隱反音番．反謂反使從輕也．案：劉德為京兆尹，每行縣，<lb/>
　　　　多所平反是也．<lb/>
〔三〕　索隱如淳云：「曹，輩也．謂分曹輩而出為使也．」<lb/>
　　益廣關，置左右輔．〔一〕<lb/>
〔一〕　集解徐廣曰：「元鼎三年，丁卯歲，徙函谷關於新安東界．」<lb/>
<pb ed='ZHSJ' n='30-1436a' xml:id='KX2a0001_ZHSJ_30-1436a'/><lb/>
<lb/>
　　初，大農筦鹽鐵官布多，〔一〕置水衡，欲以主鹽鐵；及楊可告緡錢，上林財物衆，乃令水<lb/>
衡主上林．上林既充滿，益廣．是時越欲與漢用船戰逐，〔二〕乃大修昆明池，列觀環之．治<lb/>
樓船，高十餘丈，旗幟加其上，甚壯．〔三〕於是天子感之，乃作柏梁臺，高數十丈．宮室之修，<lb/>
由此日麗．<lb/>
〔一〕　索隱布謂泉布．<lb/>
〔二〕　集解韋昭曰：「戰鬬馳逐也．」<lb/>
〔三〕　索隱蓋始穿昆明池，欲與滇王戰，今乃更大修之，將與南越呂嘉戰逐，故作樓船，於是楊僕有將軍之號．又下<lb/>
　　　　云「因南方樓船卒二十餘萬擊南越」也．昆明池有豫章館．豫章，地名，以言將出軍於豫章也．<lb/>
　　乃分緡錢諸官，而水衡、少府、大農、太僕各置農官，往往即郡縣比沒入田〔一〕田之．其<lb/>
沒入奴婢，分諸苑養狗馬禽獸，及與諸官．諸官益雜置多，〔二〕徒奴婢衆，而下河漕度四百<lb/>
萬石，〔三〕及官自糴乃足．〔四〕<lb/>
〔一〕　索隱比昔所沒入之田也．<lb/>
〔二〕　集解如淳曰：「水衡、少府、太僕、司農皆有農官，是為多．」<lb/>
〔三〕　索隱樂產云：「度猶運也．」<lb/>
〔四〕　索隱按：謂天子所給廩食者多，故官自糴乃足也．<lb/>
<pb ed='ZHSJ' n='30-1437a' xml:id='KX2a0001_ZHSJ_30-1437a'/><lb/>
　　所忠〔一〕言：「世家子弟〔二〕富人或鬬雞走狗馬，弋獵博戲，亂齊民．」〔三〕乃徵諸犯令，相<lb/>
引數千人，命曰「株送徒」．入財者得補郎，郎選衰矣．〔四〕<lb/>
〔一〕　索隱人姓名．服虔云「掌故官，取書於司馬相如者，封禪書公孫卿因所忠言寶鼎是也」．唯姚察獨以為「所<lb/>
　　　　患」，非也．<lb/>
〔二〕　集解如淳曰：「世世有祿秩家．」<lb/>
〔三〕　索隱晉灼云：「中國被教整齊之人也．」<lb/>
〔四〕　集解應劭曰：「株，根本也．送，引也．」如淳曰：「株，根蔕也．諸坐博戲事決為徒者，能入錢得補郎也．或曰，<lb/>
　　　　先至者為根．」　索隱李奇云：「先至者為魁株．」應劭云：「株，根本也．送，當作『選』．選，引也．」應、李二音<lb/>
　　　　是．先至之人令之相引，似若得其株本，則枝葉自窮，故曰「株送徒」．又文穎曰：「凡鬬雞勝者為株．」傳云：「陽<lb/>
　　　　溝之雞，三歲為株．」今則鬬雞走馬者用之．因其鬬雞本勝時名，故云株送徒者也．<lb/>
　　是時山東被河菑，及歲不登數年，人或相食，方一二千里．天子憐之，詔曰：「江南火耕<lb/>
水耨，〔一〕令飢民得流就食江淮閒，欲留，留處．」遣使冠蓋相屬於道，護之，下巴蜀粟以<lb/>
振之．<lb/>
〔一〕　集解應劭曰：「燒草，下水種稻，草與稻並生，高七八寸，因悉芟去，復下水灌之，草死，獨稻長，所謂火耕水耨<lb/>
　　　　也．」<lb/>
<pb ed='ZHSJ' n='30-1438a' xml:id='KX2a0001_ZHSJ_30-1438a'/><lb/>
　　其明年，天子始巡郡國．東度河，河東守不意行至，不辨，自殺．行西踰隴，隴西守以<lb/>
行往卒，〔一〕天子從官不得食，隴西守自殺．於是上北出蕭關，從數萬騎，獵新秦中，以勒邊<lb/>
兵而歸．新秦中或千里無亭徼，〔二〕於是誅北地太守以下，而令民得畜牧邊縣，〔三〕官假馬<lb/>
母，三歲而歸，及息什一，以除告緡，用充仞新秦中．〔四〕<lb/>
〔一〕　集解漢書音義曰：「踰，度也．卒，倉卒也．」<lb/>
〔二〕　集解如淳曰：「徼，亦卒求盜之屬也．」晉灼曰：「徼，塞也．」瓚曰：「既無亭候，又不徼循，無衞邊之備也．」<lb/>
〔三〕　集解漢書音義曰：「令民得畜牧於邊縣也．」瓚曰：「先是，新秦中千里無民，畏寇不敢畜牧，令設亭徼，故民得<lb/>
　　　　畜牧也．」<lb/>
〔四〕　集解李奇曰：「邊有官馬，今令民能畜官母馬者，滿三歲歸之也．及有蕃息，與當出緡算者，皆復令居新秦中，<lb/>
　　　　又充仞之也．謂與民母馬，令得為馬種；令十母馬還官一駒，此為息什一也．」瓚曰：「前以邊用不足，故設告緡<lb/>
　　　　之令，設亭徼，邊民無警，皆得田牧．新秦中已充，故除告緡，不復取於民也．」<lb/>
　　既得寶鼎，立后土、太一祠，〔一〕公卿議封禪事，而天下郡國皆豫治道橋，繕故宮，及當<lb/>
馳道縣，縣治官儲，設供具，而望以待幸．<lb/>
〔一〕　集解徐廣曰：「元鼎四年立后土，五年立泰畤．」<lb/>
　　其明年，南越反，西羌侵邊為桀．於是天子為山東不贍，赦天下【囚】，因南方樓船卒二<lb/>
<pb ed='ZHSJ' n='30-1439a' xml:id='KX2a0001_ZHSJ_30-1439a'/><lb/>
十餘萬人擊南越，數萬人發三河以西騎擊西羌，又數萬人度河築令居．〔一〕初置張掖、酒泉<lb/>
郡，〔二〕而上郡、朔方、西河、河西開田官，斥塞卒〔三〕六十萬人戍田之．中國繕道餽糧，遠者<lb/>
三千，近者千餘里，皆仰給大農．邊兵不足，乃發武庫工官兵器以贍之．車騎馬乏絕，縣官<lb/>
錢少，買馬難得，乃著令，令封君以下至三百石以上吏，以差出牝馬天下亭，亭有畜牸馬，歲<lb/>
課息．<lb/>
〔一〕　索隱令音零，姚氏音連．韋昭云：「金城縣．」<lb/>
〔二〕　集解徐廣曰：「元鼎六年．」<lb/>
〔三〕　集解如淳曰：「塞候斥卒．」<lb/>
　　齊相卜式上書曰：「臣聞主憂臣辱．南越反，臣願父子與齊習船者往死之．」天子下詔<lb/>
曰：「卜式雖躬耕牧，不以為利，有餘輒助縣官之用．今天下不幸有急，而式奮願父子死之，<lb/>
雖未戰，可謂義形於內．賜爵關內侯，金六十斤，田十頃．」布告天下，天下莫應．列侯以<lb/>
百數，〔一〕皆莫求從軍擊羌、越．至酎，少府省金，〔二〕而列侯坐酎金失侯者百餘人．〔三〕乃拜<lb/>
式為御史大夫．〔四〕<lb/>
〔一〕　索隱劉氏言其多以百而數，故坐酎金失侯者一百六人．<lb/>
〔二〕　集解如淳曰：「省視諸侯金有輕有重也．或曰，至嘗酎飲宗廟時，少府視其金多少也．」<lb/>
<pb ed='ZHSJ' n='30-1440a' xml:id='KX2a0001_ZHSJ_30-1440a'/><lb/>
〔三〕　集解如淳曰：「漢儀注王子為侯，侯歲以戶口酎黃金於漢廟，皇帝臨受獻金以助祭．大祀日飲酎，飲酎受金．<lb/>
　　　　金少不如斤兩，色惡，王削縣，侯免國．」<lb/>
〔四〕　集解徐廣曰：「元鼎六年．」<lb/>
　　式既在位，見郡國多不便縣官作鹽鐵，鐵器苦惡，〔一〕賈貴，或彊令民賣買之．而船有<lb/>
算，商者少，物貴，乃因孔僅言船算事．上由是不悅卜式．<lb/>
〔一〕　集解瓚曰：「謂作鐵器，民患苦其不好．」　索隱器苦惡．苦音（苦）楛（反），言苦其器惡而買賣也．言器苦窳<lb/>
　　　　不好．凡病之器云苦．窳音庾，語見本紀．苦如字讀亦通也．<lb/>
　　漢連兵三歲，誅羌，滅南越，番禺以西至蜀南者置初郡十七，〔一〕且以其故俗治，毋賦<lb/>
稅．南陽、漢中以往郡，各以地比給初郡〔二〕吏卒奉〔三〕食幣物，傳車馬被具．而初郡時時<lb/>
小反，殺吏，漢發南方吏卒往誅之，閒歲萬餘人，費皆仰給大農．大農以均輸調鹽鐵助賦，<lb/>
故能贍之．然兵所過縣，為以訾給毋乏而已，不敢言擅賦法矣．〔四〕<lb/>
〔一〕　集解徐廣曰：「南越為九郡．」駰案：晉灼曰「元鼎六年，定越地，以為南海、蒼梧、鬱林、合浦、交趾、九真、日<lb/>
　　　　南、珠崖、儋耳郡；定西南夷，以為武都、柯、越巂、沈犂、汶山郡；及地理志、西南夷傳所置犍為、零陵、益州<lb/>
　　　　郡，凡十七也」．<lb/>
〔二〕　索隱比音鼻．謂南陽、漢中已往之郡，各以其地比近給初郡．初郡，即西南夷初所置之郡．<lb/>
〔三〕　索隱扶用反，包氏同．<lb/>
<pb ed='ZHSJ' n='30-1441a' xml:id='KX2a0001_ZHSJ_30-1441a'/><lb/>
〔四〕　集解徐廣曰：「擅，一作『經』．經，常也．惟取用足耳，不暇顧經常法則也．」<lb/>
　　其明年，元封元年，卜式貶秩為太子太傅．而桑弘羊為治粟都尉，領大農，盡代僅筦天<lb/>
下鹽鐵．弘羊以諸官各自巿，相與爭，物故騰躍，而天下賦輸或不償其僦費，〔一〕乃請置大<lb/>
農部丞數十人，分部主郡國，各往往縣置均輸鹽鐵官，令遠方各以其物貴時商賈所轉販者<lb/>
為賦，而相灌輸．置平準于京師，都受天下委輸．召工官治車諸器，皆仰給大農．大農之<lb/>
諸官盡籠天下之貨物，貴即賣之，賤則買之．如此，富商大賈無所牟大利，〔二〕則反本，而萬<lb/>
物不得騰踊．故抑天下物，名曰「平準」．天子以為然，許之．於是天子北至朔方，東到太<lb/>
山，巡海上，並北邊以歸．所過賞賜，用帛百餘萬匹，錢金以巨萬計，皆取足大農．<lb/>
〔一〕　索隱不償其僦．服虔云：「雇載云僦，言所輸物不足償其雇載之費也．僦音子就反．」<lb/>
〔二〕　集解如淳曰：「牟，取也．」<lb/>
　　弘羊又請令吏得入粟補官，及罪人贖罪．令民能入粟甘泉各有差，以復終身，不告緡．<lb/>
他郡各輸急處，〔一〕而諸農各致粟，山東漕益歲六百萬石．一歲之中，太倉、甘泉倉滿．邊餘<lb/>
穀諸物均輸帛五百萬匹．民不益賦而天下用饒．於是弘羊賜爵左庶長，黃金再百斤焉．<lb/>
〔一〕　索隱謂他郡能入粟，輸所在急要之處也．<lb/>
<pb ed='ZHSJ' n='30-1442a' xml:id='KX2a0001_ZHSJ_30-1442a'/><lb/>
　　是歲小旱，上令官求雨，卜式言曰：「縣官當食租衣稅而已，今弘羊令吏坐市列肆，〔一〕<lb/>
販物求利．亨弘羊，天乃雨．」<lb/>
〔一〕　索隱坐市列．謂吏坐市肆行列之中．<lb/>
　　太史公曰：農工商交易之路通，而龜貝金錢刀布之幣興焉．所從來久遠，自高辛氏之<lb/>
前尚矣，靡得而記云．故書道唐虞之際，詩述殷周之世，安寧則長庠序，先本絀末，以禮義<lb/>
防于利；事變多故而亦反是．是以物盛則衰，時極而轉，〔一〕一質一文，終始之變也．禹<lb/>
貢九州，各因其土地所宜，人民所多少而納職焉．湯武承獘易變，使民不倦，各兢兢所以<lb/>
為治，而稍陵遲衰微．齊桓公用管仲之謀，通輕重之權，〔二〕徼山海之業，以朝諸侯，用區區<lb/>
之齊顯成霸名．魏用李克，盡地力，為彊君．自是以後，天下爭於戰國，貴詐力而賤仁義，<lb/>
先富有而後推讓．故庶人之富者或累巨萬，而貧者或不厭糟穅；有國彊者或并羣小以臣<lb/>
諸侯，而弱國或絕祀而滅世．以至於秦，卒并海內．虞夏之幣，金為三品，〔三〕或黃，或白，<lb/>
或赤；或錢，或布，〔四〕或刀，〔五〕或龜貝．〔六〕及至秦，中一國之幣為（<note>三</note>）【二】等，黃金以溢<lb/>
名，〔七〕為上幣；銅錢識曰半兩，重如其文，為下幣．而珠玉､龜貝､銀錫之屬為器飾寶藏，<lb/>
不為幣．然各隨時而輕重無常．於是外攘夷狄，內興功業，海內之士力耕不足糧饟，女子<lb/>
<pb ed='ZHSJ' n='30-1443a' xml:id='KX2a0001_ZHSJ_30-1443a'/><lb/>
紡績不足衣服．古者嘗竭天下之資財以奉其上，猶自以為不足也．無異故云，事勢之流，<lb/>
相激使然，曷足怪焉．<lb/>
〔一〕　集解徐廣曰：「時，一作『衰』．」<lb/>
〔二〕　集解管子有輕重之法．<lb/>
〔三〕　索隱即下「或黃，或赤､白」．黃，黃金也；白，白銀也；赤，赤銅也：並見食貨志．<lb/>
〔四〕　集解如淳曰：「布於民閒也．」<lb/>
〔五〕　集解如淳曰：「名錢為刀者，以其利於民也．」<lb/>
〔六〕　索隱按：錢本名泉，言貨之流如泉也，故周有泉府之官．及景王乃鑄大錢．布者，言貨流布，故周禮有二夫之<lb/>
　　　　布．食貨志貨布首長八分，足支八分．刀者，錢也．食貨志有契刀､錯刀，形如刀，長二寸，直五千．以其形如<lb/>
　　　　刀，故曰刀，以其利於人也．又古者貨貝寶龜，食貨志有十朋五貝，皆用為貨，其各有多少，元龜直十貝，故直二<lb/>
　　　　千一百六十，已下各有差也．<lb/>
〔七〕　集解孟康曰：「二十兩為溢．」<lb/>
【索隱述贊】平準之立，通貨天下．既入縣官，或振華夏．其名刀布，其文龍馬．增算告緡，裒多益寡．<lb/>
弘羊心計，卜式長者．都內充殷，取贍郊野．<lb/>
<pb ed='ZHSJ' n='30-1444a' xml:id='KX2a0001_ZHSJ_30-1444a'/><lb/>
<lb/>
</p></div>
