<div xmlns='http://www.tei-c.org/ns/1.0'  xml:id='KX2a0001_hist_071'>
<div><head>史記卷七十一<lb/></head>
<p xml:id='KX2a0001_ZHSJ_071-2307a-2'>樗里子甘茂列傳第十一<lb/></p>
<p xml:id='KX2a0001_ZHSJ_071-2307a-3'>樗里子者，名疾，秦惠王之弟也，<ref type="note" target="#KX2a0001_hist_071-note1" n="〔一〕"/>與惠王異母．母，韓女也．樗里子滑稽多智，<ref type="note" target="#KX2a0001_hist_071-note2" n="〔二〕"/><lb/>秦人號曰「智囊」．<lb/></p>
<p xml:id='KX2a0001_ZHSJ_071-2307a-4'>秦惠王八年，爵樗里子右更，<ref type="note" target="#KX2a0001_hist_071-note3" n="〔一〕"/>使將而伐曲沃，<ref type="note" target="#KX2a0001_hist_071-note4" n="〔二〕"/>盡出其人，<ref type="note" target="#KX2a0001_hist_071-note5" n="〔三〕"/>取其城，地入秦．秦<lb/>惠王二十五年，使樗里子為將伐趙，虜趙將軍莊豹，拔藺．<ref type="note" target="#KX2a0001_hist_071-note6" n="〔四〕"/>明年，助魏章攻楚，敗楚將屈<lb/>丐，取漢中地．秦封樗里子，號為嚴君．<ref type="note" target="#KX2a0001_hist_071-note7" n="〔五〕"/><lb/></p>
<p xml:id='KX2a0001_ZHSJ_071-2308a-6'>秦惠王卒，太子武王立，逐張儀､魏章，而以樗里子､甘茂為左右丞相．秦使甘茂攻韓，<lb/>拔宜陽．使樗里子以車百乘入周．周以卒迎之，意甚敬．楚王怒，讓周，以其重秦客．游<lb/>騰<ref type="note" target="#KX2a0001_hist_071-note8" n="〔一〕"/>為周說楚王曰：「知伯之伐仇猶，遺之廣車，<ref type="note" target="#KX2a0001_hist_071-note9" n="〔二〕"/>因隨之以兵，仇猶遂亡．何則？無備<lb/>故也．齊桓公伐蔡，號曰誅楚，其實襲蔡．今秦，虎狼之國，使樗里子以車百乘入周，周以<lb/>仇猶､蔡觀焉，故使長戟居前，彊弩在後，名曰衞疾，<ref type="note" target="#KX2a0001_hist_071-note10" n="〔三〕"/>而實囚之．且夫周豈能無憂其社稷<lb/>哉？恐一旦亡國以憂大王．」楚王乃悅．<lb/></p>
<p xml:id='KX2a0001_ZHSJ_071-2309a-8'>秦武王卒，昭王立，樗里子又益尊重．<lb/></p>
<p xml:id='KX2a0001_ZHSJ_071-2309a-9'>昭王元年，樗里子將伐蒲．<ref type="note" target="#KX2a0001_hist_071-note11" n="〔一〕"/>蒲守恐，請胡衍．<ref type="note" target="#KX2a0001_hist_071-note12" n="〔二〕"/>胡衍為蒲謂樗里子曰：「公之攻蒲，<lb/>為秦乎？為魏乎？為魏則善矣，為秦則不為賴矣．<ref type="note" target="#KX2a0001_hist_071-note13" n="〔三〕"/>夫衞之所以為衞者，以蒲也．<ref type="note" target="#KX2a0001_hist_071-note14" n="〔四〕"/>今伐<lb/>蒲入於魏，衞必折而從之．<ref type="note" target="#KX2a0001_hist_071-note15" n="〔五〕"/>魏亡西河之外<ref type="note" target="#KX2a0001_hist_071-note16" n="〔六〕"/>而無以取者，兵弱也．今并衞於魏，魏必<lb/>彊．魏彊之日，西河之外必危矣．且秦王將觀公之事，害秦而利魏，王必罪公．」樗里子<lb/>曰：「柰何？」胡衍曰：「公釋蒲勿攻，臣試為公入言之，以德衞君．」樗里子曰：「善．」胡衍<lb/>入蒲，謂其守曰：「樗里子知蒲之病矣，其言曰必拔蒲．衍能令釋蒲勿攻．」蒲守恐，因再拜<lb/>曰：「願以請．」因效金三百斤，曰：「秦兵苟退，請必言子於衞君，使子為南面．」故胡衍受金<lb/>於蒲以自貴於衞．於是遂解蒲而去．還擊皮氏，<ref type="note" target="#KX2a0001_hist_071-note17" n="〔七〕"/>皮氏未降，又去．<lb/></p>
<p xml:id='KX2a0001_ZHSJ_071-2310a-11'>昭王七年，樗里子卒，葬于渭南章臺之東．<ref type="note" target="#KX2a0001_hist_071-note18" n="〔一〕"/>曰：「後百歲，是當有天子之宮夾我墓．」<lb/>樗里子疾室在於昭王廟西渭南陰鄉樗里，故俗謂之樗里子．至漢興，長樂宮在其東，未央<lb/>宮在其西，<ref type="note" target="#KX2a0001_hist_071-note19" n="〔二〕"/>武庫正直其墓．<ref type="note" target="#KX2a0001_hist_071-note20" n="〔三〕"/>秦人諺曰：「力則任鄙，智則樗里．」<lb/></p>
<p xml:id='KX2a0001_ZHSJ_071-2310a-12'>甘茂者，下蔡人也．<ref type="note" target="#KX2a0001_hist_071-note21" n="〔一〕"/>事下蔡史舉先生，<ref type="note" target="#KX2a0001_hist_071-note22" n="〔二〕"/>學百家之術．因張儀､樗里子而求見秦惠<lb/>王．王見而說之，使將，而佐魏章略定漢中地．<lb/></p>
<p xml:id='KX2a0001_ZHSJ_071-2311a-14'>惠王卒，武王立．張儀､魏章去，東之魏．蜀侯煇､相壯反，<ref type="note" target="#KX2a0001_hist_071-note23" n="〔一〕"/>秦使甘茂定蜀．還，而<lb/>以甘茂為左丞相，以樗里子為右丞相．<lb/></p>
<p xml:id='KX2a0001_ZHSJ_071-2311a-15'>秦武王三年，謂甘茂曰：「寡人欲容車通三川，以窺周室，而寡人死不朽矣．」甘茂曰：<lb/>「請之魏，約以伐韓，而令向壽<ref type="note" target="#KX2a0001_hist_071-note24" n="〔一〕"/>輔行．」甘茂至，謂向壽曰：「子歸，言之於王曰『魏聽臣<lb/>矣，然願王勿伐』．事成，盡以為子功．」向壽歸，以告王，王迎甘茂於息壤．<ref type="note" target="#KX2a0001_hist_071-note25" n="〔二〕"/>甘茂至，王<lb/>問其故．對曰：「宜陽，大縣也，上黨､南陽積之久矣．<ref type="note" target="#KX2a0001_hist_071-note26" n="〔三〕"/>名曰縣，其實郡也．今王倍數<lb/>險，<ref type="note" target="#KX2a0001_hist_071-note27" n="〔四〕"/>行千里攻之，難．昔曾參之處費，<ref type="note" target="#KX2a0001_hist_071-note28" n="〔五〕"/>魯人有與曾參同姓名者殺人，人告其母曰『曾<lb/>參殺人』，其母織自若也．頃之，一人又告之曰『曾參殺人』，其母尚織自若也．頃又一人<lb/>告之曰『曾參殺人』，其母投杼下機，踰牆而走．夫以曾參之賢與其母信之也，三人疑之，其<lb/>母懼焉．今臣之賢不若曾參，王之信臣又不如曾參之母信曾參也，疑臣者非特三人，臣恐<lb/>大王之投杼也．始張儀西并巴蜀之地，北開西河之外，南取上庸，天下不以多張子而以賢<lb/>先王．魏文侯令樂羊將而攻中山，三年而拔之．樂羊返而論功，文侯示之謗書一篋．樂羊<lb/>再拜稽首曰：『此非臣之功也，主君之力也．』今臣，羈旅之臣也．樗里子､公孫奭<ref type="note" target="#KX2a0001_hist_071-note29" n="〔六〕"/>二人<lb/>者挾韓而議之，王必聽之，是王欺魏王而臣受公仲侈<ref type="note" target="#KX2a0001_hist_071-note30" n="〔七〕"/>之怨也．」王曰：「寡人不聽也，請<lb/>與子盟．」卒使丞相甘茂將兵伐宜陽．五月而不拔，樗里子､公孫奭果爭之．武王召甘茂，<lb/>欲罷兵．甘茂曰：「息壤在彼．」<ref type="note" target="#KX2a0001_hist_071-note31" n="〔八〕"/>王曰：「有之．」因大悉起兵，使甘茂擊之．斬首六萬，遂<lb/>拔宜陽．韓襄王使公仲侈入謝，與秦平．<lb/><lb/></p>
<p xml:id='KX2a0001_ZHSJ_071-2313a-18'>武王竟至周，而卒於周．其弟立，為昭王．<ref type="note" target="#KX2a0001_hist_071-note32" n="〔一〕"/>王母宣太后，楚女也．楚懷王怨前秦敗<lb/>楚於丹陽而韓不救，乃以兵圍韓雍氏．<ref type="note" target="#KX2a0001_hist_071-note33" n="〔二〕"/>韓使公仲侈告急於秦．秦昭王新立，太后楚人，<lb/>不肯救．公仲因甘茂，茂為韓言於秦昭王曰：「公仲方有得秦救，故敢扞楚也．今雍氏圍，<lb/>秦師不下殽，公仲且仰首而不朝，公叔且以國南合於楚．楚､韓為一，魏氏不敢不聽，然則<lb/>伐秦之形成矣．不識坐而待伐孰與伐人之利？」秦王曰：「善．」乃下師於殽以救韓．楚<lb/>兵去．<lb/></p>
<p xml:id='KX2a0001_ZHSJ_071-2313a-19'>秦使向壽平宜陽，而使樗里子､甘茂伐魏皮氏．向壽者，宣太后外族也，而與昭王少相<lb/>長，故任用．向壽如楚，<ref type="note" target="#KX2a0001_hist_071-note34" n="〔一〕"/>楚聞秦之貴向壽，而厚事向壽．向壽為秦守宜陽，將以伐韓．<lb/>韓公仲使蘇代謂向壽曰：「禽困覆車．<ref type="note" target="#KX2a0001_hist_071-note35" n="〔二〕"/>公破韓，辱公仲，公仲收國復事秦，自以為必可以<lb/>封．<ref type="note" target="#KX2a0001_hist_071-note36" n="〔三〕"/>今公與楚解口地，<ref type="note" target="#KX2a0001_hist_071-note37" n="〔四〕"/>封小令尹以杜陽．<ref type="note" target="#KX2a0001_hist_071-note38" n="〔五〕"/>秦楚合，復攻韓，韓必亡．韓亡，公仲且<lb/>躬率其私徒以閼<ref type="note" target="#KX2a0001_hist_071-note39" n="〔六〕"/>於秦．<ref type="note" target="#KX2a0001_hist_071-note40" n="〔七〕"/>願公孰慮之也．」向壽曰：「吾合秦楚非以當韓也，子為壽謁<lb/>之公仲，<ref type="note" target="#KX2a0001_hist_071-note41" n="〔八〕"/>曰秦韓之交可合也．」蘇代對曰：「願有謁於公．<ref type="note" target="#KX2a0001_hist_071-note42" n="〔九〕"/>人曰貴其所以貴者貴．王<lb/>之愛習公也，不如公孫奭；其智能公也，不如甘茂．今二人者皆不得親於秦事，而公獨與<lb/>王主斷於國者何？彼有以失之也．<ref type="note" target="#KX2a0001_hist_071-note43" n="〔一０〕"/>公孫奭黨於韓，而甘茂黨於魏，故王不信也．今秦楚<lb/>爭彊而公黨於楚，是與公孫奭､甘茂同道也，公何以異之？<ref type="note" target="#KX2a0001_hist_071-note44" n="〔一一〕"/>人皆言楚之善變也，而公必<lb/>亡之，是自為責也．<ref type="note" target="#KX2a0001_hist_071-note45" n="〔一二〕"/>公不如與王謀其變也，善韓以備楚，<ref type="note" target="#KX2a0001_hist_071-note46" n="〔一三〕"/>如此則無患矣．韓氏必先以<lb/>國從公孫奭而後委國於甘茂．韓，公之讎也．<ref type="note" target="#KX2a0001_hist_071-note47" n="〔一四〕"/>今公言善韓以備楚，是外舉不僻讎也．」向<lb/>壽曰：「然，吾甚欲韓合．」對曰：「甘茂許公仲以武遂，<ref type="note" target="#KX2a0001_hist_071-note48" n="〔一五〕"/>反宜陽之民，<ref type="note" target="#KX2a0001_hist_071-note49" n="〔一六〕"/>今公徒收之，<lb/>甚難．」<ref type="note" target="#KX2a0001_hist_071-note50" n="〔一七〕"/>向壽曰：「然則奈何？武遂終不可得也？」對曰：「公奚不以秦為韓求潁川於<lb/>楚？<ref type="note" target="#KX2a0001_hist_071-note51" n="〔一八〕"/>此韓之寄地也．公求而得之，是令行於楚而以其地德韓也．公求而不得，是韓楚<lb/>之怨不解<ref type="note" target="#KX2a0001_hist_071-note52" n="〔一九〕"/>而交走秦也．<ref type="note" target="#KX2a0001_hist_071-note53" n="〔二０〕"/>秦楚爭彊，而公徐過楚<ref type="note" target="#KX2a0001_hist_071-note54" n="〔二一〕"/>以收韓，此利於秦．」<ref type="note" target="#KX2a0001_hist_071-note55" n="〔二二〕"/>向壽曰：<lb/>「柰何？」對曰：「此善事也．甘茂欲以魏取齊，公孫奭欲以韓取齊．今公取宜陽以為功，<lb/>收楚韓以安之，而誅齊魏之罪，<ref type="note" target="#KX2a0001_hist_071-note56" n="〔二三〕"/>是以公孫奭､甘茂無事也．」<lb/></p>
<p xml:id='KX2a0001_ZHSJ_071-2316a-23'>甘茂竟言秦昭王，以武遂復歸之韓．<ref type="note" target="#KX2a0001_hist_071-note57" n="〔一〕"/>向壽､公孫奭爭之，不能得．向壽､公孫奭由此<lb/>怨，讒甘茂．茂懼，輟伐魏蒲阪，亡去．<ref type="note" target="#KX2a0001_hist_071-note58" n="〔二〕"/>樗里子與魏講，罷兵．<ref type="note" target="#KX2a0001_hist_071-note59" n="〔三〕"/><lb/></p>
<p xml:id='KX2a0001_ZHSJ_071-2316a-24'>甘茂之亡秦奔齊，逢蘇代．代為齊使於秦．甘茂曰：「臣得罪於秦，懼而遯逃，無所容<lb/>跡．臣聞貧人女與富人女會績，貧人女曰：『我無以買燭，而子之燭光幸有餘，子可分我餘<lb/>光，無損子明而得一斯便焉．』今臣困而君方使秦而當路矣．茂之妻子在焉，願君以餘光<lb/>振之．」蘇代許諾．遂致使於秦．已，因說秦王曰：「甘茂，非常士也．其居於秦，累世重<lb/>矣．自殽塞<ref type="note" target="#KX2a0001_hist_071-note60" n="〔一〕"/>及至鬼谷，<ref type="note" target="#KX2a0001_hist_071-note61" n="〔二〕"/>其地形險易皆明知之．彼以齊約韓魏反以圖秦，非秦之利<lb/>也．」秦王曰：「然則柰何？」蘇代曰：「王不若重其贄，厚其祿以迎之，使彼來則置之鬼<lb/>谷，<ref type="note" target="#KX2a0001_hist_071-note62" n="〔三〕"/>終身勿出．」秦王曰：「善．」即賜之上卿，以相印迎之於齊．甘茂不往．蘇代謂齊<lb/>湣王曰：「夫甘茂，賢人也．今秦賜之上卿，以相印迎之．甘茂德王之賜，好為王臣，故辭而<lb/>不往．今王何以禮之？」齊王曰：「善．」即位之上卿而處之．<ref type="note" target="#KX2a0001_hist_071-note63" n="〔四〕"/>秦因復甘茂之家<ref type="note" target="#KX2a0001_hist_071-note64" n="〔五〕"/>以市<lb/>於齊．<lb/></p>
<p xml:id='KX2a0001_ZHSJ_071-2317a-26'>齊使甘茂於楚，楚懷王新與秦合婚而驩．<ref type="note" target="#KX2a0001_hist_071-note65" n="〔一〕"/>而秦聞甘茂在楚，使人謂楚王曰：「願送甘<lb/>茂於秦．」楚王問於范蜎<ref type="note" target="#KX2a0001_hist_071-note66" n="〔二〕"/>曰：「寡人欲置相於秦，孰可？」對曰：「臣不足以識之．」楚王<lb/>曰：「寡人欲相甘茂，可乎？」對曰：「不可．夫史舉，下蔡之監門也，大不為事君，小不為家<lb/>室，以苟賤不廉聞於世，甘茂事之順焉．故惠王之明，武王之察，張儀之辯，而甘茂事之，取<lb/>十官而無罪．茂誠賢者也，然不可相於秦．夫秦之有賢相，非楚國之利也．，且王前嘗用召<lb/>滑於越，<ref type="note" target="#KX2a0001_hist_071-note67" n="〔三〕"/>而內行章義之難，<ref type="note" target="#KX2a0001_hist_071-note68" n="〔四〕"/>越國亂，故楚南塞厲門<ref type="note" target="#KX2a0001_hist_071-note69" n="〔五〕"/>而郡江東．<ref type="note" target="#KX2a0001_hist_071-note70" n="〔六〕"/>計王之功所以能<lb/>如此者，越國亂而楚治也．今王知用諸越而忘用諸秦，臣以王為鉅過矣．然則王若欲置相<lb/>於秦，則莫若向壽者可．夫向壽之於秦王，親也，少與之同衣，長與之同車，以聽事．王必<lb/>相向壽於秦，則楚國之利也．」於是使使請秦相向壽於秦．秦卒相向壽．而甘茂竟不得復<lb/>入秦，卒於魏．<lb/></p>
<p xml:id='KX2a0001_ZHSJ_071-2318a-28'>甘茂有孫曰甘羅．<lb/><lb/></p>
<p xml:id='KX2a0001_ZHSJ_071-2319a-30'>甘羅者，甘茂孫也．茂既死後，甘羅年十二，事秦相文信侯呂不韋．<ref type="note" target="#KX2a0001_hist_071-note71" n="〔一〕"/><lb/></p>
<p xml:id='KX2a0001_ZHSJ_071-2319a-31'>秦始皇帝使剛成君蔡澤於燕，三年而燕王喜使太子丹入質於秦．秦使張唐往相燕，欲<lb/>與燕共伐趙以廣河閒之地．張唐謂文信侯曰：「臣嘗為秦昭王伐趙，趙怨臣，曰：『得唐者與<lb/>百里之地．』今之燕必經趙，臣不可以行．」文信侯不快，未有以彊也．甘羅曰：「君侯何不<lb/>快之甚也？」文信侯曰：「吾令剛成君蔡澤事燕三年，燕太子丹已入質矣，吾自請張卿<ref type="note" target="#KX2a0001_hist_071-note72" n="〔一〕"/><lb/>相燕而不肯行．」甘羅曰：「臣請行之．」文信侯叱曰：「去！我身自請之而不肯，女焉能行<lb/>之？」<ref type="note" target="#KX2a0001_hist_071-note73" n="〔二〕"/>甘羅曰：「大項橐<ref type="note" target="#KX2a0001_hist_071-note74" n="〔三〕"/>生七歲為孔子師．今臣生十二歲於茲矣，君其試臣，何遽叱<lb/>乎？」於是甘羅見張卿曰：「卿之功孰與武安君？」卿曰：「武安君南挫彊楚，北威燕､趙，<lb/>戰勝攻取，破城墮邑，不知其數，臣之功不如也．」甘羅曰：「應侯<ref type="note" target="#KX2a0001_hist_071-note75" n="〔四〕"/>之用於秦也，孰與<lb/>文信侯專？」張卿曰：「應侯不如文信侯專．」甘羅曰：「卿明知其不如文信侯專與？」曰：「知<lb/>之．」甘羅曰：「應侯欲攻趙，武安君難之，去咸陽七里而立死於杜郵．今文信侯自請卿相<lb/>燕而不肯行，臣不知卿所死處矣．」張唐曰：「請因孺子行．」令裝治行．<lb/></p>
<p xml:id='KX2a0001_ZHSJ_071-2320a-33'>行有日，甘羅謂文信侯曰：「借臣車五乘，請為張唐先報趙．」文信侯乃入言之於始皇<lb/>曰：「昔甘茂之孫甘羅，年少耳，然名家之子孫，諸侯皆聞之．今者張唐欲稱疾不肯行，甘羅<lb/>說而行之．今願先報趙，請許遣之．」始皇召見，使甘羅於趙．趙襄王郊迎甘羅．甘羅說<lb/>趙王曰：「王聞燕太子丹入質秦歟？」曰：「聞之．」曰：「聞張唐相燕歟？」曰：「聞之．」「燕<lb/>太子丹入秦者，燕不欺秦也．張唐相燕者，秦不欺燕也．燕､秦不相欺者，伐趙，危矣．燕､<lb/>秦不相欺無異故，欲攻趙而廣河閒．王不如齎臣五城<ref type="note" target="#KX2a0001_hist_071-note76" n="〔一〕"/>以廣河閒，請歸燕太子，與彊趙<lb/>攻弱燕．」趙王立自割五城以廣河閒．秦歸燕太子．趙攻燕，得上谷三十城，<ref type="note" target="#KX2a0001_hist_071-note77" n="〔二〕"/>令秦有十<lb/>一．<ref type="note" target="#KX2a0001_hist_071-note78" n="〔三〕"/><lb/></p>
<p xml:id='KX2a0001_ZHSJ_071-2321a-35'>甘羅還報秦，乃封甘羅以為上卿，復以始甘茂田宅賜之．<lb/></p>
<p xml:id='KX2a0001_ZHSJ_071-2321a-36'>太史公曰：樗里子以骨肉重，固其理，而秦人稱其智，故頗采焉．甘茂起下蔡閭閻，顯<lb/>名諸侯，重彊齊楚．<ref type="note" target="#KX2a0001_hist_071-note79" n="〔一〕"/>甘羅年少，然出一奇計，聲稱後世．雖非篤行之君子，然亦戰國之<lb/>策士也．方秦之彊時，天下尤趨謀詐哉<lb/><ref type="note" target="#KX2a0001_hist_071-note80" n="贊"/></p>
</div>
<div type="notes">
<note xml:id="KX2a0001_hist_071-note0"></note>
<note xml:id="KX2a0001_hist_071-note1">〔一〕索隱按：樗，木名也，音攄．高誘曰「其里有大樗樹，故曰樗里」．然疾居渭南陰鄉之樗里，故號曰樗里子．又<lb/>按：紀年則謂之「楮里疾」也．<lb/></note>
<note xml:id="KX2a0001_hist_071-note2">〔二〕索隱滑音骨．稽音雞．鄒誕解云「滑，亂也．稽，同也．謂辨捷之人，言非若是，言是若非，謂能亂同異也」．一<lb/>云滑稽，酒器，可轉注吐酒不已．以言俳優之人出口成章，詞不窮竭，如滑稽之吐酒不已也．正義滑讀為<lb/>淈，水流自出．稽，計也．言其智計宣吐如泉，流出無盡，故楊雄酒賦云「鴟夷滑稽，腹大如壺」是也．顏師古云：<lb/>「滑稽，轉利之稱也．滑，亂也．稽，礙也．其變無留也．」一說稽，考也，言其滑亂不可考較．<lb/></note>
<note xml:id="KX2a0001_hist_071-note3">〔一〕索隱按：右更，秦之第十四爵名也．<lb/></note>
<note xml:id="KX2a0001_hist_071-note4">〔二〕正義故城在陝州【陝】縣西南三十二里也．<lb/></note>
<note xml:id="KX2a0001_hist_071-note5">〔三〕索隱按：年表云十一年拔魏曲沃，歸其人．又秦本紀惠文王後元八年，五國共圍秦，使庶長疾與戰脩魚，斬首<lb/>八萬．十一年，樗里疾攻魏焦，降之．則焦與曲沃同在十一年明矣．而傳云「八年拔之」，不同．王劭按：本紀､<lb/>年表及此傳，三處記秦伐國並不同，又與紀年不合，今亦殆不可考．<lb/></note>
<note xml:id="KX2a0001_hist_071-note6">〔四〕正義藺縣在石州．<lb/></note>
<note xml:id="KX2a0001_hist_071-note7">〔五〕索隱按：嚴君是爵邑之號，當是封之嚴道．<lb/></note>
<note xml:id="KX2a0001_hist_071-note8">〔一〕索隱游，姓；騰，名也．<lb/></note>
<note xml:id="KX2a0001_hist_071-note9">〔二〕集解許慎曰：「仇猶，夷狄之國．」戰國策曰：「智伯欲伐仇猶，遺之大鍾，載以廣車．」周禮曰：「廣車之萃．」鄭<lb/>玄曰：「廣車，橫陳之車．」索隱戰國策云「智伯欲伐仇猶，遺之大鍾，載以廣車」．以「仇猶」為「厹由」．韓子<lb/>作「仇由」．地理志臨淮有厹猶縣也．正義括地志云：「并州盂縣外城俗名原仇山，亦名仇猶，夷狄之國也．<lb/>韓子云『智伯欲伐仇猶國，道險難不通，乃鑄大鐘遺之，載以廣車．仇猶大悅，除塗內之．赤章曼支諫曰：「不可，<lb/>此小所以事大，而今大以遺小，卒必隨，不可．」不聽，遂內之．曼支因斷轂而馳．至十九日而仇猶亡也』．」<lb/></note>
<note xml:id="KX2a0001_hist_071-note10">〔三〕正義防衞樗里子．<lb/></note>
<note xml:id="KX2a0001_hist_071-note11">〔一〕索隱按：紀年云「楮里疾圍蒲不克，而秦惠王薨」，事與此合．正義蒲故城在滑州匡城縣北十五里，即子<lb/>路作宰地．<lb/></note>
<note xml:id="KX2a0001_hist_071-note12">〔二〕索隱人姓名也．<lb/></note>
<note xml:id="KX2a0001_hist_071-note13">〔三〕集解賴，利也．<lb/></note>
<note xml:id="KX2a0001_hist_071-note14">〔四〕正義蒲是衞國之鄣衞．<lb/></note>
<note xml:id="KX2a0001_hist_071-note15">〔五〕索隱戰國策云「今蒲入於秦，衞必折而入於魏」，與此文相反．<lb/></note>
<note xml:id="KX2a0001_hist_071-note16">〔六〕正義謂同､華等州．<lb/></note>
<note xml:id="KX2a0001_hist_071-note17">〔七〕正義故城在絳州龍門縣西百四十步，魏邑．<lb/></note>
<note xml:id="KX2a0001_hist_071-note18">〔一〕索隱按黃圖，在漢長安故城西．<lb/></note>
<note xml:id="KX2a0001_hist_071-note19">〔二〕正義漢長樂宮在長安縣西北十五里，未央在縣西北十四里，皆在長安故城中也．<lb/></note>
<note xml:id="KX2a0001_hist_071-note20">〔三〕索隱直如字讀．直猶當也．<lb/></note>
<note xml:id="KX2a0001_hist_071-note21">〔一〕索隱地理志下蔡縣屬汝南也．正義今潁州縣，即州來國．<lb/></note>
<note xml:id="KX2a0001_hist_071-note22">〔二〕索隱戰國策及韓子皆云史舉，上蔡監門．<lb/></note>
<note xml:id="KX2a0001_hist_071-note23">〔一〕索隱煇音暉，又音胡昆反．秦之公子，封蜀也．華陽國志作「暉」．壯音側狀反．姓陳也．<lb/></note>
<note xml:id="KX2a0001_hist_071-note24">〔一〕正義餉受二音，人姓名．<lb/></note>
<note xml:id="KX2a0001_hist_071-note25">〔二〕索隱按：山海經､啟筮云「昔伯竊帝之息壤以堙洪水」，或是此也．正義秦邑．<lb/></note>
<note xml:id="KX2a0001_hist_071-note26">〔三〕索隱謂上黨､南陽並積貯日久矣．正義韓之北三郡積貯在河南宜陽縣之日久矣．<lb/></note>
<note xml:id="KX2a0001_hist_071-note27">〔四〕索隱數音率腴反．正義謂函谷及三崤､五谷．<lb/></note>
<note xml:id="KX2a0001_hist_071-note28">〔五〕集解音祕．<lb/></note>
<note xml:id="KX2a0001_hist_071-note29">〔六〕索隱按：戰國策作「公孫衍」．正義音釋．<lb/></note>
<note xml:id="KX2a0001_hist_071-note30">〔七〕集解徐廣曰：「一作『馮』．」<lb/></note>
<note xml:id="KX2a0001_hist_071-note31">〔八〕正義甘茂歸至息壤，與秦王盟，恐後樗里子､公孫奭伐韓，今二子果爭之．武王召茂欲罷兵，故甘茂云息壤在<lb/>彼邑也．<lb/></note>
<note xml:id="KX2a0001_hist_071-note32">〔一〕索隱按：趙系家昭王名稷．系本云名側也．<lb/></note>
<note xml:id="KX2a0001_hist_071-note33">〔二〕索隱按：趙惠王二十六年，楚圍雍氏，至昭王七年，又圍雍氏，韓求救於秦，是再圍也．劉氏云「此是前圍雍<lb/>氏，當󺡬王之三年」．戰國策及紀年與此並不同．正義故城在洛州洛陽縣東󼩡二十里．<lb/></note>
<note xml:id="KX2a0001_hist_071-note34">〔一〕集解徐廣曰：「如，一作『和』．」<lb/></note>
<note xml:id="KX2a0001_hist_071-note35">〔二〕集解譬禽獸得困急，猶能抵觸傾覆人車．<lb/></note>
<note xml:id="KX2a0001_hist_071-note36">〔三〕正義公仲自以為必可得秦封．<lb/></note>
<note xml:id="KX2a0001_hist_071-note37">〔四〕索隱解口，秦地名，近韓，今將與楚也．正義上紀買反．公，向壽也．解口猶開口得言．向壽於秦開口，則<lb/>楚人必得封地也．<lb/></note>
<note xml:id="KX2a0001_hist_071-note38">〔五〕索隱又封楚之小令尹以杜陽．杜陽亦秦地，今以封楚今尹，是秦楚合也．<lb/></note>
<note xml:id="KX2a0001_hist_071-note39">〔六〕集解音烏曷反．<lb/></note>
<note xml:id="KX2a0001_hist_071-note40">〔七〕正義公仲恐韓亡，欲將私徒往宜陽閼向壽也．<lb/></note>
<note xml:id="KX2a0001_hist_071-note41">〔八〕正義子，蘇代也．向壽恐，今蘇代謁報公仲，云「秦韓交可合」．<lb/></note>
<note xml:id="KX2a0001_hist_071-note42">〔九〕正義公，向壽也．言向壽亦黨於楚，與公孫奭､甘茂黨韓､魏同也．<lb/></note>
<note xml:id="KX2a0001_hist_071-note43">〔一０〕索隱彼，公孫奭及甘茂也．有以失之，謂不見委任，情有所失．正義言秦王雖愛習公孫奭､甘茂，秦事不<lb/>親委者，為黨韓､魏也．今國事獨與向壽主斷者，不知壽黨於楚以事秦王者，以失之也．<lb/></note>
<note xml:id="KX2a0001_hist_071-note44">〔一一〕正義蘇氏云：「向壽與公孫奭､甘茂皆有黨，言無異也．」又一云改異黨楚之意．<lb/></note>
<note xml:id="KX2a0001_hist_071-note45">〔一二〕正義楚善變改，不可信．若變改，向壽必亡敗，是自為責．<lb/></note>
<note xml:id="KX2a0001_hist_071-note46">〔一三〕正義令秦親韓而備楚之變改，則向壽無患矣．<lb/></note>
<note xml:id="KX2a0001_hist_071-note47">〔一四〕正義韓氏必先委二人，故韓為向壽之讎．<lb/></note>
<note xml:id="KX2a0001_hist_071-note48">〔一五〕集解徐廣曰：「秦昭王元年予韓武遂．」<lb/></note>
<note xml:id="KX2a0001_hist_071-note49">〔一六〕正義武遂，宜陽，本韓邑也，秦伐取之．今欲還韓，令其民得反歸居之．<lb/></note>
<note xml:id="KX2a0001_hist_071-note50">〔一七〕正義蘇代言甘茂許公仲以武遂，又歸宜陽之民，今向壽徒擬收之，甚難事也．<lb/></note>
<note xml:id="KX2a0001_hist_071-note51">〔一八〕正義潁川，許州也．楚侵韓潁川，蘇代令向壽以秦威重為韓就楚求索潁川，是親向壽．<lb/></note>
<note xml:id="KX2a0001_hist_071-note52">〔一九〕集解已買反．<lb/></note>
<note xml:id="KX2a0001_hist_071-note53">〔二０〕索隱韓楚怨不解，二國交走向秦也．<lb/></note>
<note xml:id="KX2a0001_hist_071-note54">〔二一〕集解徐廣曰：「過，一作『適』．」<lb/></note>
<note xml:id="KX2a0001_hist_071-note55">〔二二〕正義若二國皆事秦，公則漸說楚之過失以收韓，此利於秦也．<lb/></note>
<note xml:id="KX2a0001_hist_071-note56">〔二三〕正義言公孫奭､甘茂皆欲以秦挾韓魏而取齊，今向壽取宜陽為功，收楚韓安以事秦，而責齊魏之罪，是公孫奭､<lb/>甘茂不得同合韓魏於秦以伐齊也．<lb/></note>
<note xml:id="KX2a0001_hist_071-note57">〔一〕正義年表云秦昭王元年予韓武遂也．<lb/></note>
<note xml:id="KX2a0001_hist_071-note58">〔二〕集解徐廣曰：「昭王元年，擊魏皮氏，未拔，去．」<lb/></note>
<note xml:id="KX2a0001_hist_071-note59">〔三〕索隱鄒氏云：「講讀曰媾．媾猶和也．」<lb/></note>
<note xml:id="KX2a0001_hist_071-note60">〔一〕正義三殽在洛州永寧縣西北．<lb/></note>
<note xml:id="KX2a0001_hist_071-note61">〔二〕集解徐廣曰：「在陽城．」<lb/></note>
<note xml:id="KX2a0001_hist_071-note62">〔三〕索隱案：徐廣云在陽城．劉氏云此鬼谷在關內雲陽，是矣．正義劉伯莊云：「此鬼谷，關內雲陽，非陽城<lb/>者也．」案：陽城鬼谷時屬韓，秦不得言置之．<lb/></note>
<note xml:id="KX2a0001_hist_071-note63">〔四〕索隱案：處猶留也．<lb/></note>
<note xml:id="KX2a0001_hist_071-note64">〔五〕正義復音福．<lb/></note>
<note xml:id="KX2a0001_hist_071-note65">〔一〕集解徐廣曰：「昭王二年時迎婦於楚．」<lb/></note>
<note xml:id="KX2a0001_hist_071-note66">〔二〕集解徐廣曰：「一作『蠉』．」索隱音休緣反，又休軟反．蠉，休緣反．戰國策云作「蝝」也．正義許緣<lb/>反．<lb/></note>
<note xml:id="KX2a0001_hist_071-note67">〔三〕集解徐廣曰：「滑，一作『涓』．」<lb/></note>
<note xml:id="KX2a0001_hist_071-note68">〔四〕集解徐廣曰：「一云『內句章昧之難』．」索隱謂召滑內心猜詐，外則佯章恩義，而卒包藏禍心，搆難於楚<lb/>也．注「一云內句章､昧之難」．案：戰國策云「納章句之難」．<lb/></note>
<note xml:id="KX2a0001_hist_071-note69">〔五〕集解徐廣曰：「一作『瀨湖』．」正義劉伯莊云：「厲門，度嶺南之要路．」<lb/></note>
<note xml:id="KX2a0001_hist_071-note70">〔六〕正義吳越之城皆為楚之都邑．<lb/></note>
<note xml:id="KX2a0001_hist_071-note71">〔一〕索隱戰國策云甘羅事呂不韋為庶子．<lb/></note>
<note xml:id="KX2a0001_hist_071-note72">〔一〕索隱即張唐也．卿，字也．<lb/></note>
<note xml:id="KX2a0001_hist_071-note73">〔二〕正義女音汝．焉，乙連反．<lb/></note>
<note xml:id="KX2a0001_hist_071-note74">〔三〕索隱音託．尊其道德，故云「大項橐」．<lb/></note>
<note xml:id="KX2a0001_hist_071-note75">〔四〕索隱范睢．<lb/></note>
<note xml:id="KX2a0001_hist_071-note76">〔一〕索隱齎音側奚反，一音賫．並謂割五城與臣也．<lb/></note>
<note xml:id="KX2a0001_hist_071-note77">〔二〕索隱戰國策云得三十六縣．正義上谷，今媯州也，在幽州西北．<lb/></note>
<note xml:id="KX2a0001_hist_071-note78">〔三〕索隱謂以十一城與秦也．<lb/></note>
<note xml:id="KX2a0001_hist_071-note79">〔一〕集解徐廣曰：「恐或疑此當云『見重彊齊』，誤脫一字．」正義甘茂為彊齊楚所重．<lb/></note>
<note xml:id="KX2a0001_hist_071-note80">【索隱述贊】嚴君名疾，厥號「智囊」．既親且重，稱兵外攘．甘茂並相，初佐魏章．始推向壽，乃攻宜<lb/>陽．甘羅妙歲，卒起張唐．<lb/><lb/></note>
</div>
</div>