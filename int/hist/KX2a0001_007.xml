<div xmlns='http://www.tei-c.org/ns/1.0'  xml:id='KX2a0001_hist_007'>
<div><head>史記卷七<lb/></head>
<p xml:id='KX2a0001_ZHSJ_007-0295a-2'>項羽本紀第七<lb/></p>
<p xml:id='KX2a0001_ZHSJ_007-0295a-3'>項籍者，下相人也，<ref type="note" target="#KX2a0001_hist_007-note1" n="〔一〕"/>字羽．<ref type="note" target="#KX2a0001_hist_007-note2" n="〔二〕"/>初起時，年二十四．其季父項梁，<ref type="note" target="#KX2a0001_hist_007-note3" n="〔三〕"/>梁父即楚將項<lb/>燕，<ref type="note" target="#KX2a0001_hist_007-note4" n="〔四〕"/>為秦將王翦所戮者也．<ref type="note" target="#KX2a0001_hist_007-note5" n="〔五〕"/>項氏世世為楚將，封於項，<ref type="note" target="#KX2a0001_hist_007-note6" n="〔六〕"/>故姓項氏．<lb/></p>
<p xml:id='KX2a0001_ZHSJ_007-0295a-4'>項籍少時，學書不成，去學劍，又不成．項梁怒之．籍曰：「書足以記名姓而已．劍一<lb/>人敵，不足學，學萬人敵．」於是項梁乃教籍兵法，籍大喜，略知其意，又不肯竟學．項梁嘗<lb/>有櫟陽逮，<ref type="note" target="#KX2a0001_hist_007-note7" n="〔一〕"/>乃請蘄<ref type="note" target="#KX2a0001_hist_007-note8" n="〔二〕"/>獄掾曹咎書抵櫟陽獄掾司馬欣，以故事得已．<ref type="note" target="#KX2a0001_hist_007-note9" n="〔三〕"/>項梁殺人，與籍<lb/>避仇於吳中．吳中賢士大夫皆出項梁下．每吳中有大繇役及喪，項梁常為主辦，陰以兵法<lb/>部勒賓客及子弟，以是知其能．秦始皇帝游會稽，渡浙江，<ref type="note" target="#KX2a0001_hist_007-note10" n="〔四〕"/>梁與籍俱觀．籍曰：「彼可取<lb/>而代也．」梁掩其口，曰：「毋妄言，族矣！」梁以此奇籍．籍長八尺餘，力能扛鼎，<ref type="note" target="#KX2a0001_hist_007-note11" n="〔五〕"/>才氣<lb/>過人，雖吳中子弟皆已憚籍矣．<lb/></p>
<p xml:id='KX2a0001_ZHSJ_007-0297a-7'>秦二世元年七月，陳涉等起大澤中．<ref type="note" target="#KX2a0001_hist_007-note12" n="〔一〕"/>其九月，會稽守<ref type="note" target="#KX2a0001_hist_007-note13" n="〔二〕"/>通謂梁曰：<ref type="note" target="#KX2a0001_hist_007-note14" n="〔三〕"/>「江西皆反，<lb/>此亦天亡秦之時也．吾聞先即制人，後則為人所制．<ref type="note" target="#KX2a0001_hist_007-note15" n="〔四〕"/>吾欲發兵，使公及桓楚將．」<ref type="note" target="#KX2a0001_hist_007-note16" n="〔五〕"/>是<lb/>時桓楚亡在澤中．梁曰：「桓楚亡，人莫知其處，獨籍知之耳．」梁乃出，誡籍持劍居外待．<lb/>梁復入，與守坐，曰：「請召籍，使受命召桓楚．」守曰：「諾．」梁召籍入．須臾，梁眴籍曰：<lb/>「可行矣！」於是籍遂拔劍斬守頭．項梁持守頭，佩其印綬．門下大驚，擾亂，籍所擊殺數<lb/>十百人．<ref type="note" target="#KX2a0001_hist_007-note17" n="〔六〕"/>一府中皆慴伏，<ref type="note" target="#KX2a0001_hist_007-note18" n="〔七〕"/>莫敢起．梁乃召故所知豪吏，諭以所為起大事，遂舉吳中<lb/>兵．使人收下縣，得精兵八千人．梁部署吳中豪傑為校尉､候､司馬．有一人不得用，自言<lb/>於梁．梁曰：「前時某喪使公主某事，不能辦，以此不任用公．」衆乃皆伏．於是梁為會稽<lb/>守，籍為裨將，徇下縣．<ref type="note" target="#KX2a0001_hist_007-note19" n="〔八〕"/><lb/></p>
<p xml:id='KX2a0001_ZHSJ_007-0298a-9'>廣陵人召平於是為陳王徇廣陵，<ref type="note" target="#KX2a0001_hist_007-note20" n="〔一〕"/>未能下．<ref type="note" target="#KX2a0001_hist_007-note21" n="〔二〕"/>聞陳王敗走，秦兵又且至，乃渡江矯陳<lb/>王命，<ref type="note" target="#KX2a0001_hist_007-note22" n="〔三〕"/>拜梁為楚王上柱國．<ref type="note" target="#KX2a0001_hist_007-note23" n="〔四〕"/>曰：「江東已定，急引兵西擊秦．」項梁乃以八千人渡江而<lb/>西．聞陳嬰已下東陽，<ref type="note" target="#KX2a0001_hist_007-note24" n="〔五〕"/>使使欲與連和俱西．陳嬰者，故東陽令史，<ref type="note" target="#KX2a0001_hist_007-note25" n="〔六〕"/>居縣中，素信謹，<lb/>稱為長者．東陽少年殺其令，相聚數千人，欲置長，無適用，乃請陳嬰．嬰謝不能，遂彊立<lb/>嬰為長，縣中從者得二萬人．少年欲立嬰便為王，異軍蒼頭特起．<ref type="note" target="#KX2a0001_hist_007-note26" n="〔七〕"/>陳嬰母謂嬰曰：「自我<lb/>為汝家婦，未嘗聞汝先古之有貴者．今暴得大名，不祥．不如有所屬，事成猶得封侯，事敗易<lb/>以亡，非世所指名也．」<ref type="note" target="#KX2a0001_hist_007-note27" n="〔八〕"/>嬰乃不敢為王．謂其軍吏曰：「項氏世世將家，有名於楚．今欲<lb/>舉大事，將非其人，不可．我倚名族，亡秦必矣．」於是衆從其言，以兵屬項梁．項梁渡淮，<lb/>黥布､蒲將軍<ref type="note" target="#KX2a0001_hist_007-note28" n="〔九〕"/>亦以兵屬焉．凡六七萬人，軍不邳．<ref type="note" target="#KX2a0001_hist_007-note29" n="〔一０〕"/><lb/></p>
<p xml:id='KX2a0001_ZHSJ_007-0299a-11'>當是時，秦嘉<ref type="note" target="#KX2a0001_hist_007-note30" n="〔一〕"/>已立景駒為楚王，<ref type="note" target="#KX2a0001_hist_007-note31" n="〔二〕"/>軍彭城東，<ref type="note" target="#KX2a0001_hist_007-note32" n="〔三〕"/>欲距項梁．項梁謂軍吏曰：「陳王<lb/>先首事，戰不利，未聞所在．今秦嘉倍陳王而立景駒，逆無道．」乃進兵擊秦嘉．秦嘉軍敗<lb/>走，追之至胡陵．<ref type="note" target="#KX2a0001_hist_007-note33" n="〔四〕"/>嘉還戰一日，嘉死，軍降．景駒走死梁地．項梁已并秦嘉軍，軍胡陵，<lb/>將引軍而西．章邯軍至栗，<ref type="note" target="#KX2a0001_hist_007-note34" n="〔五〕"/>項梁使別將朱雞石､餘樊君與戰．餘樊君死．朱雞石軍敗，<lb/>亡走胡陵．項梁乃引兵入薛，<ref type="note" target="#KX2a0001_hist_007-note35" n="〔六〕"/>誅雞石．項梁前使項羽別攻襄城，<ref type="note" target="#KX2a0001_hist_007-note36" n="〔七〕"/>襄城堅守不下．已<lb/>拔，皆阬之．還報項梁．項梁聞陳王定死，召諸別將會薛計事．此時沛公亦起沛，往焉．<lb/></p>
<p xml:id='KX2a0001_ZHSJ_007-0300a-13'>居鄛人范增，<ref type="note" target="#KX2a0001_hist_007-note37" n="〔一〕"/>年七十，素居家，好奇計，往說項梁曰：「陳勝敗固當．<ref type="note" target="#KX2a0001_hist_007-note38" n="〔二〕"/>夫秦滅六國，<lb/>楚最無罪．自懷王入秦不反，楚人憐之至今，故楚南公曰<ref type="note" target="#KX2a0001_hist_007-note39" n="〔三〕"/>『楚雖三戶，亡秦必楚』也．<ref type="note" target="#KX2a0001_hist_007-note40" n="〔四〕"/><lb/>今陳勝首事，不立楚後而自立，其勢不長．今君起江東，楚𧔧午之將<ref type="note" target="#KX2a0001_hist_007-note41" n="〔五〕"/>皆爭附君者，以君<lb/>世世楚將，為能復立楚之後也．」<ref type="note" target="#KX2a0001_hist_007-note42" n="〔六〕"/>於是項梁然其言，乃求楚懷王孫心民閒，為人牧羊，立<lb/>以為楚懷王，<ref type="note" target="#KX2a0001_hist_007-note43" n="〔七〕"/>從民所望也．<ref type="note" target="#KX2a0001_hist_007-note44" n="〔八〕"/>陳嬰為楚上柱國，封五縣，與懷王都盱台．<ref type="note" target="#KX2a0001_hist_007-note45" n="〔九〕"/>項梁自號為<lb/>武信君．<lb/></p>
<p xml:id='KX2a0001_ZHSJ_007-0301a-15'>居數月，引兵攻亢父，<ref type="note" target="#KX2a0001_hist_007-note46" n="〔一〕"/>與齊田榮､司馬龍且<ref type="note" target="#KX2a0001_hist_007-note47" n="〔二〕"/>軍救東阿，<ref type="note" target="#KX2a0001_hist_007-note48" n="〔三〕"/>大破秦軍於東阿．田<lb/>榮即引兵歸，逐其王假．假亡走楚．假相田角亡走趙．角弟田閒故齊將，居趙不敢歸．田<lb/>榮立田儋子市為齊王．項梁已破東阿下軍，遂追秦軍．數使使趣<ref type="note" target="#KX2a0001_hist_007-note49" n="〔四〕"/>齊兵，欲與俱西．田<lb/>榮曰：「楚殺田假，趙殺田角､田閒，乃發兵．」項梁曰：「田假為與國之王，<ref type="note" target="#KX2a0001_hist_007-note50" n="〔五〕"/>窮來從我，不<lb/>忍殺之．」趙亦不殺田角､田閒以市於齊．<ref type="note" target="#KX2a0001_hist_007-note51" n="〔六〕"/>齊遂不肯發兵助楚．項梁使沛公及項羽別攻<lb/>城陽，<ref type="note" target="#KX2a0001_hist_007-note52" n="〔七〕"/>屠之．西破秦軍濮陽東，<ref type="note" target="#KX2a0001_hist_007-note53" n="〔八〕"/>秦兵收入濮陽．沛公､項羽乃攻定陶．<ref type="note" target="#KX2a0001_hist_007-note54" n="〔九〕"/>定陶未下，<lb/>去，西略地至雝丘，<ref type="note" target="#KX2a0001_hist_007-note55" n="〔一０〕"/>大破秦軍，斬李由．<ref type="note" target="#KX2a0001_hist_007-note56" n="〔一一〕"/>還攻外黃，<ref type="note" target="#KX2a0001_hist_007-note57" n="〔一二〕"/>外黃未下．<lb/></p>
<p xml:id='KX2a0001_ZHSJ_007-0303a-18'>項梁起東阿，西，（(北)）【比】至定陶，再破秦軍，項羽等又斬李由，益輕秦，有驕色．宋義<lb/>乃諫項梁曰：「戰勝而將驕卒惰者敗．今卒少惰矣，秦兵日益，臣為君畏之．」項梁弗聽．乃<lb/>使宋義使於齊．道遇齊使者高陵君顯，<ref type="note" target="#KX2a0001_hist_007-note58" n="〔一〕"/>曰：「公將見武信君乎？」曰：「然．」曰：「臣論武<lb/>信君軍必敗．公徐行即免死，疾行則及禍．」秦果悉起兵益章邯，擊楚軍，大破之定陶，項<lb/>梁死．沛公､項羽去外黃攻陳留，陳留堅守不能下．沛公､項羽相與謀曰：「今項梁軍破，士<lb/>卒恐．」乃與呂臣軍俱引兵而東．呂臣軍彭城東，項羽軍彭城西，沛公軍碭．<ref type="note" target="#KX2a0001_hist_007-note59" n="〔二〕"/><lb/></p>
<p xml:id='KX2a0001_ZHSJ_007-0304a-20'>章邯已破項梁軍，則以為楚地兵不足憂，乃渡河擊趙，大破之．當此時，趙歇為王，陳<lb/>餘為將，張耳為相，皆走入鉅鹿城．章邯令王離､涉閒圍鉅鹿，<ref type="note" target="#KX2a0001_hist_007-note60" n="〔一〕"/>章邯軍其南，築甬道而輸<lb/>之粟．<ref type="note" target="#KX2a0001_hist_007-note61" n="〔二〕"/>陳餘為將，將卒數萬人而軍鉅鹿之北，此所謂河北之軍也．<lb/></p>
<p xml:id='KX2a0001_ZHSJ_007-0304a-21'>楚兵已破於定陶，懷王恐，從盱台之彭城，并項羽､呂臣軍自將之．以呂臣為司徒，以<lb/>其父呂青為令尹．<ref type="note" target="#KX2a0001_hist_007-note62" n="〔一〕"/>以沛公為碭郡長，<ref type="note" target="#KX2a0001_hist_007-note63" n="〔二〕"/>封為武安侯，將碭郡兵．<lb/></p>
<p xml:id='KX2a0001_ZHSJ_007-0304a-22'>初，宋義所遇齊使者高陵君顯在楚軍，見楚王曰：「宋義論武信君之軍必敗，居數日，軍<lb/>果敗．兵未戰而先見敗徵，此可謂知兵矣．」王召宋義與計事而大說之，因置以為上將軍，<lb/>項羽為魯公，為次將，范增為末將，救趙．諸別將皆屬宋義，號為卿<ref type="note" target="#KX2a0001_hist_007-note64" n="〔一〕"/>子冠軍．<ref type="note" target="#KX2a0001_hist_007-note65" n="〔二〕"/>行至安<lb/>陽，留四十六日不進．<ref type="note" target="#KX2a0001_hist_007-note66" n="〔三〕"/>項羽曰：「吾聞秦軍圍趙王鉅鹿，疾引兵渡河，楚擊其外，趙應其<lb/>內，破秦軍必矣．」宋義曰：「不然．夫搏牛之蝱不可以破蟣蝨．<ref type="note" target="#KX2a0001_hist_007-note67" n="〔四〕"/>今秦攻趙，戰勝則兵罷，<lb/>我承其敝；不勝，則我引兵鼓行而西，必舉秦矣．故不如先鬬秦趙．夫被堅執銳，義不如<lb/>公；坐而運策，公不如義．」因下令軍中曰：「猛如虎，很如羊，<ref type="note" target="#KX2a0001_hist_007-note68" n="〔五〕"/>貪如狼，彊不可使者，皆<lb/>斬之．」乃遣其子宋襄相齊，身送之至無鹽，<ref type="note" target="#KX2a0001_hist_007-note69" n="〔六〕"/>飲酒高會．<ref type="note" target="#KX2a0001_hist_007-note70" n="〔七〕"/>天寒大雨，士卒凍飢．項羽<lb/>曰：「將戮力而攻秦，久留不行．今歲饑民貧，士卒食芋菽，<ref type="note" target="#KX2a0001_hist_007-note71" n="〔八〕"/>軍無見糧，<ref type="note" target="#KX2a0001_hist_007-note72" n="〔九〕"/>乃飲酒高會，不<lb/>引兵渡河因趙食，與趙并力攻秦，乃曰『承其敝』．夫以秦之彊，攻新造之趙，其勢必舉趙．<lb/>趙舉而秦彊，何敝之承！且國兵新破，王坐不安席，埽境內而專屬於將軍，國家安危，在此<lb/>一舉．今不恤士卒而徇其私，<ref type="note" target="#KX2a0001_hist_007-note73" n="〔一０〕"/>非社稷之臣．」項羽晨朝上將軍宋義，即其帳中斬宋義頭，<lb/>出令軍中曰：「宋義與齊謀反楚，楚王陰令羽誅之．」當是時，諸將皆慴服，莫敢枝梧．<ref type="note" target="#KX2a0001_hist_007-note74" n="〔一一〕"/>皆<lb/>曰：「首立楚者，將軍家也．今將軍誅亂．」乃相與共立羽為假上將軍．<ref type="note" target="#KX2a0001_hist_007-note75" n="〔一二〕"/>使人追宋義子，及<lb/>之齊，殺之．使桓楚報命於懷王．懷王因使項羽為上將軍，<ref type="note" target="#KX2a0001_hist_007-note76" n="〔一三〕"/>當陽君､蒲將軍皆屬項羽．<lb/></p>
<p xml:id='KX2a0001_ZHSJ_007-0307a-26'>項羽已殺卿子冠軍，威震楚國，名聞諸侯．乃遣當陽君､蒲將軍將卒二萬渡河，<ref type="note" target="#KX2a0001_hist_007-note77" n="〔一〕"/>救鉅<lb/>鹿．戰少利，陳餘復請兵．項羽乃悉引兵渡河，皆沈船，破釜甑，燒廬舍，持三日糧，以示士<lb/>卒必死，無一還心．於是至則圍王離，與秦軍遇，九戰，絕其甬道，大破之，殺蘇角，<ref type="note" target="#KX2a0001_hist_007-note78" n="〔二〕"/>虜王<lb/>離．涉閒不降楚，自燒殺．當是時，楚兵冠諸侯．諸侯軍救鉅鹿下者十餘壁，莫敢縱兵．<lb/>及楚擊秦，諸將皆從壁上觀．楚戰士無不一以當十，楚兵呼聲動天，諸侯軍無不人人惴<lb/>恐．<ref type="note" target="#KX2a0001_hist_007-note79" n="〔三〕"/>於是已破秦軍，項羽召見諸侯將，入轅門，<ref type="note" target="#KX2a0001_hist_007-note80" n="〔四〕"/>無不膝行而前，莫敢仰視．項羽由是<lb/>始為諸侯上將軍，諸侯皆屬焉．<lb/></p>
<p xml:id='KX2a0001_ZHSJ_007-0308a-28'>章邯軍棘原，<ref type="note" target="#KX2a0001_hist_007-note81" n="〔一〕"/>項羽軍漳南，<ref type="note" target="#KX2a0001_hist_007-note82" n="〔二〕"/>相持未戰．秦軍數卻，二世使人讓章邯．章邯恐，使<lb/>長史欣請事．至咸陽，留司馬門<ref type="note" target="#KX2a0001_hist_007-note83" n="〔三〕"/>三日，趙高不見，有不信之心．長史欣恐，還走其軍，<ref type="note" target="#KX2a0001_hist_007-note84" n="〔四〕"/><lb/>不敢出故道，趙高果使人追之，不及．欣至軍，報曰：「趙高用事於中，下無可為者．今戰能<lb/>勝，高必疾妒吾功；戰不能勝，不免於死．願將軍孰計之．」陳餘亦遺章邯書曰：「白起為秦<lb/>將，南征鄢郢，北阬馬服，<ref type="note" target="#KX2a0001_hist_007-note85" n="〔五〕"/>攻城略地，不可勝計，而竟賜死．蒙恬為秦將，北逐戎人，開榆<lb/>中地數千里，<ref type="note" target="#KX2a0001_hist_007-note86" n="〔六〕"/>竟斬陽周．<ref type="note" target="#KX2a0001_hist_007-note87" n="〔七〕"/>何者？功多，秦不能盡封，因以法誅之．今將軍為秦將三歲<lb/>矣，所亡失以十萬數，而諸侯並起滋益多．彼趙高素諛日久，今事急，亦恐二世誅之，故欲<lb/>以法誅將軍以塞責，使人更代將軍以脫其禍．夫將軍居外久，多內卻，有功亦誅，無功亦<lb/>誅．且天之亡秦，無愚智皆知之．今將軍內不能直諫，外為亡國將，孤特獨立而欲常存，豈<lb/>不哀哉！將軍何不還兵與諸侯為從，<ref type="note" target="#KX2a0001_hist_007-note88" n="〔八〕"/>約共攻秦，分王其地，南面稱孤；此孰與身伏鈇<lb/>質，<ref type="note" target="#KX2a0001_hist_007-note89" n="〔九〕"/>妻子為僇乎？」章邯狐疑，陰使候始成<ref type="note" target="#KX2a0001_hist_007-note90" n="〔一０〕"/>使項羽，欲約．約未成，項羽使蒲將軍日<lb/>夜引兵度三戶，<ref type="note" target="#KX2a0001_hist_007-note91" n="〔一一〕"/>軍漳南，與秦戰，再破之．項羽悉引兵擊秦軍汙水上，<ref type="note" target="#KX2a0001_hist_007-note92" n="〔一二〕"/>大破之．<lb/></p>
<p xml:id='KX2a0001_ZHSJ_007-0309a-30'>章邯使人見項羽，欲約．項羽召軍吏謀曰：「糧少，欲聽其約．」軍吏皆曰：「善．」項羽<lb/>乃與期洹水南殷虛上．<ref type="note" target="#KX2a0001_hist_007-note93" n="〔一〕"/>已盟，章邯見項羽而流涕，為言趙高．項羽乃立章邯為雍王，置<lb/>楚軍中．使長史欣為上將軍，將秦軍為前行．<ref type="note" target="#KX2a0001_hist_007-note94" n="〔二〕"/><lb/></p>
<p xml:id='KX2a0001_ZHSJ_007-0310a-32'>到新安．<ref type="note" target="#KX2a0001_hist_007-note95" n="〔一〕"/>諸侯吏卒異時故繇使屯戍過秦中，秦中吏卒遇之多無狀，及秦軍降諸侯，<lb/>諸侯吏卒乘勝多奴虜使之，輕折辱秦吏卒．秦吏卒多竊言曰：「章將軍等詐吾屬降諸侯，今<lb/>能入關破秦，大善；即不能，諸侯虜吾屬而東，秦必盡誅吾父母妻子．」諸侯微聞其計，以<lb/>告項羽．項羽乃召黥布､蒲將軍計曰：「秦吏卒尚衆，其心不服，至關中不聽，事必危，不如擊<lb/>殺之，而獨與章邯､長史欣､都尉翳入秦．」於是楚軍夜擊阬秦卒二十餘萬人新安城南．<ref type="note" target="#KX2a0001_hist_007-note96" n="〔二〕"/><lb/></p>
<p xml:id='KX2a0001_ZHSJ_007-0310a-33'>行略定秦地．函谷關<ref type="note" target="#KX2a0001_hist_007-note97" n="〔一〕"/>有兵守關，不得入．又聞沛公已破咸陽，項羽大怒，使當陽<lb/>君等擊關．項羽遂入，至于戲西．沛公軍霸上，未得與項羽相見．沛公左司馬曹無傷使人<lb/>言於項羽曰：「沛公欲王關中，使子嬰為相，珍寶盡有之．」項羽大怒，曰：「旦日饗士卒，為<lb/>擊破沛公軍！」當是時，項羽兵四十萬，在新豐鴻門，<ref type="note" target="#KX2a0001_hist_007-note98" n="〔二〕"/>沛公兵十萬，在霸上．范增說項<lb/>羽曰：「沛公居山東時，貪於財貨，好美姬．今入關，財物無所取，婦女無所幸，此其志不在<lb/>小．吾令人望其氣，皆為龍虎，成五采，此天子氣也．急擊勿失．」<lb/></p>
<p xml:id='KX2a0001_ZHSJ_007-0311a-35'>楚左尹項伯者，項羽季父也，<ref type="note" target="#KX2a0001_hist_007-note99" n="〔一〕"/>素善留侯張良．張良是時從沛公，項伯乃夜馳之沛公<lb/>軍，私見張良，具告以事，欲呼張良與俱去．曰：「毋從俱死也．」張良曰：「臣為韓王送沛<lb/>公，<ref type="note" target="#KX2a0001_hist_007-note100" n="〔二〕"/>沛公今事有急，亡去不義，不可不語．」良乃入，具告沛公．沛公大驚，曰：「為之柰<lb/>何？」張良曰：「誰為大王為此計者？」曰：「鯫生<ref type="note" target="#KX2a0001_hist_007-note101" n="〔三〕"/>說我曰『距關，毋內諸侯，秦地可盡<lb/>王也』．故聽之．」良曰：「料大王士卒足以當項王乎？」沛公默然，曰：「固不如也，且為之<lb/>柰何？」張良曰：「請往謂項伯，言沛公不敢背項王也．」沛公曰：「君安與項伯有故？」張<lb/>良曰：「秦時與臣游，項伯殺人，臣活之．今事有急，故幸來告良．」沛公曰「孰與君少長？」<lb/>良曰：「長於臣．」沛公曰「君為我呼入，吾得兄事之．」張良出，要項伯．項伯即入見沛公．<lb/>沛公奉卮酒為壽，約為婚姻，曰：「吾入關，秋豪不敢有所近，籍吏民，封府庫，而待將軍．所<lb/>以遣將守關者，備他盜之出入與非常也．日夜望將軍至，豈敢反乎！願伯具言臣之不敢倍<lb/>德也．」項伯許諾．謂沛公曰：「旦日不可不蚤自來謝項王．」沛公曰：「諾．」於是項伯復夜<lb/>去，至軍中，具以沛公言報項王．因言曰：「沛公不先破關中，公豈敢入乎？今人有大功而<lb/>擊之，不義也，不如因善遇之．」項王許諾．<lb/></p>
<p xml:id='KX2a0001_ZHSJ_007-0312a-37'>沛公旦日從百餘騎來見項王，至鴻門，謝曰：「臣與將軍戮力而攻秦，將軍戰河北，臣戰<lb/>河南，然不自意能先入關破秦，得復見將軍於此．今者有小人之言，令將軍與臣有卻．」項<lb/>王曰：「此沛公左司馬曹無傷言之；不然，籍何以至此．」項王即日因留沛公與飲．項王､項<lb/>伯東嚮坐．亞父南嚮坐．亞父者，范增也．<ref type="note" target="#KX2a0001_hist_007-note102" n="〔一〕"/>沛公北嚮坐，張良西嚮侍．范增數目項王，舉<lb/>所佩玉玦以示之者三，項王默然不應．范增起，出召項莊，<ref type="note" target="#KX2a0001_hist_007-note103" n="〔二〕"/>謂曰：「君王為人不忍，若入<lb/>前為壽，壽畢，請以劍舞，因擊沛公於坐，殺之．不者，若屬皆且為所虜．」莊則入為壽，壽<lb/>畢，曰：「君王與沛公飲，軍中無以為樂，請以劍舞．」項王曰：「諾．」項莊拔劍起舞，項伯亦<lb/>拔劍起舞，常以身翼蔽沛公，莊不得擊．於是張良至軍門，見樊噲．樊噲曰：「今日之事何<lb/>如？」良曰：「甚急．今者項莊拔劍舞，其意常在沛公也．」噲曰：「此迫矣，臣請入，與之同<lb/>命．」噲即帶劍擁盾入軍門．<ref type="note" target="#KX2a0001_hist_007-note104" n="〔三〕"/>交戟之衞士欲止不內，樊噲側其盾以撞，<ref type="note" target="#KX2a0001_hist_007-note105" n="〔四〕"/>衞士仆地，噲<lb/>遂入，披帷西嚮立，瞋目視項王，<ref type="note" target="#KX2a0001_hist_007-note106" n="〔五〕"/>頭髮上指，目眥盡裂．<ref type="note" target="#KX2a0001_hist_007-note107" n="〔六〕"/>項王按劍而跽<ref type="note" target="#KX2a0001_hist_007-note108" n="〔七〕"/>曰：「客何為<lb/>者？」張良曰：「沛公之參乘樊噲者也．」項王曰：「壯士，賜之卮酒．」則與斗卮酒．噲拜<lb/>謝，起，立而飲之．項王曰：「賜之彘肩．」則與一生彘肩．樊噲覆其盾於地，加彘肩上，拔<lb/>劍切而啗之．<ref type="note" target="#KX2a0001_hist_007-note109" n="〔八〕"/>項王曰：「壯士，能復飲乎？」樊噲曰：「臣死且不避，卮酒安足辭！夫秦王<lb/>有虎狼之心，殺人如不能舉，刑人如恐不勝，天下皆叛之．懷王與諸將約曰『先破秦入咸陽<lb/>者王之』．今沛公先破秦入咸陽，豪毛不敢有所近，封閉宮室，還軍霸上，以待大王來．故遣<lb/>將守關者，備他盜出入與非常也．勞苦而功高如此，未有封侯之賞，而聽細說，欲誅有功之<lb/>人．此亡秦之續耳，竊為大王不取也．」項王未有以應，曰：「坐．」樊噲從良坐．坐須臾，<lb/>沛公起如廁，因招樊噲出．<lb/></p>
<p xml:id='KX2a0001_ZHSJ_007-0314a-40'>沛公已出，項王使都尉<ref type="note" target="#KX2a0001_hist_007-note110" n="〔一〕"/>陳平召沛公．沛公曰：「今者出，未辭也，為之柰何？」樊噲<lb/>曰：「大行不顧細謹，大禮不辭小讓．如今人方為刀俎，我為魚肉，何辭為．」於是遂去．乃<lb/>令張良留謝．良問曰：「大王來何操？」曰：「我持白璧一雙，欲獻項王，玉斗一雙，欲與亞<lb/>父，會其怒，不敢獻．公為我獻之」張良曰：「謹諾．」當是時，項王軍在鴻門下，沛公軍在<lb/>霸上，相去四十里．沛公則置車騎，脫身獨騎，與樊噲､夏侯嬰､靳彊､紀信等<ref type="note" target="#KX2a0001_hist_007-note111" n="〔二〕"/>四人持劍<lb/>盾步走，從酈山下，道芷陽閒行．沛公謂張良曰：「從此道至吾軍，不過二十里耳．度我至軍<lb/>中，公乃入．」沛公已去，閒至軍中，張良入謝，曰：「沛公不勝桮杓，不能辭．謹使臣良奉白<lb/>璧一雙，再拜獻大王足下；玉斗一雙，再拜奉大將軍足下．」項王曰：「沛公安在？」良曰︰<lb/>「聞大王有意督過之，脫身獨去，已至軍矣．」<ref type="note" target="#KX2a0001_hist_007-note112" n="〔三〕"/>項王則受璧，置之坐上．亞父受玉斗，置之<lb/>地，拔劍撞而破之，曰：「唉！<ref type="note" target="#KX2a0001_hist_007-note113" n="〔四〕"/>豎子不足與謀．奪項王天下者，必沛公也，吾屬今為之虜<lb/>矣．」沛公至軍，立誅殺曹無傷．<lb/></p>
<p xml:id='KX2a0001_ZHSJ_007-0315a-42'>居數日，項羽引兵西屠咸陽，殺秦降王子嬰，燒秦宮室，火三月不滅；收其貨寶婦女而<lb/>東．人或說項王曰：「關中阻山河四塞，<ref type="note" target="#KX2a0001_hist_007-note114" n="〔一〕"/>地肥饒，可都以霸．」項王見秦宮皆以燒殘破，<lb/>又心懷思欲東歸，曰：「富貴不歸故鄉，如衣繡夜行，誰知之者！」說者曰：「人言楚人沐猴而<lb/>冠耳，果然．」<ref type="note" target="#KX2a0001_hist_007-note115" n="〔二〕"/>項王聞之，烹說者．<ref type="note" target="#KX2a0001_hist_007-note116" n="〔三〕"/><lb/></p>
<p xml:id='KX2a0001_ZHSJ_007-0315a-43'>項王使人致命懷王．懷王曰：「如約．」乃尊懷王為義帝．項王欲自王，先王諸將相．<lb/>謂曰：「天下初發難時，<ref type="note" target="#KX2a0001_hist_007-note117" n="〔一〕"/>假立諸侯後以伐秦．然身被堅執銳首事，暴露於野<ref type="note" target="#KX2a0001_hist_007-note118" n="〔二〕"/>三年，滅<lb/>秦定天下者，皆將相諸君與籍之力也．義帝雖無功，故當分其地而王之．」諸將皆曰：「善．」<lb/>乃分天下，立諸將為侯王．項王､范增疑沛公之有天下，業已講解，<ref type="note" target="#KX2a0001_hist_007-note119" n="〔三〕"/>又惡負約，恐諸侯叛<lb/>之，乃陰謀曰：「巴､蜀道險，秦之遷人皆居蜀．」乃曰：「巴､蜀亦關中地也．」故立沛公為漢<lb/>王，<ref type="note" target="#KX2a0001_hist_007-note120" n="〔四〕"/>王巴､蜀､漢中，都南鄭．<ref type="note" target="#KX2a0001_hist_007-note121" n="〔五〕"/>而三分關中，王秦降將以距塞漢王．項王乃立章邯為雍<lb/>王，王咸陽以西，都廢丘．<ref type="note" target="#KX2a0001_hist_007-note122" n="〔六〕"/>長史欣者，故為櫟陽獄掾，嘗有德於項梁；都尉董翳者，本勸<lb/>章邯降楚．故立司馬欣為塞王，<ref type="note" target="#KX2a0001_hist_007-note123" n="〔七〕"/>王咸陽以東至河，都櫟陽；<ref type="note" target="#KX2a0001_hist_007-note124" n="〔八〕"/>立董翳為翟王，王上郡，<lb/>都高奴．<ref type="note" target="#KX2a0001_hist_007-note125" n="〔九〕"/>徙魏王豹為西魏王，王河東，都平陽．瑕丘<ref type="note" target="#KX2a0001_hist_007-note126" n="〔一０〕"/>申陽者，<ref type="note" target="#KX2a0001_hist_007-note127" n="〔一一〕"/>張耳嬖臣也，先下河<lb/>南【郡】，迎楚河上，故立申陽為河南王，都雒陽．<ref type="note" target="#KX2a0001_hist_007-note128" n="〔一二〕"/>韓王成因故都，都陽翟．<ref type="note" target="#KX2a0001_hist_007-note129" n="〔一三〕"/>趙將司馬卬<lb/>定河內，數有功，故立卬為殷王，王河內，都朝歌．徙趙王歇為代王．趙相張耳素賢，又從<lb/>入關，故立耳為常山王，王趙地，都襄國．<ref type="note" target="#KX2a0001_hist_007-note130" n="〔一四〕"/>當陽君黥布為楚將，常冠軍，故立布為九江王，<lb/>都六．<ref type="note" target="#KX2a0001_hist_007-note131" n="〔一五〕"/>鄱君<ref type="note" target="#KX2a0001_hist_007-note132" n="〔一六〕"/>吳芮率百越佐諸侯，<ref type="note" target="#KX2a0001_hist_007-note133" n="〔一七〕"/>又從入關，故立芮為衡山王，都邾．<ref type="note" target="#KX2a0001_hist_007-note134" n="〔一八〕"/>義帝柱國<lb/>共敖<ref type="note" target="#KX2a0001_hist_007-note135" n="〔一九〕"/>將兵擊南郡，功多，因立敖為臨江王，<ref type="note" target="#KX2a0001_hist_007-note136" n="〔二０〕"/>都江陵．<ref type="note" target="#KX2a0001_hist_007-note137" n="〔二一〕"/>徙燕王韓廣為遼東王．<ref type="note" target="#KX2a0001_hist_007-note138" n="〔二二〕"/>燕<lb/>將臧荼從楚救趙，因從入關，故立荼為燕王，都薊．徙齊王田市為膠東王．<ref type="note" target="#KX2a0001_hist_007-note139" n="〔二三〕"/>齊將田都從<lb/>共救趙，因從入關，故立都為齊王，都臨菑．<ref type="note" target="#KX2a0001_hist_007-note140" n="〔二四〕"/>故秦所滅齊王建孫田安，項羽方渡河救趙，<lb/>田安下濟北數城，引其兵降項羽，故立安為濟北王，都博陽．<ref type="note" target="#KX2a0001_hist_007-note141" n="〔二五〕"/>田榮者，數負項梁，又不肯<lb/>將兵從楚擊秦，以故不封．成安君<ref type="note" target="#KX2a0001_hist_007-note142" n="〔二六〕"/>陳餘[⿱𠫓廾]將印去，不從入關，然素聞其賢，有功於趙，聞<lb/>其在南皮，<ref type="note" target="#KX2a0001_hist_007-note143" n="〔二七〕"/>故因環封三縣．<ref type="note" target="#KX2a0001_hist_007-note144" n="〔二八〕"/>番君將梅鋗<ref type="note" target="#KX2a0001_hist_007-note145" n="〔二九〕"/>功多，故封十萬戶侯．項王自立為西楚霸<lb/>王，<ref type="note" target="#KX2a0001_hist_007-note146" n="〔三０〕"/>王九郡，都彭城．<ref type="note" target="#KX2a0001_hist_007-note147" n="〔三一〕"/><lb/></p>
<p xml:id='KX2a0001_ZHSJ_007-0320a-49'>漢之元年四月，諸侯罷戲下，各就國．<ref type="note" target="#KX2a0001_hist_007-note148" n="〔一〕"/>項王出之國，使人徙義帝，曰：「古之帝者地方<lb/>千里，必居上游．」<ref type="note" target="#KX2a0001_hist_007-note149" n="〔二〕"/>乃使使徙義帝長沙郴縣．<ref type="note" target="#KX2a0001_hist_007-note150" n="〔三〕"/>趣義帝行，其羣臣稍稍背叛之，乃陰令衡<lb/>山､臨江王擊殺之江中．<ref type="note" target="#KX2a0001_hist_007-note151" n="〔四〕"/>韓王成無軍功，項王不使之國，與俱至彭城，廢以為侯，已又殺<lb/>之．臧荼之國，因逐韓廣之遼東，廣弗聽，荼擊殺廣無終，并王其地．<lb/></p>
<p xml:id='KX2a0001_ZHSJ_007-0320a-50'>田榮聞項羽徙齊王市膠東，而立齊將田都為齊王，乃大怒，不肯遣齊王之膠東，因以齊<lb/>反，迎擊田都．田都走楚．齊王市畏項王，乃亡之膠東就國．田榮怒，追擊殺之即墨．榮<lb/>因自立為齊王，而西殺擊濟北王田安，并王三齊．<ref type="note" target="#KX2a0001_hist_007-note152" n="〔一〕"/>榮與彭越將軍印，令反梁地．陳餘陰<lb/>使張同､夏說說齊王田榮曰：「項羽為天下宰，不平．今盡王故王於醜地，而王其羣臣諸將<lb/>善地，逐其故主趙王，乃北居代，餘以為不可．聞大王起兵，且不聽不義，願大王資餘兵，請<lb/>以擊常山，以復趙王，請以國為扞蔽．」齊王許之，因遣兵之趙．陳餘悉發三縣兵，與齊并<lb/>力擊常山，大破之．張耳走歸漢．陳餘迎故趙王歇於代，反之趙．趙王因立陳餘為代王．<lb/></p>
<p xml:id='KX2a0001_ZHSJ_007-0321a-52'>是時，漢還定三秦．項羽聞漢王皆已并關中，且東，齊､趙叛之：大怒．乃以故吳令鄭<lb/>昌為韓王，以距漢．令蕭公角等<ref type="note" target="#KX2a0001_hist_007-note153" n="〔一〕"/>擊彭越．彭越敗蕭公角等．漢使張良徇韓，乃遺項王<lb/>書曰：「漢王失職，欲得關中，如約即止，不敢東．」又以齊､梁反書遺項王曰：「齊欲與趙并<lb/>滅楚．」楚以此故無西意，而北擊齊．徵兵九江王布．布稱疾不往，使將將數千人行．項王<lb/>由此怨布也．漢之二年冬，項羽遂北至城陽，田榮亦將兵會戰．田榮不勝，走至平原，平原<lb/>民殺之．遂北燒夷齊城郭室屋，皆阬田榮降卒，係虜其老弱婦女．徇齊至北海，多所殘滅．<lb/>齊人相聚而叛之．於是田榮弟田橫收齊亡卒得數萬人，反城陽．項王因留，連戰未能下．<lb/></p>
<p xml:id='KX2a0001_ZHSJ_007-0321a-53'>春，漢王部<ref type="note" target="#KX2a0001_hist_007-note154" n="〔一〕"/>五諸侯兵，<ref type="note" target="#KX2a0001_hist_007-note155" n="〔二〕"/>凡五十六萬人，東伐楚．項王聞之，即令諸將擊齊，而自<lb/>以精兵三萬人南從魯出胡陵．<ref type="note" target="#KX2a0001_hist_007-note156" n="〔三〕"/>四月，漢皆已入彭城，收其貨寶美人，日置酒高會．項王<lb/>乃西從蕭，晨擊漢軍<ref type="note" target="#KX2a0001_hist_007-note157" n="〔四〕"/>而東，至彭城，日中，大破漢軍．<ref type="note" target="#KX2a0001_hist_007-note158" n="〔五〕"/>漢軍皆走，相隨入穀、泗水，<ref type="note" target="#KX2a0001_hist_007-note159" n="〔六〕"/><lb/>殺漢卒十餘萬人．漢卒皆南走山，<ref type="note" target="#KX2a0001_hist_007-note160" n="〔七〕"/>楚又追擊至靈壁東<ref type="note" target="#KX2a0001_hist_007-note161" n="〔八〕"/>睢水上．<ref type="note" target="#KX2a0001_hist_007-note162" n="〔九〕"/>漢軍卻，為楚所<lb/>擠，<ref type="note" target="#KX2a0001_hist_007-note163" n="〔一０〕"/>多殺，漢卒十餘萬人皆入睢水，睢水為之不流．<ref type="note" target="#KX2a0001_hist_007-note164" n="〔一一〕"/>圍漢王三帀．於是大風從西北而<lb/>起，折木發屋，揚沙石，窈冥晝晦，<ref type="note" target="#KX2a0001_hist_007-note165" n="〔一二〕"/>逢迎楚軍．楚軍大亂，壞散，而漢王乃得與數十騎遁<lb/>去，欲過沛，收家室而西；楚亦使人追之沛，取漢王家：家皆亡，不與漢王相見．漢王道<lb/>逢得孝惠、魯元，<ref type="note" target="#KX2a0001_hist_007-note166" n="〔一三〕"/>乃載行．楚騎追漢王，漢王急，推墮孝惠、魯元車下，滕公常下收載之．<lb/>如是者三．曰：「雖急不可以驅，柰何棄之？」於是遂得脫．求太公、呂后不相遇．審食<lb/>其<ref type="note" target="#KX2a0001_hist_007-note167" n="〔一四〕"/>從太公、呂后閒行，<ref type="note" target="#KX2a0001_hist_007-note168" n="〔一五〕"/>求漢王，反遇楚軍．楚軍遂與歸，報項王，項王常置軍中．<lb/></p>
<p xml:id='KX2a0001_ZHSJ_007-0324a-57'>是時呂后兄周呂侯<ref type="note" target="#KX2a0001_hist_007-note169" n="〔一〕"/>為漢將兵居下邑，<ref type="note" target="#KX2a0001_hist_007-note170" n="〔二〕"/>漢王閒往從之，稍稍收其士卒．至滎陽，<lb/>諸敗軍皆會，蕭何亦發關中老弱未傅悉詣滎陽，<ref type="note" target="#KX2a0001_hist_007-note171" n="〔三〕"/>復大振．楚起於彭城，常乘勝逐北，與<lb/>漢戰滎陽南京、索閒，漢敗楚，<ref type="note" target="#KX2a0001_hist_007-note172" n="〔四〕"/>楚以故不能過滎陽而西．<lb/></p>
<p xml:id='KX2a0001_ZHSJ_007-0325a-59'>項王之救彭城，追漢王至滎陽，田橫亦得收齊，立田榮子廣為齊王．漢王之敗彭城，諸<lb/>侯皆復與楚而背漢．漢軍滎陽，築甬道屬之河，以取敖倉粟．<ref type="note" target="#KX2a0001_hist_007-note173" n="〔一〕"/>漢之三年，項王數侵奪漢<lb/>甬道，漢王食乏，恐，請和，割滎陽以西為漢．<lb/></p>
<p xml:id='KX2a0001_ZHSJ_007-0325a-60'>項王欲聽之．歷陽侯范增曰：<ref type="note" target="#KX2a0001_hist_007-note174" n="〔一〕"/>「漢易與耳，今釋弗取，後必悔之．」項王乃與范增急<lb/>圍滎陽．漢王患之，乃用陳平計閒項王．項王使者來，為太牢具，舉欲進之．見使者，詳驚<lb/>愕曰：「吾以為亞父使者，乃反項王使者．」更持去，以惡食食<ref type="note" target="#KX2a0001_hist_007-note175" n="〔二〕"/>項王使者．使者歸報項<lb/>王，項王乃疑范增與漢有私，稍奪之權．范增大怒，曰：「天下事大定矣，君王自為之．願賜<lb/>骸骨歸卒伍．」項王許之．行未至彭城，疽發背而死．<ref type="note" target="#KX2a0001_hist_007-note176" n="〔三〕"/><lb/></p>
<p xml:id='KX2a0001_ZHSJ_007-0326a-62'>漢將紀信說漢王曰：「事已急矣，請為王誑楚為王，王可以閒出．」於是漢王夜出女子<lb/>滎陽東門被甲二千人，楚兵四面擊之．紀信乘黃屋車，<ref type="note" target="#KX2a0001_hist_007-note177" n="〔一〕"/>傅左纛，<ref type="note" target="#KX2a0001_hist_007-note178" n="〔二〕"/>曰：「城中食盡，漢<lb/>王降．」楚軍皆呼萬歲．漢王亦與數十騎從城西門出，走成皋．<ref type="note" target="#KX2a0001_hist_007-note179" n="〔三〕"/>項王見紀信，問：「漢王<lb/>安在？」曰：「漢王已出矣．」項王燒殺紀信．<lb/></p>
<p xml:id='KX2a0001_ZHSJ_007-0326a-63'>漢王使御史大夫周苛、樅公、<ref type="note" target="#KX2a0001_hist_007-note180" n="〔一〕"/>魏豹守滎陽．周苛、樅公謀曰：「反國之王，難與守<lb/>城．」乃共殺魏豹．楚下滎陽城，生得周苛．項王謂周苛曰：「為我將，我以公為上將軍，封<lb/>三萬戶．」周苛罵曰：「若不趣降漢，漢今虜若，若非漢敵也．」項王怒，烹周苛，井殺樅公．<lb/></p>
<p xml:id='KX2a0001_ZHSJ_007-0327a-65'>漢王之出滎陽，南走宛、葉，得九江王布，行收兵，復入保成皋．漢之四年，項王進兵圍<lb/>成皋．漢王逃，<ref type="note" target="#KX2a0001_hist_007-note181" n="〔一〕"/>獨與滕公出成皋北門，<ref type="note" target="#KX2a0001_hist_007-note182" n="〔二〕"/>渡河走脩武，從張耳、韓信軍．諸將稍稍得出<lb/>成皋，從漢王．楚遂拔成皋，欲西．漢使兵距之鞏，令其不得西．<lb/></p>
<p xml:id='KX2a0001_ZHSJ_007-0327a-66'>是時，彭越渡河擊楚東阿，殺楚將軍薛公．項王乃自東擊彭越．漢王得淮陰侯兵，欲<lb/>渡河南．鄭忠說漢王，乃止壁河內．使劉賈將兵佐彭越，燒楚積聚．<ref type="note" target="#KX2a0001_hist_007-note183" n="〔一〕"/>項王東擊破之，走<lb/>彭越．漢王則引兵渡河，復取成皋，軍廣武，就敖倉食．項王已定東海來，西，與漢俱臨廣<lb/>武而軍，<ref type="note" target="#KX2a0001_hist_007-note184" n="〔二〕"/>相守數月．<lb/></p>
<p xml:id='KX2a0001_ZHSJ_007-0327a-67'>當此時，彭越數反梁地，絕楚糧食，項王患之．為高俎，置太公其上，<ref type="note" target="#KX2a0001_hist_007-note185" n="〔一〕"/>告漢王曰：「今<lb/>不急下，吾烹太公．」漢王曰：「吾與項羽俱北面受命懷王，曰『約為兄弟』，吾翁即若翁，必<lb/>欲烹而翁，則幸分我一桮羹．」項王怒，欲殺之．項伯曰：「天下事未可知，且為天下者不顧<lb/>家，雖殺之無益，祇益禍耳．」項王從之．<lb/></p>
<p xml:id='KX2a0001_ZHSJ_007-0328a-69'>楚漢久相持未決，丁壯苦軍旅，老弱罷轉漕．項王謂漢王曰：「天下匈匈數歲者，徒以<lb/>吾兩人耳，願與漢王挑戰<ref type="note" target="#KX2a0001_hist_007-note186" n="〔一〕"/>決雌雄，毋徒苦天下之民父子為也．」漢王笑謝曰：「吾寧鬬<lb/>智，不能鬬力．」項王令壯士出挑戰．漢有善騎射者樓煩，<ref type="note" target="#KX2a0001_hist_007-note187" n="〔二〕"/>楚挑戰三合，樓煩輒射殺之．<lb/>項王大怒，乃自被甲持戟挑戰．樓煩欲射之，項王瞋目叱之，樓煩目不敢視，手不敢發，遂<lb/>走還入壁，不敢復出．漢王使人閒問之，乃項王也．漢王大驚．於是項王乃即漢王相與臨<lb/>廣武閒而語．漢王數之，項王怒，欲一戰．漢王不聽，項王伏弩射中漢王．漢王傷，走入<lb/>成皋．<lb/></p>
<p xml:id='KX2a0001_ZHSJ_007-0329a-71'>項王聞淮陰侯已舉河北，破齊、趙，且欲擊楚，乃使龍且<ref type="note" target="#KX2a0001_hist_007-note188" n="〔一〕"/>往擊之．淮陰侯與戰，騎<lb/>將灌嬰擊之，大破楚軍，殺龍且．韓信因自立為齊王．項王聞龍且軍破，則恐，使盱台人武<lb/>濊涉往說淮陰侯．淮陰侯弗聽．是時，彭越復反，下梁地，絕楚糧．項王乃謂海春侯大司馬<lb/>曹咎等曰：「謹守成皋，則漢欲挑戰，慎勿與戰，毋令得東而已．我十五日必誅彭越，定梁<lb/>地，復從將軍．」乃東，行擊陳留、<ref type="note" target="#KX2a0001_hist_007-note189" n="〔二〕"/>外黃．<lb/></p>
<p xml:id='KX2a0001_ZHSJ_007-0329a-72'>外黃不下．數日，已降，項王怒，悉令男子年十五已上詣城東，欲阬之．外黃令舍人兒<lb/>年十三，<ref type="note" target="#KX2a0001_hist_007-note190" n="〔一〕"/>往說項王曰：「彭越彊劫<ref type="note" target="#KX2a0001_hist_007-note191" n="〔二〕"/>外黃，外黃恐，故且降，待大王．大王至，又皆阬之，<lb/>百姓豈有歸心？從此以東，梁地十餘城皆恐，莫肯下矣．」項王然其言，乃赦外黃當阬者．<lb/>東至睢陽，<ref type="note" target="#KX2a0001_hist_007-note192" n="〔三〕"/>聞之皆爭下項王．<lb/></p>
<p xml:id='KX2a0001_ZHSJ_007-0330a-74'>漢果數挑楚軍戰，楚軍不出．使人辱之，五六日，大司馬怒，渡兵汜水．<ref type="note" target="#KX2a0001_hist_007-note193" n="〔一〕"/>士卒半渡，<lb/>漢擊之，大破楚軍，盡得楚國貨賂．大司馬咎、長史翳、塞王欣皆自剄汜水上．<ref type="note" target="#KX2a0001_hist_007-note194" n="〔二〕"/>大司馬咎<lb/>者，故蘄獄掾，長史欣亦故櫟陽獄吏，兩人嘗有德於項梁，是以項王信任之．當是時，項王<lb/>在睢陽，聞海春侯軍敗，則引兵還．漢軍方圍鍾離眛<ref type="note" target="#KX2a0001_hist_007-note195" n="〔三〕"/>於滎陽東，項王至，漢軍畏楚，盡走<lb/>險阻．<lb/></p>
<p xml:id='KX2a0001_ZHSJ_007-0330a-75'>是時，漢兵盛食多，項王兵罷食絕．漢遣陸賈說項王，請太公，項王弗聽．漢王復使侯<lb/>公往說項王，項王乃與漢約，中分天下，割鴻溝以西者為漢，<ref type="note" target="#KX2a0001_hist_007-note196" n="〔一〕"/>鴻溝而東者為楚．項王許<lb/>之，即歸漢王父母妻子．軍皆呼萬歲．漢王乃封侯公為平國君．<ref type="note" target="#KX2a0001_hist_007-note197" n="〔二〕"/>匿弗肯復見．曰：「此<lb/>天下辯士，所居傾國，故號為平國君．」項王已約，乃引兵解而東歸．<lb/></p>
<p xml:id='KX2a0001_ZHSJ_007-0331a-77'>漢欲西歸，張良、陳平說曰：「漢有天下太半，<ref type="note" target="#KX2a0001_hist_007-note198" n="〔一〕"/>而諸侯皆附之．楚兵罷食盡，此天亡<lb/>楚之時也，不如因其機而遂取之．今釋弗擊，此所謂『養虎自遺患』也．」<ref type="note" target="#KX2a0001_hist_007-note199" n="〔二〕"/>漢王聽之．漢<lb/>五年，漢王乃追項王至陽夏<ref type="note" target="#KX2a0001_hist_007-note200" n="〔三〕"/>南，止軍，與淮陰侯韓信、建成侯彭越期會而擊楚軍．至固<lb/>陵，<ref type="note" target="#KX2a0001_hist_007-note201" n="〔四〕"/>而信、越之兵不會．楚擊漢軍，大破之．漢王復入壁，深塹而自守．謂張子房曰：「諸<lb/>侯不從約，為之柰何？」對曰：「楚兵且破，信、越未有分地，<ref type="note" target="#KX2a0001_hist_007-note202" n="〔五〕"/>其不至固宜．君王能與共<lb/>分天下，今可立致也．即不能，事未可知也．君王能自陳以東傅海，<ref type="note" target="#KX2a0001_hist_007-note203" n="〔六〕"/>盡與韓信；睢陽以<lb/>北至󻋎城，<ref type="note" target="#KX2a0001_hist_007-note204" n="〔七〕"/>以與彭越：使各自為戰，<ref type="note" target="#KX2a0001_hist_007-note205" n="〔八〕"/>則楚易敗也．」漢王曰：「善．」於是乃發使者告<lb/>韓信、彭越曰：「并力擊楚．楚破，自陳以東傅海與齊王，睢陽以北至穀城與彭相國．」使者<lb/>至，韓信、彭越皆報曰：「請今進兵．」韓信乃從齊往，劉賈軍從壽春並行，屠城父，<ref type="note" target="#KX2a0001_hist_007-note206" n="〔九〕"/>至垓<lb/>下．<ref type="note" target="#KX2a0001_hist_007-note207" n="〔一０〕"/>大司馬周殷叛楚，以舒屠六，<ref type="note" target="#KX2a0001_hist_007-note208" n="〔一一〕"/>舉九江兵，<ref type="note" target="#KX2a0001_hist_007-note209" n="〔一二〕"/>隨劉賈、彭越皆會垓下，詣項王．<lb/></p>
<p xml:id='KX2a0001_ZHSJ_007-0333a-80'>項王軍壁垓下，兵少食盡，漢軍及諸侯兵圍之數重．夜聞漢軍四面皆楚歌，<ref type="note" target="#KX2a0001_hist_007-note210" n="〔一〕"/>項王乃<lb/>大驚曰：「漢皆已得楚乎？是何楚人之多也！」項王則夜起，飲帳中．有美人名虞，<ref type="note" target="#KX2a0001_hist_007-note211" n="〔二〕"/>常幸<lb/>從；駿馬名騅，<ref type="note" target="#KX2a0001_hist_007-note212" n="〔三〕"/>常騎之．於是項王乃悲歌忼慨，自為詩曰：「力拔山兮氣蓋世，時不利兮<lb/>騅不逝．騅不逝兮可柰何，虞兮虞兮柰若何！」歌數闋，美人和之．<ref type="note" target="#KX2a0001_hist_007-note213" n="〔四〕"/>項王泣數行下，<ref type="note" target="#KX2a0001_hist_007-note214" n="〔五〕"/><lb/>左右皆泣，莫能仰視．<lb/></p>
<p xml:id='KX2a0001_ZHSJ_007-0334a-82'>於是項王乃上馬騎，<ref type="note" target="#KX2a0001_hist_007-note215" n="〔一〕"/>麾下<ref type="note" target="#KX2a0001_hist_007-note216" n="〔二〕"/>壯士騎從者八百餘人，直夜潰圍南出，馳走．平明，漢<lb/>軍乃覺之，令騎將灌嬰以五千騎追之．項王渡淮，騎能屬者<ref type="note" target="#KX2a0001_hist_007-note217" n="〔三〕"/>百餘人耳．項王至陰陵，<ref type="note" target="#KX2a0001_hist_007-note218" n="〔四〕"/><lb/>迷失道，問一田父，田父紿曰「左」．<ref type="note" target="#KX2a0001_hist_007-note219" n="〔五〕"/>左，乃陷大澤中．以故漢追及之．項王乃復引兵<lb/>而東，至東城，<ref type="note" target="#KX2a0001_hist_007-note220" n="〔六〕"/>乃有二十八騎．漢騎追者數千人．項王自度不得脫．謂其騎曰：「吾起兵<lb/>至今八歲矣，身七十餘戰，所當者破，所擊者服，未嘗敗北，遂霸有天下．然今卒困於<lb/>此，<ref type="note" target="#KX2a0001_hist_007-note221" n="〔七〕"/>此天之亡我，非戰之罪也．今日固決死，願為諸君快戰，必三勝之，為諸君潰圍，斬<lb/>將，刈旗，令諸君知天亡我，非戰之罪也．」乃分其騎以為四隊，四嚮．漢軍圍之數重．項王<lb/>謂其騎曰：「吾為公取彼一將．」令四面騎馳下，期山東為三處．<ref type="note" target="#KX2a0001_hist_007-note222" n="〔八〕"/>於是項王大呼<ref type="note" target="#KX2a0001_hist_007-note223" n="〔九〕"/>馳下，<lb/>漢軍皆披靡，<ref type="note" target="#KX2a0001_hist_007-note224" n="〔一０〕"/>遂斬漢一將．是時，赤泉侯為騎將，追項王，項王瞋目而叱之，赤泉侯人馬<lb/>俱驚，辟易數里<ref type="note" target="#KX2a0001_hist_007-note225" n="〔一一〕"/>與其騎會為三處．漢軍不知項王所在，乃分軍為三，復圍之．項王乃<lb/>馳，復斬漢一都尉，殺數十百人，復聚其騎，亡其兩騎耳．乃謂其騎曰：「何如？」騎皆伏曰：<lb/>「如大王言．」<lb/></p>
<p xml:id='KX2a0001_ZHSJ_007-0336a-85'>於是項王乃欲東渡烏江．<ref type="note" target="#KX2a0001_hist_007-note226" n="〔一〕"/>烏江亭長檥船待，<ref type="note" target="#KX2a0001_hist_007-note227" n="〔二〕"/>謂項王曰：「江東雖小，地方千里，衆<lb/>數十萬人，亦足王也．願大王急渡．今獨臣有船，漢軍至，無以渡．」項王笑曰：「天之亡我，<lb/>我何渡為！且籍與江東子弟八千人渡江而西，今無一人還，縱江東父兄憐而王我，我何面<lb/>目見之？縱彼不言，籍獨不愧於心乎？」乃謂亭長曰：「吾知公長者．吾騎<ref type="note" target="#KX2a0001_hist_007-note228" n="〔三〕"/>此馬五歲，所<lb/>當無敵，嘗一日行千里，不忍殺之，以賜公．」乃令騎皆下馬步行，持短兵接戰．獨籍所殺漢<lb/>軍數百人．項王身亦被十餘創．顧見漢騎司馬呂馬童，曰：「若非吾故人乎？」馬童面之，<ref type="note" target="#KX2a0001_hist_007-note229" n="〔四〕"/><lb/>指王翳曰：<ref type="note" target="#KX2a0001_hist_007-note230" n="〔五〕"/>「此項王也．」項王乃曰：「吾聞漢購我頭千金，<ref type="note" target="#KX2a0001_hist_007-note231" n="〔六〕"/>邑萬戶，吾為若德．」<ref type="note" target="#KX2a0001_hist_007-note232" n="〔七〕"/><lb/>乃自刎而死．王翳取其頭，餘騎相蹂踐爭項王，相殺者數十人．最其後，郎中騎楊喜，騎司<lb/>馬呂馬童，郎中呂勝、楊武各得其一體．五人共會其體，皆是．故分其地為五：封呂馬童為<lb/>中水侯，<ref type="note" target="#KX2a0001_hist_007-note233" n="〔八〕"/>封王翳為杜衍侯，<ref type="note" target="#KX2a0001_hist_007-note234" n="〔九〕"/>封楊喜為赤泉侯，<ref type="note" target="#KX2a0001_hist_007-note235" n="〔一０〕"/>封楊武為吳防侯，<ref type="note" target="#KX2a0001_hist_007-note236" n="〔一一〕"/>封呂勝為涅陽<lb/>侯．<ref type="note" target="#KX2a0001_hist_007-note237" n="〔一二〕"/><lb/></p>
<p xml:id='KX2a0001_ZHSJ_007-0337a-87'>項王已死，<ref type="note" target="#KX2a0001_hist_007-note238" n="〔一〕"/>楚地皆降漢，獨魯不下．漢乃引天下兵欲屠之，為其守禮義，為主死節，<lb/>乃持項王頭視魯，魯父兄乃降．始，楚懷王初封項籍為魯公，及其死，魯最後下，故以魯公<lb/>禮葬項王穀城．<ref type="note" target="#KX2a0001_hist_007-note239" n="〔二〕"/>漢王為發哀，泣之而去．<lb/></p>
<p xml:id='KX2a0001_ZHSJ_007-0338a-89'>諸項氏枝屬，漢王皆不誅．乃封項伯為射陽侯．<ref type="note" target="#KX2a0001_hist_007-note240" n="〔一〕"/>桃侯、<ref type="note" target="#KX2a0001_hist_007-note241" n="〔二〕"/>平皋侯、<ref type="note" target="#KX2a0001_hist_007-note242" n="〔三〕"/>玄武侯<ref type="note" target="#KX2a0001_hist_007-note243" n="〔四〕"/>皆<lb/>項氏，賜姓劉．<lb/></p>
<p xml:id='KX2a0001_ZHSJ_007-0338a-90'>太史公曰：吾聞之周生曰<ref type="note" target="#KX2a0001_hist_007-note244" n="〔一〕"/>「舜目蓋重瞳子」，<ref type="note" target="#KX2a0001_hist_007-note245" n="〔二〕"/>又聞項羽亦重瞳子．羽豈其苗裔<lb/>邪？何興之暴也！夫秦失其政，陳涉首難，豪傑𧔧起，相與並爭，不可勝數．然羽非有尺<lb/>寸乘埶，起隴畝之中，三年，遂將五諸侯滅秦，<ref type="note" target="#KX2a0001_hist_007-note246" n="〔三〕"/>分裂天下，而封王侯，政由羽出，號為「霸<lb/>王」，位雖不終，近古以來未嘗有也．及羽背關懷楚，<ref type="note" target="#KX2a0001_hist_007-note247" n="〔四〕"/>放逐義帝而自立，怨王侯叛己，難<lb/>矣．自矜功伐，奮其私智而不師古，謂霸王之業，欲以力征經營天下，五年卒亡其國，<ref type="note" target="#KX2a0001_hist_007-note248" n="〔五〕"/>身<lb/>死東城，尚不覺寤而不自責，過矣．乃引「天亡我，非用兵之罪也」，豈不謬哉！<lb/><ref type="note" target="#KX2a0001_hist_007-note249" n="贊"/></p>
</div>
<div type="notes">
<note xml:id="KX2a0001_hist_007-note0"></note>
<note xml:id="KX2a0001_hist_007-note1">〔一〕集解地理志臨淮有下相縣．索隱縣名，屬臨淮．案：應劭云「相，水名，出沛國．沛國有相縣，其水下流，又<lb/>因置縣，故名下相也」．正義括地志云：「相故城在泗州宿豫縣西北七十里，秦縣．」項，胡講反．籍，秦昔反．<lb/></note>
<note xml:id="KX2a0001_hist_007-note2">〔二〕索隱按：下序傳籍字子羽也．<lb/></note>
<note xml:id="KX2a0001_hist_007-note3">〔三〕索隱按：崔浩云「伯､仲､叔､季，兄弟之次，故叔云叔父，季云季父」．<lb/></note>
<note xml:id="KX2a0001_hist_007-note4">〔四〕正義燕，烏賢反．<lb/></note>
<note xml:id="KX2a0001_hist_007-note5">〔五〕集解始皇本紀云：「項燕自殺．」索隱此云為王翦所殺，與楚漢春秋同，而始皇本紀云項燕自殺．不同者，蓋<lb/>燕為王翦所圍逼而自殺，故不同耳．<lb/></note>
<note xml:id="KX2a0001_hist_007-note6">〔六〕索隱地理志有項城縣，屬汝南．正義括地志云：「今陳州項城縣城即古項子國．」<lb/></note>
<note xml:id="KX2a0001_hist_007-note7">〔一〕索隱按：逮訓及．謂有罪相連及，為櫟陽縣所逮錄也．故漢（史）【世】每制獄皆有逮捕也．正義櫟音藥．<lb/>逮音代．<lb/></note>
<note xml:id="KX2a0001_hist_007-note8">〔二〕集解蘇林曰：「蘄音機，縣，屬沛國．」<lb/></note>
<note xml:id="KX2a0001_hist_007-note9">〔三〕集解應劭曰：「項梁曾坐事傳繫櫟陽獄，從蘄獄掾曹咎取書與司馬欣．抵，歸；已，止也．」韋昭曰：「抵，至也．<lb/>謂梁嘗被櫟陽縣逮捕，梁乃請蘄獄掾曹咎書至櫟陽獄掾司馬欣，事故得止息也．」索隱按：服虔云「抵，歸<lb/>也」．韋昭云「抵，至也．」劉伯莊云「抵，相憑託也」．故應劭云「項梁曾坐事繫櫟陽獄，從蘄獄掾曹咎取書與司馬<lb/>欣．抵，歸；已，息也」．<lb/></note>
<note xml:id="KX2a0001_hist_007-note10">〔四〕索隱韋昭云：「浙江在今錢塘．」浙音「折獄」之「折」．晉灼音逝，非也．蓋其流曲折，莊子所謂「淛河」，即其水<lb/>也．淛折聲相近也．<lb/></note>
<note xml:id="KX2a0001_hist_007-note11">〔五〕集解韋昭曰：「扛，舉也．」索隱說文云：「橫關對舉也．」韋昭云：「扛，舉也．」音江．<lb/></note>
<note xml:id="KX2a0001_hist_007-note12">〔一〕索隱徐氏以為在沛郡，即蘄縣大澤中．<lb/></note>
<note xml:id="KX2a0001_hist_007-note13">〔二〕集解徐廣曰：「爾時未言太守．」正義守音狩．漢書云景帝中二年七月，更郡守為太守．<lb/></note>
<note xml:id="KX2a0001_hist_007-note14">〔三〕集解楚漢春秋曰：「會稽假守殷通．」正義按：言「假」者，兼攝之也．<lb/></note>
<note xml:id="KX2a0001_hist_007-note15">〔四〕索隱按：謂先舉兵能制得人，後則為人所制．故荀卿子曰「制人之與為人制也，其相去遠矣」．<lb/></note>
<note xml:id="KX2a0001_hist_007-note16">〔五〕正義張晏云：「項羽殺宋義時，桓楚為羽使懷王．」<lb/></note>
<note xml:id="KX2a0001_hist_007-note17">〔六〕索隱此不定數也．自百已下或至八十九十，故云數十百．<lb/></note>
<note xml:id="KX2a0001_hist_007-note18">〔七〕索隱說文云：「讋，失氣也．」音之涉反．<lb/></note>
<note xml:id="KX2a0001_hist_007-note19">〔八〕集解李奇曰：「徇，略也．」如淳曰：「徇音『撫徇』之『徇』．徇其人民．」<lb/></note>
<note xml:id="KX2a0001_hist_007-note20">〔一〕正義揚州．<lb/></note>
<note xml:id="KX2a0001_hist_007-note21">〔二〕正義胡嫁反．以兵威服之曰下．<lb/></note>
<note xml:id="KX2a0001_hist_007-note22">〔三〕正義矯，紀兆反．召平從廣陵渡京口江至吳，詐陳王命拜梁．<lb/></note>
<note xml:id="KX2a0001_hist_007-note23">〔四〕集解徐廣曰：「二世之二年正月也．」駰案：應劭曰「上柱國，上卿官，若今相國也」．<lb/></note>
<note xml:id="KX2a0001_hist_007-note24">〔五〕集解晉灼曰：「東陽縣本屬臨淮郡，漢明帝分屬下邳，後復分屬廣陵．」索隱下音如字．按：以兵威伏之曰<lb/>下，胡嫁反．彼自歸伏曰下，如字讀．他皆放此．東陽，縣名，屬廣陵也．正義括地志：「東陽故城在楚州盱<lb/>眙縣東七十里，秦東陽縣城也，在淮水南．」<lb/></note>
<note xml:id="KX2a0001_hist_007-note25">〔六〕集解晉灼曰：「漢儀注云令吏曰令史，丞吏曰丞史．」正義楚漢春秋云東陽獄史陳嬰．<lb/></note>
<note xml:id="KX2a0001_hist_007-note26">〔七〕集解應劭曰：「蒼頭特起，言與衆異也．蒼頭，謂士卒皁巾，若赤眉､青領，以相別也．」如淳曰：「魏君兵卒之號<lb/>也．戰國策魏有蒼頭二十萬．」索隱晉灼曰：「殊異其軍為蒼頭，謂著青帽．」如淳曰：「特起猶言新起也．」<lb/>按：為蒼頭軍特起，欲立陳嬰為王，嬰母不許嬰稱王，言天下方亂，未知瞻烏所止．<lb/></note>
<note xml:id="KX2a0001_hist_007-note27">〔八〕集解張晏曰：「陳嬰母，潘旌人，墓在潘旌．」索隱按：潘旌是邑聚之名，後為縣，屬臨淮．<lb/></note>
<note xml:id="KX2a0001_hist_007-note28">〔九〕集解服虔曰：「英布起於蒲地，因以為號．」如淳曰：「言當陽君､蒲將軍皆屬項羽，此自更有蒲將軍．」索隱<lb/>按：布姓英，咎繇之後，後以罪被黥，故改姓黥以應相者之言．韋昭云「蒲，姓也」，是英布與蒲將軍二人共以兵<lb/>屬項梁也．故服虔以為「英布起蒲」，非也．按：黥布初起於江湖之閒．<lb/></note>
<note xml:id="KX2a0001_hist_007-note29">〔一０〕正義被悲反．下邳，泗水縣也．應劭云：「邳在薛，徙此，故曰下邳．」按：有上邳，故曰下邳．<lb/></note>
<note xml:id="KX2a0001_hist_007-note30">〔一〕集解陳涉世家曰：「秦嘉，廣陵人．」<lb/></note>
<note xml:id="KX2a0001_hist_007-note31">〔二〕集解文穎曰；「景駒楚族，景氏，駒名．」<lb/></note>
<note xml:id="KX2a0001_hist_007-note32">〔三〕正義括地志云：「徐州彭城縣，古彭祖國也．」言秦嘉軍於此城之東．<lb/></note>
<note xml:id="KX2a0001_hist_007-note33">〔四〕集解鄧展曰：「今胡陸，屬山陽．漢章帝改曰胡陵．」<lb/></note>
<note xml:id="KX2a0001_hist_007-note34">〔五〕集解徐廣曰：「縣名，在沛．」<lb/></note>
<note xml:id="KX2a0001_hist_007-note35">〔六〕正義括地志云：「故薛城古薛侯國也，在徐州滕縣界，黃帝之所封．左傳曰定公元年薛宰云『薛之祖奚仲居薛，<lb/>為夏車正』，後為孟嘗君田文封邑也．」<lb/></note>
<note xml:id="KX2a0001_hist_007-note36">〔七〕正義許州襄城縣．<lb/></note>
<note xml:id="KX2a0001_hist_007-note37">〔一〕索隱晉灼音「勦絕」之「勦」．地理志居鄛縣在廬江郡，音巢，是故巢國，夏桀所奔．荀悅漢紀云：「范增，阜陵人<lb/>也．」<lb/></note>
<note xml:id="KX2a0001_hist_007-note38">〔二〕正義顧著作云：「固宜當應敗也．」當音如字．<lb/></note>
<note xml:id="KX2a0001_hist_007-note39">〔三〕集解徐廣曰：「楚人也，善言陰陽．」駰案：文穎曰「南方老人也」．索隱徐廣云：「楚人善言陰陽者，見天文<lb/>志也．」正義虞喜志林云：「南公者，道士，識廢興之數，知亡秦者必於楚．」漢書藝文志云南公十三篇，六國<lb/>時人，在陰陽家流．<lb/></note>
<note xml:id="KX2a0001_hist_007-note40">〔四〕集解瓚曰；「楚人怨秦，雖三戶猶足以亡秦也．」索隱臣瓚與蘇林解同．韋昭以為三戶，楚三大姓昭､屈､景<lb/>也．二說皆非也．按：左氏「以畀楚師于三戶」，杜預注云「今丹水縣北三戶亭」，則是地名不疑．正義按：<lb/>服虔云「三戶，漳水津也」．孟康云「津峽名也，在鄴西三十里」．括地志云「濁漳水又東經葛公亭北，經三戶峽，<lb/>為三戶津，在相州滏陽縣界」．然則南公辨陰陽，識廢興之數，知秦亡必於三戶，故出此言．後項羽果度三戶津<lb/>破章邯軍，降章邯，秦遂亡．是南公之善讖．<lb/></note>
<note xml:id="KX2a0001_hist_007-note41">〔五〕集解如淳曰：「𧔧午猶言𧔧起也．衆𧔧飛起，交橫若午，言其多也．」索隱凡物交橫為午，言𧔧之起交橫屯<lb/>聚也．故劉向傳注云「𧔧午，雜沓也」．又鄭玄曰「一縱一橫為午」．<lb/></note>
<note xml:id="KX2a0001_hist_007-note42">〔六〕正義為，于偽反．<lb/></note>
<note xml:id="KX2a0001_hist_007-note43">〔七〕集解徐廣曰：「此時二世之二年六月．」<lb/></note>
<note xml:id="KX2a0001_hist_007-note44">〔八〕集解應劭曰：「以祖謚為號者，順民望．」<lb/></note>
<note xml:id="KX2a0001_hist_007-note45">〔九〕集解鄭氏曰：「音煦怡．」正義盱，況于反．眙，以之反．盱眙，今楚州，臨淮水，懷王都之．<lb/></note>
<note xml:id="KX2a0001_hist_007-note46">〔一〕正義亢音剛，又苦浪反．父音甫．括地志云：「亢父故城在兗州任城縣南五十一里．」<lb/></note>
<note xml:id="KX2a0001_hist_007-note47">〔二〕正義子余反．<lb/></note>
<note xml:id="KX2a0001_hist_007-note48">〔三〕正義括地志云：「東阿故城在濟州東阿縣西南二十五里，漢東阿縣城，秦時齊之阿也．」<lb/></note>
<note xml:id="KX2a0001_hist_007-note49">〔四〕正義下「使」色吏反．趣音促．<lb/></note>
<note xml:id="KX2a0001_hist_007-note50">〔五〕集解如淳曰：「相與交善為與國，黨與也．」索隱按：高誘注戰國策云「與國，同禍福之國也．」<lb/></note>
<note xml:id="KX2a0001_hist_007-note51">〔六〕集解張晏曰：「若市買相貿易以利也．梁救榮難，猶不用命．梁念殺假等，榮未必多出兵，不如依春秋寄公待<lb/>以禮也，又可以貿易他利，以除己害，遂背德可輔假以伐齊，故曰市貿易也，」晉灼曰：「假，故齊王建之弟，欲令<lb/>楚殺之，以為己利，而楚保全不殺，以買其計，故曰市也．」索隱按：張晏云「市，貿易也」韋昭云「市利於齊<lb/>也」，故劉氏亦云「市猶要也」．留田假而不殺，欲以要脅田榮也．<lb/></note>
<note xml:id="KX2a0001_hist_007-note52">〔七〕正義括地志云：「濮州雷澤縣，本漢城陽，在州東九十一里．地理志云城陽屬濟陰郡，古郕伯國，姬姓之國．史<lb/>記周武王封季弟載于郕，其後遷於城之陽，故曰城陽．」<lb/></note>
<note xml:id="KX2a0001_hist_007-note53">〔八〕正義括地志云：「濮陽縣在濮州西八十六里濮縣也，古吳之國．」按：攻城陽，屠之，西破秦軍濮陽縣也．東即<lb/>此縣東．<lb/></note>
<note xml:id="KX2a0001_hist_007-note54">〔九〕正義定陶，曹州城也．從濮陽南攻定陶．<lb/></note>
<note xml:id="KX2a0001_hist_007-note55">〔一０〕正義雍丘，今汴州縣也．地理志云「古嵵國，武王封禹後於嵵，號東樓公，二十一世簡公，為楚所滅」，即此城<lb/>也．<lb/></note>
<note xml:id="KX2a0001_hist_007-note56">〔一一〕集解應劭曰：「由，李斯子也．」<lb/></note>
<note xml:id="KX2a0001_hist_007-note57">〔一二〕正義括地志云：「故周城即外黃之地，在雍丘縣東．」張晏曰：「魏郡有內黃縣，故加『外』也．」臣瓚曰：「縣有黃<lb/>溝，故名．」<lb/></note>
<note xml:id="KX2a0001_hist_007-note58">〔一〕集解張晏曰：「顯，名也．高陵，縣名．」索隱按：晉灼云「高陵屬琅邪」．<lb/></note>
<note xml:id="KX2a0001_hist_007-note59">〔二〕集解應劭曰：「碭，屬梁國．」蘇林曰：「碭音唐．」正義括地志云：「宋州碭山縣，本漢碭縣也，在宋州東百五<lb/>十里．」<lb/></note>
<note xml:id="KX2a0001_hist_007-note60">〔一〕集解張晏曰：「涉，姓；閒，名．秦將也．」<lb/></note>
<note xml:id="KX2a0001_hist_007-note61">〔二〕集解應劭曰：「恐敵抄輜重，故築牆垣如街巷也．」<lb/></note>
<note xml:id="KX2a0001_hist_007-note62">〔一〕集解應劭曰：「天子曰師尹，諸侯曰令尹，時去六國尚近，故置令尹．」瓚曰：「諸侯之卿，唯楚稱令尹．時立楚<lb/>之後，故置官司皆如楚舊．」<lb/></note>
<note xml:id="KX2a0001_hist_007-note63">〔二〕集解蘇林曰：「長如郡守也．」<lb/></note>
<note xml:id="KX2a0001_hist_007-note64">〔一〕集解徐廣曰：「一作『慶』．」<lb/></note>
<note xml:id="KX2a0001_hist_007-note65">〔二〕集解文穎曰：「卿子，時人相褒尊之辭，猶言公子也．上將，故言冠軍．」張晏曰：「若霍去病功冠三軍，因封為<lb/>冠軍侯，至今為縣名．」<lb/></note>
<note xml:id="KX2a0001_hist_007-note66">〔三〕索隱按：傅寬傳云「從攻安陽､扛里」，則安陽與扛里俱在河南．顏師古以為今相州安陽縣．按：此兵猶未渡<lb/>河，不應即至相州安陽．今檢後魏書地形志，云「己氏有安陽城，隋改己氏為楚丘」，今宋州楚丘西北四十里有安<lb/>陽故城是也．正義括地志云：「安陽縣，相州所理縣．七國時魏寧新中邑，秦昭王拔魏寧新中，更名安陽．」<lb/>張耳傳云章邯軍鉅鹿南，築甬道屬河，餉王離．項羽數絕邯甬道，王離軍乏食．項羽悉引兵渡河，遂破章邯，圍<lb/>鉅鹿下．又云渡河湛船，持三日糧．按：從滑州白馬津齎三日糧不至邢州，明此渡河，相州漳河也．宋義遣其子<lb/>襄相齊，送之至無鹽，即今鄆州之東宿城是也．若依顏監說，在相州安陽，宋義送子不可棄軍渡河，南向齊，西南<lb/>入魯界，飲酒高會，非入齊之路．義雖知送子曲，由宋州安陽理順，然向鉅鹿甚遠，不能數絕章邯甬道及持三日<lb/>糧至也．均之二理，安陽送子至無鹽為長．濟河絕甬道，持三日糧，寧有遲留？史家多不委曲說之也．<lb/></note>
<note xml:id="KX2a0001_hist_007-note67">〔四〕集解如淳曰：「用力多而不可以破蟣蝨，猶言欲以大力伐秦而不可以救趙也．」索隱張晏云：「搏音博．」韋<lb/>昭云「蝱大在外，蝨小在內」．故顏師古言「以手擊牛之背，可以殺其上蝱，而不能破其內蝨，喻方欲滅秦，不可與<lb/>章邯即戰也」．鄒氏搏音附．今按：言蝱之搏牛，本不擬破其上之蟣蝨，以言志在大不在小也．<lb/></note>
<note xml:id="KX2a0001_hist_007-note68">〔五〕正義很，何懇反．<lb/></note>
<note xml:id="KX2a0001_hist_007-note69">〔六〕索隱按：地理志東平郡之縣，在今鄆州之東也．<lb/></note>
<note xml:id="KX2a0001_hist_007-note70">〔七〕集解韋昭曰：「皆召尊爵，故云高．」索隱韋昭曰：「皆召高爵者，故曰高會．」服虔云：「大會是也．」<lb/></note>
<note xml:id="KX2a0001_hist_007-note71">〔八〕集解徐廣曰：「芋，一作『半』．半，五升器也．」駰案：瓚曰「士卒食蔬菜，以菽雜半之．」索隱芋，蹲鴟也．<lb/>菽，豆也．故臣瓚曰「士卒食蔬菜，以菽半雜之」，則芋菽義亦通．漢書作「半菽」．徐廣曰：「芋，一作『半』．半，<lb/>五升也．」王劭曰：「半，量器名，容半升也．」<lb/></note>
<note xml:id="KX2a0001_hist_007-note72">〔九〕正義胡練反．顏監云：「無見在之糧．」<lb/></note>
<note xml:id="KX2a0001_hist_007-note73">〔一０〕索隱私，謂使其子相齊，是徇其私情．崔浩云：「徇，營也．」<lb/></note>
<note xml:id="KX2a0001_hist_007-note74">〔一一〕集解如淳曰：「梧音悟．枝梧猶枝捍也．」瓚曰：「小柱為枝，邪柱為梧，今屋梧邪柱是也．」正義枝音之移<lb/>反．梧音悟．<lb/></note>
<note xml:id="KX2a0001_hist_007-note75">〔一二〕正義未得懷王命也．假，攝也．<lb/></note>
<note xml:id="KX2a0001_hist_007-note76">〔一三〕集解徐廣曰：「二世三年十一月．」<lb/></note>
<note xml:id="KX2a0001_hist_007-note77">〔一〕正義漳水．<lb/></note>
<note xml:id="KX2a0001_hist_007-note78">〔二〕集解文穎曰：「秦將也．」<lb/></note>
<note xml:id="KX2a0001_hist_007-note79">〔三〕集解漢書音義曰：「惴音章瑞反．」<lb/></note>
<note xml:id="KX2a0001_hist_007-note80">〔四〕集解張晏曰：「軍行以車為陳，轅相向為門，故曰轅門．」<lb/></note>
<note xml:id="KX2a0001_hist_007-note81">〔一〕集解張晏曰：「在漳南．」晉灼曰：「地名，在鉅鹿南．」<lb/></note>
<note xml:id="KX2a0001_hist_007-note82">〔二〕正義括地志云：「濁漳水一名漳水，今俗名柳河，在邢州平鄉縣南．注水經云漳水一名大漳水，兼有水之目<lb/>也．」<lb/></note>
<note xml:id="KX2a0001_hist_007-note83">〔三〕集解凡言司馬門者，宮垣之內，兵衛所在，四面皆有司馬，主武事．總言之，外門為司馬門也．索隱按：天<lb/>子門有兵闌，曰司馬門也．<lb/></note>
<note xml:id="KX2a0001_hist_007-note84">〔四〕正義走音奏．<lb/></note>
<note xml:id="KX2a0001_hist_007-note85">〔五〕索隱韋昭云：「趙奢子括也，代號馬服．」崔浩云：「馬服，趙官名，言服武事．」<lb/></note>
<note xml:id="KX2a0001_hist_007-note86">〔六〕索隱服虔云：「金城縣所治．」蘇林曰：「在上郡．」崔浩云：「蒙恬樹榆為塞也．」<lb/></note>
<note xml:id="KX2a0001_hist_007-note87">〔七〕集解孟康曰：「縣屬上郡．」正義括地志云：「寧州羅川縣在州東南七十里，漢陽周縣．」<lb/></note>
<note xml:id="KX2a0001_hist_007-note88">〔八〕索隱此諸侯謂關東諸侯也．何以知然？文穎曰：「關東為從，關西為橫．」高誘曰：「關東地形從長，蘇秦相六<lb/>國，號為合從．關西地形橫長，張儀相秦，壞關東從，使與秦合，號曰連橫．」<lb/></note>
<note xml:id="KX2a0001_hist_007-note89">〔九〕索隱公羊傳云：「加之鈇質．」何休云：「要斬之罪．」崔浩云：「質，斬人椹也．」又郭注三蒼云：「質，莝椹也．」<lb/></note>
<note xml:id="KX2a0001_hist_007-note90">〔一０〕集解張晏曰：「候，軍候．」索隱候，軍候，官名．始成，其名．<lb/></note>
<note xml:id="KX2a0001_hist_007-note91">〔一一〕集解服虔曰：「漳水津也．」張晏曰：「三戶，地名，在梁淇西南．」孟康曰：「津峽名也，在鄴西三十里．」<lb/>索隱水經注云「漳水東經三戶峽，為三戶津」也．淇當為「湛」．案：晉八王故事云「王浚伐鄴，前至梁湛」，蓋<lb/>梁湛在鄴西四十里．孟康云「在鄴西三十里」．又闞駰十三州志云「鄴北五十里梁期故縣也」，字有不同．<lb/></note>
<note xml:id="KX2a0001_hist_007-note92">〔一二〕集解徐廣曰：「在鄴西．」索隱汙音于．郡國志鄴縣有汙城．酈元云「汙水出武安山東南，經汙城北入漳」．<lb/>正義括地志云：「汙水源出懷州河內縣北大行山．」又云：「故邘城在河內縣西北二十七里，古邘國地也．左傳<lb/>云『邘､晉､應､韓，武之穆也』．」<lb/></note>
<note xml:id="KX2a0001_hist_007-note93">〔一〕集解徐廣曰：「二世三年七月也．」駰案：應劭曰「洹水在湯陰界．殷墟，故殷都也」．瓚曰「洹水在今安陽縣<lb/>北，去朝歌殷都一百五十里．然則此殷虛非朝歌也．汲冢古文曰『盤庚遷于此』，汲冢曰『殷虛南去鄴三十里』．<lb/>是舊殷虛，然則朝歌非盤庚所遷者」．索隱按：釋例云「洹水出汲郡林慮縣，東北至長樂入清水」是也．汲冢<lb/>古文云「盤庚自奄遷于北蒙，曰殷虛，南去鄴州三十里」，是殷虛南舊地名號北蒙也．<lb/></note>
<note xml:id="KX2a0001_hist_007-note94">〔二〕正義胡郎反．<lb/></note>
<note xml:id="KX2a0001_hist_007-note95">〔一〕正義括地志云：「新安故城在洛州澠池縣東一十三里，漢新安縣城也．即阬秦卒處．」<lb/></note>
<note xml:id="KX2a0001_hist_007-note96">〔二〕集解徐廣曰：「漢元年十一月．」<lb/></note>
<note xml:id="KX2a0001_hist_007-note97">〔一〕集解文穎曰：「時關在弘農縣衡山嶺，今移在河南穀城縣．」索隱文穎曰：「在弘農縣衡山嶺，今移在穀城．」<lb/>顏師古云：「今桃林縣南有洪滔㵎水，即古之函關．」按：山形如函，故稱函關．正義括地志云：「函谷關在<lb/>陝州桃林縣西南十二里，秦函谷關也．圖記云西去長安四百餘里，路在谷中，故以為名．」<lb/></note>
<note xml:id="KX2a0001_hist_007-note98">〔二〕集解孟康曰：「在新豐東十七里，舊大道北下阪口名也．」<lb/></note>
<note xml:id="KX2a0001_hist_007-note99">〔一〕索隱名纏，字伯，後封射陽侯．<lb/></note>
<note xml:id="KX2a0001_hist_007-note100">〔二〕正義為，于偽反．<lb/></note>
<note xml:id="KX2a0001_hist_007-note101">〔三〕集解徐廣曰：「鯫音士垢反，魚名．」駰案：服虔曰：「鯫音淺．鯫，小人貌也．」瓚曰「楚漢春秋鯫，姓也」．<lb/></note>
<note xml:id="KX2a0001_hist_007-note102">〔一〕集解如淳曰：「亞，次也．尊敬之次父，猶管仲為仲父．」<lb/></note>
<note xml:id="KX2a0001_hist_007-note103">〔二〕正義項羽從弟．<lb/></note>
<note xml:id="KX2a0001_hist_007-note104">〔三〕正義擁，紆拱反．盾，食允反．<lb/></note>
<note xml:id="KX2a0001_hist_007-note105">〔四〕正義直江反．<lb/></note>
<note xml:id="KX2a0001_hist_007-note106">〔五〕正義瞋，昌真反．<lb/></note>
<note xml:id="KX2a0001_hist_007-note107">〔六〕正義眥，自賜反．<lb/></note>
<note xml:id="KX2a0001_hist_007-note108">〔七〕索隱其紀反，謂長跪．<lb/></note>
<note xml:id="KX2a0001_hist_007-note109">〔八〕索隱啗，徒覽反．凡以食餧人則去聲，自食則上聲．<lb/></note>
<note xml:id="KX2a0001_hist_007-note110">〔一〕集解徐廣曰：「一本無『都』字．」<lb/></note>
<note xml:id="KX2a0001_hist_007-note111">〔二〕索隱漢書作「紀通」．通，紀成之子．<lb/></note>
<note xml:id="KX2a0001_hist_007-note112">〔三〕集解如淳曰：「脫身逃還其軍．」<lb/></note>
<note xml:id="KX2a0001_hist_007-note113">〔四〕集解徐廣曰：「唉，烏來反．」索隱音虛其反．皆歎恨發聲之辭．<lb/></note>
<note xml:id="KX2a0001_hist_007-note114">〔一〕集解徐廣曰：「東函谷，南武關，西散關，北蕭關．」<lb/></note>
<note xml:id="KX2a0001_hist_007-note115">〔二〕集解張晏曰：「沐猴，獼猴也．」索隱言獼猴不任久著冠帶，以喻楚人性躁暴．果然，言果如人言也．<lb/></note>
<note xml:id="KX2a0001_hist_007-note116">〔三〕集解楚漢春秋､楊子法言云說者是蔡生，漢書云是韓生．<lb/></note>
<note xml:id="KX2a0001_hist_007-note117">〔一〕集解服虔曰：「兵初起時．」正義難，乃憚反．<lb/></note>
<note xml:id="KX2a0001_hist_007-note118">〔二〕正義暴，蒲北反．<lb/></note>
<note xml:id="KX2a0001_hist_007-note119">〔三〕集解蘇林曰：「講，和也．」索隱服虔云：「解，折伏也．」說文云：「講，和解也．」漢書作「媾解」．蘇林云：<lb/>「媾，和也．」是「講」之與「媾」俱訓和也．業，事也．言雖有疑心，然事已和解也．<lb/></note>
<note xml:id="KX2a0001_hist_007-note120">〔四〕集解徐廣曰：「以正月立．」<lb/></note>
<note xml:id="KX2a0001_hist_007-note121">〔六〕索隱孟康曰：「縣名．今槐里是也．」韋昭曰：「周時名犬丘，懿王所都，秦欲廢之，故曰廢丘．」正義括地志<lb/>云：「犬丘故城一名廢丘，故城在雍州始平縣東南十里．地理志云漢高二年，引水灌廢丘，章邯自殺，更廢丘曰<lb/>槐里．」<lb/></note>
<note xml:id="KX2a0001_hist_007-note122">〔七〕集解韋昭曰：「在長安東，名桃林塞．」<lb/></note>
<note xml:id="KX2a0001_hist_007-note123">〔八〕集解蘇林曰：「櫟音藥．」正義括地志云：「櫟陽故城一名萬年城，在雍州櫟陽東北二十五里．秦獻公之城<lb/>櫟陽，即此也．」<lb/></note>
<note xml:id="KX2a0001_hist_007-note124">〔九〕集解文穎曰：「上郡，秦所置，項羽以董翳為翟王，更名為翟．」索隱按：今鄜州有高奴城．正義括地<lb/>志云：「延州州城即漢高奴縣．」<lb/></note>
<note xml:id="KX2a0001_hist_007-note125">〔一０〕集解徐廣曰：「一云瑕丘公也．」<lb/></note>
<note xml:id="KX2a0001_hist_007-note126">〔一一〕集解服虔曰：「瑕丘縣屬山陽．申，姓；陽，名．」文穎曰：「姓瑕丘，字申陽．」瓚曰：「瑕丘公申陽是．瑕丘，縣<lb/>名．」<lb/></note>
<note xml:id="KX2a0001_hist_007-note127">〔一二〕正義括地志云：「洛陽故城在洛州洛陽縣東北二十六里，周公所築，即成周城也．輿地志云成周之地，秦莊襄<lb/>王以為洛陽縣，三川守理之．後漢都洛陽，改為『』．漢以火德，忌水，故去洛旁『水』而加『隹』．魏於行次為<lb/>土，土，水之忌也，水得土而流，土得水而柔，故除『隹』而加『水』．」<lb/></note>
<note xml:id="KX2a0001_hist_007-note128">〔一三〕正義括地志云：「陽翟，洛州縣也．左傳云鄭伯突入于櫟．杜預云櫟，鄭別都，今河南陽翟縣是也．地理志云<lb/>陽翟縣是，屬潁川郡，夏禹之國．」<lb/></note>
<note xml:id="KX2a0001_hist_007-note129">〔一四〕正義括地志云：「邢州城本漢襄國縣，秦置三十六郡，於此置信都縣，屬鉅鹿郡，項羽改曰襄國，立張耳為常山<lb/>王，理信都．地理志云故邢侯國也．帝王世紀云邢侯為紂三公，以忠諫被誅．史記云周武王封周公旦之子為邢<lb/>侯．左傳云『凡､蔣､邢､茅，周公之胤也』．」<lb/></note>
<note xml:id="KX2a0001_hist_007-note130">〔一五〕索隱六縣，古國，皋陶之後．正義括地志云：「故六城在壽州安豐縣南百三十二里，本六國，偃姓，皋繇之<lb/>後所封也．黥布亦皋繇之後，居六也．」<lb/></note>
<note xml:id="KX2a0001_hist_007-note131">〔一六〕正義番君．番音婆．<lb/></note>
<note xml:id="KX2a0001_hist_007-note132">〔一七〕集解韋昭曰：「鄱音蒲河反．初，吳芮為鄱令，故號曰鄱君．今鄱陽縣是也．」<lb/></note>
<note xml:id="KX2a0001_hist_007-note133">〔一八〕集解文穎曰：「邾音朱，縣名，屬江夏．」正義說文云音誅．括地志云：「故邾城在黃州黃岡縣東南二十里，<lb/>本春秋時邾國．邾子，曹姓．俠居．至魯隱公徙蘄．」音機．<lb/></note>
<note xml:id="KX2a0001_hist_007-note134">〔一九〕正義共音恭．<lb/></note>
<note xml:id="KX2a0001_hist_007-note135">〔二０〕集解漢書音義曰：「本南郡，改為臨江國．」<lb/></note>
<note xml:id="KX2a0001_hist_007-note136">〔二一〕正義江陵，荊州縣．史記江陵，故郢都也．<lb/></note>
<note xml:id="KX2a0001_hist_007-note137">〔二二〕集解徐廣曰：「都無終．」<lb/></note>
<note xml:id="KX2a0001_hist_007-note138">〔二三〕集解徐廣曰：「都即墨．」正義括地志云：「即墨故城在萊州膠水縣南六十里．古齊地，本漢舊縣．」膠音<lb/>交．在膠水之東．<lb/></note>
<note xml:id="KX2a0001_hist_007-note139">〔二四〕索隱按：高紀及田儋傳云「臨濟」，此言「臨菑」，誤．正義菑，側其反．括地志云：「青州臨菑縣也．即古<lb/>臨菑地也．一名齊城，古營丘之地，所封齊之都也．少昊時有爽鳩氏，虞､夏時有季崱，殷時有逢伯陵，殷末有薄<lb/>姑氏，為諸侯，國此地．後太公封，方五百里．」<lb/></note>
<note xml:id="KX2a0001_hist_007-note140">〔二五〕正義在濟北．<lb/></note>
<note xml:id="KX2a0001_hist_007-note141">〔二六〕正義地理志云成安縣在潁川郡，屬豫州．<lb/></note>
<note xml:id="KX2a0001_hist_007-note142">〔二七〕正義括地志云：「故南皮城在滄州南皮縣北四里，本漢皮縣城，即陳餘所封也．」<lb/></note>
<note xml:id="KX2a0001_hist_007-note143">〔二八〕集解漢書音義曰：「繞南皮三縣以封之．」<lb/></note>
<note xml:id="KX2a0001_hist_007-note144">〔二九〕集解韋昭曰：「呼玄反．」<lb/></note>
<note xml:id="KX2a0001_hist_007-note145">〔三０〕正義貨殖傳云淮以北，沛､陳､汝南､南郡為西楚也．彭城以東，東海､吳､廣陵為東楚也．衡山､九江､江南､豫<lb/>章､長沙為南楚．孟康云：「舊名江陵為南楚，吳為東楚，彭城為西楚．」<lb/></note>
<note xml:id="KX2a0001_hist_007-note146">〔三一〕集解孟康曰：「舊名江陵為南楚，吳為東楚，彭城為西楚．」正義彭城，徐州縣．<lb/></note>
<note xml:id="KX2a0001_hist_007-note148">〔一〕索隱戲音羲，水名也．言「下」者，如許下､洛下然也．按：上文云項羽入至戲西鴻門，沛公還軍霸上，是羽初<lb/>停軍於戲水之下．後雖引兵西屠咸陽，燒秦宮室，則亦還戲下．今言「諸侯罷戲下」，是各受封邑號令訖，自戲下<lb/>各就國．何須假借文字，以為旌麾之下乎？顏師古､劉伯莊之說皆非．<lb/></note>
<note xml:id="KX2a0001_hist_007-note149">〔二〕集解文穎曰：「居水之上流也．游，或作『流』．」<lb/></note>
<note xml:id="KX2a0001_hist_007-note150">〔三〕集解如淳曰：「郴音綝．」<lb/></note>
<note xml:id="KX2a0001_hist_007-note151">〔四〕集解文穎曰：「郴縣有義帝冢，歲時常祠不絕．」<lb/></note>
<note xml:id="KX2a0001_hist_007-note152">〔一〕集解漢書音義曰：「齊與濟北､膠東．」正義三齊記云：「右即墨，中臨淄，左平陸，謂之三齊．」<lb/></note>
<note xml:id="KX2a0001_hist_007-note153">〔一〕集解蘇林曰：「官號也．或曰蕭令也．時令皆稱公．」<lb/></note>
<note xml:id="KX2a0001_hist_007-note154">〔一〕集解徐廣曰：「一作『劫』．」索隱按：漢書見作「劫」字．<lb/></note>
<note xml:id="KX2a0001_hist_007-note155">〔二〕集解徐廣曰：「塞、翟、魏、殷、河南．」駰案：應劭曰「雍、翟、塞、殷、韓也」．韋昭曰「塞、翟、殷、韓、魏，雍時已敗<lb/>也」．索隱按：徐廣、韋昭皆數翟、塞及殷、韓等；顏師古不數三秦，謂常山、河南、韓、魏、殷；顧胤意略同，乃<lb/>以陳餘兵為五：未知孰是．鄙意按：韓王鄭昌拒漢，漢使韓信擊破之，則是韓兵不下而已破散也．韓不在此數．五<lb/>諸侯者，塞、翟、河南、魏、殷也．正義師古云：「諸家之說皆非．張良遺羽書曰『漢欲得關中，如約即止，不敢<lb/>復東』，謂出關之東也．今羽聞漢東之時，漢固已得三秦矣．五諸侯者，謂常山、河南、韓、魏、殷也．此年十月，常<lb/>山王張耳降，河南王申陽降，韓王鄭昌降，魏王豹降，虜殷王卬，皆漢東之後，故知謂此為五諸侯．時雖未得常山<lb/>之地，功臣年表云『張耳棄國，與大臣歸漢』，則當亦有士卒爾．時雍王猶在廢丘被圍，即非五諸侯之數也．尋此<lb/>紀文，昭然可曉．前賢注釋，並失指趣．」高紀及漢書皆言「劫五諸侯兵」．凡兵初降，士卒未有自指麾，故須劫<lb/>略而行．又云「發關中兵，收三河士」．發謂差點撥發也，收謂劫略收斂也．韋昭云河南、河東、河內．申陽都<lb/>雒陽，韓王成都陽翟，皆河南也．，魏豹都平陽，河東也．司馬卬都朝歌，張耳都襄國，河內也．此三河士則五諸侯<lb/>兵也．更著雍、塞、翟，則成八諸侯矣．重明顏公之說是．故韓信傳云「漢二年出關，收魏河南，韓、殷王皆降」是．<lb/></note>
<note xml:id="KX2a0001_hist_007-note156">〔三〕正義括地志云：「（徐州）魯，兗州曲阜縣也．地理志云胡陵在山陽縣屬也．」<lb/></note>
<note xml:id="KX2a0001_hist_007-note157">〔四〕正義括地志云「徐州蕭縣，古蕭叔之國，春秋時為宋附庸．帝王世紀云周封子姓之別為附庸也．」<lb/></note>
<note xml:id="KX2a0001_hist_007-note158">〔五〕集解張晏曰：「一日之中也．或曰旦擊之，至日中大破．」<lb/></note>
<note xml:id="KX2a0001_hist_007-note159">〔六〕集解瓚曰：「二水皆在沛郡彭城．」<lb/></note>
<note xml:id="KX2a0001_hist_007-note160">〔七〕正義走音奏．<lb/></note>
<note xml:id="KX2a0001_hist_007-note161">〔八〕集解徐廣曰：「在彭城．」索隱孟康曰：「故小縣，在彭城南．」<lb/></note>
<note xml:id="KX2a0001_hist_007-note162">〔九〕集解徐廣曰：「睢水於彭城入泗水．」正義睢音雖．括地志云：「靈壁故城在徐州符離縣西北九十里．睢水<lb/>首受浚儀縣莨蕩水，東經取慮，入泗，過郡四，行千二百六十里．」<lb/></note>
<note xml:id="KX2a0001_hist_007-note163">〔一０〕集解服虔曰：「擠音『濟民』之『濟』．」瓚曰：「排擠也．」<lb/></note>
<note xml:id="KX2a0001_hist_007-note164">〔一一〕正義為，于偽反．<lb/></note>
<note xml:id="KX2a0001_hist_007-note165">〔一二〕集解徐廣曰：「窈亦作『窅』字．」<lb/></note>
<note xml:id="KX2a0001_hist_007-note166">〔一三〕集解服虔曰：「元，長也．食邑於魯．」韋昭曰：「元，謚也．」<lb/></note>
<note xml:id="KX2a0001_hist_007-note167">〔一四〕集解瓚曰：「其音基．」索隱食音異．按：酈、審、趙三人同名，其音合並同，以六國時衞有司馬食其，並慕<lb/>其名．<lb/></note>
<note xml:id="KX2a0001_hist_007-note168">〔一五〕集解如淳曰：「閒出，閒步，微行，皆同義也．」<lb/></note>
<note xml:id="KX2a0001_hist_007-note169">〔一〕集解徐廣曰：「名澤．」正義蘇林云：「以姓名侯也．」晉灼云：「外戚表周呂令武侯澤也．呂，縣名．封於<lb/>呂，以為國．」顏師古云：「周呂，封名．令武，其謚也．蘇云『以姓名侯』，非也．」<lb/></note>
<note xml:id="KX2a0001_hist_007-note170">〔二〕集解徐廣曰：「在梁．」正義括地志云：「宋州碭山縣本下邑縣也，在宋州東一百五十里．」按：今下邑在宋<lb/>州東一百一十里．<lb/></note>
<note xml:id="KX2a0001_hist_007-note171">〔三〕集解服虔曰：「傅音附．」孟康曰：「古者二十而傅，三年耕有一年儲，故二十三年而後役之．」如淳曰：「律年二<lb/>十三傅之疇官，各從其父疇內學之．高不滿六尺二寸以下為罷癃．漢儀注『民年二十三為正，一歲為衞士，一歲<lb/>為材官騎士，習射御騎馳戰陣』．又曰『年五十六衰老，乃得免為庶民，就田里』．今老弱未嘗傅者皆發之．未二<lb/>十三為弱，過五十六為老．食貨志曰『月為更卒，已復為正，一歲屯戍，一歲力役，三十倍於古者』．」索隱<lb/>按：姚氏云「古者更卒不過一月，踐更五月而休」．又顏云「五當為『三』，言一歲之中三月居更，三日戍邊，總九<lb/>十三日．古者役人歲不過三日，此所謂『一歲力役三十倍於古』也」．斯說得之．<lb/></note>
<note xml:id="KX2a0001_hist_007-note172">〔四〕集解應劭曰：「京，縣名，屬河南，有索亭．」晉灼曰：「索音柵．」正義括地志云：「京縣城在鄭州滎陽縣東南<lb/>二十里．鄭之京邑也．晉太康地志云鄭太叔段所居邑．滎陽縣即大索城．杜預云成皋東有大索城，又有小索<lb/>故城，在滎陽縣北四里．京相璠地名云京縣有大索亭、小索亭，大小氏兄弟居之，故有小大之號．」按：楚與漢戰<lb/>滎陽南京、索閒，即此三城耳．<lb/></note>
<note xml:id="KX2a0001_hist_007-note173">〔一〕集解瓚曰：「敖，地名，在滎陽西北山，臨河有大倉．」正義括地志云「敖倉在鄭州滎陽縣西十五里，縣門之<lb/>東北臨汴水，南帶三皇山，秦時置倉於敖山，名敖倉云．」<lb/></note>
<note xml:id="KX2a0001_hist_007-note174">〔一〕正義括地志云：「和州歷陽縣，本漢舊縣也．淮南子云『歷陽之都，一夕而為湖』．漢帝時，歷陽淪為歷湖．」<lb/></note>
<note xml:id="KX2a0001_hist_007-note175">〔二〕正義上如字，下音寺．<lb/></note>
<note xml:id="KX2a0001_hist_007-note176">〔三〕集解皇覽曰「亞父冢在廬江居巢縣郭東．居巢廷中有亞父井，吏民皆祭亞父於居巢廷上．長吏初視事，皆祭<lb/>然後從政．後更造祠郭東，至今祠之．」正義疽，七餘反．崔浩云：「疽，附骨癰也．」括地志云：「髑髏山在<lb/>廬州巢縣東北五里．昔范增居北山之陽，後佐項羽．」<lb/></note>
<note xml:id="KX2a0001_hist_007-note177">〔一〕正義李斐云：「天子車以黃繒為蓋裹，」<lb/></note>
<note xml:id="KX2a0001_hist_007-note178">〔二〕集解李斐曰：「纛，毛羽幢也．在乘輿車衡左方上注之．」蔡邕曰「以犛牛尾為之，如斗，或在騑頭，或在衡上<lb/>也．」<lb/></note>
<note xml:id="KX2a0001_hist_007-note179">〔三〕正義括地志云：「成皋故縣在洛州氾水縣西南二里．」<lb/></note>
<note xml:id="KX2a0001_hist_007-note180">〔一〕集解樅音七容反．<lb/></note>
<note xml:id="KX2a0001_hist_007-note181">〔一〕集解晉灼曰：「獨出意．」索隱音徒凋反．漢書作「跳」字．<lb/></note>
<note xml:id="KX2a0001_hist_007-note182">〔二〕集解徐廣曰：「北門名玉門．」<lb/></note>
<note xml:id="KX2a0001_hist_007-note183">〔一〕正義上積賜反．<lb/></note>
<note xml:id="KX2a0001_hist_007-note184">〔二〕集解孟康曰：「於滎陽築兩城相對為廣武，在敖倉西三皇山上．」正義括地志云：「東廣武，西廣武在鄭州<lb/>滎陽縣西二十里．戴延之西征記云三皇山上有二城，東曰東廣武，西曰西廣武，各在一山頭，相去百步．汴水從<lb/>廣澗中東南流，今涸無水．城各有三面，在敖倉西．郭緣生述征記云一澗橫絕上過，名曰廣武．相對皆立城，<lb/>遂號東西廣武．」<lb/></note>
<note xml:id="KX2a0001_hist_007-note185">〔一〕集解如淳曰：「高俎，几之上．」李奇曰「軍中巢櫓方面，人謂之俎也．」索隱俎亦机之類，故夏侯湛新論為<lb/>「机」，机猶俎也．比太公於牲肉，故置之俎上．姚察按：左氏「楚子登巢車以望晉軍」，杜預謂「車上櫓也」，故李<lb/>氏云「軍中巢櫓」，又引時人亦謂此為俎也．正義括地志云：「東廣武城有高壇，即項羽坐太公俎上者，今<lb/>名項羽堆，亦呼為太公亭．」顏師古云：「俎者，所以薦肉，示欲烹之，故置俎上．」<lb/></note>
<note xml:id="KX2a0001_hist_007-note186">〔一〕集解李奇曰「挑身獨戰，不復須衆也．挑音荼了反．」瓚曰「挑戰，擿嬈敵求戰，古謂之致師．」<lb/></note>
<note xml:id="KX2a0001_hist_007-note187">〔二〕集解應劭曰：「樓煩胡也，今樓煩縣．」<lb/></note>
<note xml:id="KX2a0001_hist_007-note188">〔一〕集解韋昭曰：「音子閭反．」<lb/></note>
<note xml:id="KX2a0001_hist_007-note189">〔二〕正義括地志云：「陳留，汴州縣也．在州東五十里，本漢陳留郡及陳留縣之地．」孟康云：「留，鄭邑也．後為陳<lb/>所并，故曰陳留．」臣瓚又按：宋有留，彭城留是也．此留屬陳，故曰陳留．<lb/></note>
<note xml:id="KX2a0001_hist_007-note190">〔一〕集解蘇林曰：「令之舍人兒也．」瓚曰：「稱兒者，以其幼弱，故係其父，春秋傳曰『仍叔之子』是也．」<lb/></note>
<note xml:id="KX2a0001_hist_007-note191">〔二〕正義彊，其兩反．<lb/></note>
<note xml:id="KX2a0001_hist_007-note192">〔三〕正義括地志云：「宋州外城本漢睢陽縣也．地理志云睢陽縣，故宋國也．」<lb/></note>
<note xml:id="KX2a0001_hist_007-note193">〔一〕集解張晏曰：「汜水在濟陰界．」如淳曰：「汜音祀．左傳曰『鄙在鄭地汜』．」瓚曰：「高祖攻曹咎成皋，渡汜水<lb/>而戰，今成皋城東汜水是也．」索隱按：今此水見名汜水，音似．張晏云在濟陰，亦未全失．按：古濟水當<lb/>此截河而南，又東流，溢為滎澤．然水南曰陰，此亦在濟之陰，非彼濟陰郡耳．臣瓚之說是．正義括地志云：<lb/>「汜水源出洛州汜水縣東南三十二里方山．山海經云『浮戲之山，汜水出焉』．」<lb/></note>
<note xml:id="KX2a0001_hist_007-note194">〔二〕集解鄭氏曰：「剄音經鼎反．以刀割頸為剄．』」<lb/></note>
<note xml:id="KX2a0001_hist_007-note195">〔三〕集解漢書義曰：「眛音末．」<lb/></note>
<note xml:id="KX2a0001_hist_007-note196">〔一〕集解文穎曰：「於滎陽下引河東南為鴻溝，以通宋、鄭、陳、蔡、曹、衞，與濟、汝、淮、泗會於楚，即今官渡水<lb/>也．」正義應劭云：「在滎陽東二十里．」張華云：「大梁城在浚儀縣北，縣西北渠水東經此城南，又北屈分為二<lb/>渠．其一渠東南流，始皇鑿引河水以灌大梁，謂之鴻溝，楚漢會此處也．其一渠東經陽武縣南，為官渡水．」按：<lb/>張華此說是．<lb/></note>
<note xml:id="KX2a0001_hist_007-note197">〔二〕正義楚漢春秋云：「上欲封之，乃肯見．曰『此天下之辨士，所居傾國，故號曰平國君』．」按：說歸太公、呂后，<lb/>能和平邦國．<lb/></note>
<note xml:id="KX2a0001_hist_007-note198">〔一〕集解韋昭曰：「凡數三分有二為太半，一為少半．」<lb/></note>
<note xml:id="KX2a0001_hist_007-note199">〔二〕正義遺，唯季反．<lb/></note>
<note xml:id="KX2a0001_hist_007-note200">〔三〕集解如淳曰：「夏音賈．」正義括地志云：「陳州太康縣，本漢陽夏縣也．續漢書郡國志云陽夏縣屬陳國．」<lb/>按：太康縣城夏后太康所築，隋改陽夏為太康．<lb/></note>
<note xml:id="KX2a0001_hist_007-note201">〔四〕集解徐廣曰：「在陽夏．」駰案：晉灼曰「即固始也」．正義括地志云：「固陵，縣名也．在陳州宛丘縣西北<lb/>四十二里．」<lb/></note>
<note xml:id="KX2a0001_hist_007-note202">〔五〕集解李奇曰：「信、越等未有益地之分也．」韋昭曰：「信等雖名為王，未有所畫經界．」<lb/></note>
<note xml:id="KX2a0001_hist_007-note203">〔六〕正義傅音附，著也．陳即陳州，古陳國都也．自陳著海，并齊舊地，盡與齊王韓信也．<lb/></note>
<note xml:id="KX2a0001_hist_007-note204">〔七〕正義括地志云：「穀城故在濟州東阿縣東二十六里．」睢陽，宋州也．自宋州以北至濟州穀城際黃河，盡與相<lb/>國彭越．<lb/></note>
<note xml:id="KX2a0001_hist_007-note205">〔八〕正義為，于偽反．<lb/></note>
<note xml:id="KX2a0001_hist_007-note206">〔九〕集解如淳曰：「並行，並擊之．」正義父音甫．壽州壽春縣也．城父，亳州縣也．屠謂多刑殺也．劉賈入圍<lb/>壽州，引兵過淮北，屠殺亳州、城父，而東北至垓下．<lb/></note>
<note xml:id="KX2a0001_hist_007-note207">〔一０〕集解徐廣曰：「在沛之洨縣．洨，下交切．」駰案：應劭曰「垓音該」．李奇曰「沛洨縣聚邑名也」．索隱張揖<lb/>三蒼注云：「垓，堤名，在沛郡．」正義按：垓下是高岡絕巖，今猶高三四丈，其聚邑及堤在垓之側，因取名焉．<lb/>今在亳州真源縣東十里，與老君廟相接．洨音戶交反．<lb/></note>
<note xml:id="KX2a0001_hist_007-note208">〔一一〕集解如淳曰：「以舒之衆屠破六縣．」正義括地志云：「舒，今廬江之故舒城是也．故六城在壽州安豐南百<lb/>三十二里，匽姓，咎繇之後．」按：周殷叛楚，兼舉九江郡之兵，隨劉賈而至垓下．<lb/></note>
<note xml:id="KX2a0001_hist_007-note209">〔一二〕正義九江郡壽州也．楚考烈王二十二年，自陳徙壽春，號云郢．至王負芻為秦將王翦、蒙武所滅，於此置九江<lb/>郡．應劭云：「自廬江尋陽分為九江．」<lb/></note>
<note xml:id="KX2a0001_hist_007-note210">〔一〕集解應劭曰：「楚歌者，謂雞鳴歌也．漢已略得其地，故楚歌者多雞鳴時歌也．」正義顏師古云：「楚人之<lb/>歌也，猶言『吳謳』、『越吟』．若雞鳴為歌之名，於理則可，不得云『雞鳴時』也．高祖戚夫人楚舞，自為楚歌，豈亦<lb/>雞鳴時乎？」按：顏說是也．<lb/></note>
<note xml:id="KX2a0001_hist_007-note211">〔二〕集解徐廣曰：「一云姓虞氏．」正義括地志云：「虞姬墓在濠州定遠縣東六十里．長老傳云項羽美人冢也．」<lb/></note>
<note xml:id="KX2a0001_hist_007-note212">〔三〕正義音隹．顧野王云青白色也．釋畜云：「蒼白雜毛，騅也．」<lb/></note>
<note xml:id="KX2a0001_hist_007-note213">〔四〕正義和音胡臥反．楚漢春秋云：「歌曰『漢兵已略地，四方楚歌聲．大王意氣盡，賤妾何聊生』．」<lb/></note>
<note xml:id="KX2a0001_hist_007-note214">〔五〕正義數，色庾反．行，戶郎反．<lb/></note>
<note xml:id="KX2a0001_hist_007-note215">〔一〕正義其倚反．凡單乘曰騎．後同．<lb/></note>
<note xml:id="KX2a0001_hist_007-note216">〔二〕正義麾亦作「戲」，同呼危反．<lb/></note>
<note xml:id="KX2a0001_hist_007-note217">〔三〕正義屬音燭．<lb/></note>
<note xml:id="KX2a0001_hist_007-note218">〔四〕集解徐廣曰：「在淮南．」正義括地志云：「陰陵縣故城在濠州定遠縣西北六十里．地理志云陰陵縣屬九江<lb/>郡．」<lb/></note>
<note xml:id="KX2a0001_hist_007-note219">〔五〕集解文穎曰：「紿，欺也．欺令左去．」<lb/></note>
<note xml:id="KX2a0001_hist_007-note220">〔六〕集解漢書音義曰：「縣名，屬臨淮．」正義括地志云：「東城縣故城在濠州定遠縣東南五十里．地理志云東<lb/>城縣屬九江郡．」<lb/></note>
<note xml:id="KX2a0001_hist_007-note221">〔七〕正義，卒，子律反．<lb/></note>
<note xml:id="KX2a0001_hist_007-note222">〔八〕正義期遇山東，分為三處，漢軍不知項羽處．括地志云：「九頭山在滁州全椒縣西北九十六里．江表傳云項羽<lb/>敗至烏江，漢兵追羽至此，一日九戰，因名．」<lb/></note>
<note xml:id="KX2a0001_hist_007-note223">〔九〕正義火故反．<lb/></note>
<note xml:id="KX2a0001_hist_007-note224">〔一０〕正義上披彼反．靡，言精體低垂．<lb/></note>
<note xml:id="KX2a0001_hist_007-note225">〔一一〕正義言人馬俱驚，開張易舊處，乃至數里．<lb/></note>
<note xml:id="KX2a0001_hist_007-note226">〔一〕集解瓚曰：「在牛渚．」索隱按：晉初屬臨淮．正義括地志云：「烏江亭即和州烏江縣是也．晉初為<lb/>縣．注水經云江水又北，左得黃律口，漢書所謂烏江亭長檥船以待項羽，即此也．」<lb/></note>
<note xml:id="KX2a0001_hist_007-note227">〔二〕集解徐廣曰：「檥音儀．一音俄．」駰案：應劭曰「檥，正也」．孟康曰「檥音蟻，附也，附船著岸也」．如淳曰「南<lb/>方人謂整船向岸曰檥」．索隱檥字，服、應、孟、晉各以意解爾．鄒誕生作「漾船」，以尚反，劉氏亦有此音．<lb/></note>
<note xml:id="KX2a0001_hist_007-note228">〔三〕正義音奇．<lb/></note>
<note xml:id="KX2a0001_hist_007-note229">〔四〕集解張晏曰：「以故人故，難視斫之，故背之．」如淳曰：「面，不正視也．」<lb/></note>
<note xml:id="KX2a0001_hist_007-note230">〔五〕集解如淳曰：「指示王翳．」<lb/></note>
<note xml:id="KX2a0001_hist_007-note231">〔六〕正義漢以一斤金為一金，當一萬錢也．<lb/></note>
<note xml:id="KX2a0001_hist_007-note232">〔七〕集解徐廣曰：「亦可是『功德』之『德』．」正義為，于偽反．言呂馬童與項羽先是故人，舊有恩德於羽．一云<lb/>德行也．<lb/></note>
<note xml:id="KX2a0001_hist_007-note233">〔八〕索隱按晉書地道記，其中水縣屬河閒．正義地理志云中水縣屬涿郡．應劭云：「在易、滱二水之中，故曰<lb/>中水．」<lb/></note>
<note xml:id="KX2a0001_hist_007-note234">〔九〕索隱按地理志，縣在南陽．按：表作「王翥」也．正義括地志云：「杜衍侯故縣在鄧州南陽縣西八里．」<lb/></note>
<note xml:id="KX2a0001_hist_007-note235">〔一０〕索隱南陽有丹水縣，疑赤泉後改．按：漢書表及後漢作「憙」，音火志反．<lb/></note>
<note xml:id="KX2a0001_hist_007-note236">〔一一〕索隱地理志縣名，屬汝南，故房子國．正義吳防，豫州縣．括地志云：「吳房縣本漢舊縣．孟康云吳王闔<lb/>廬弟夫概奔楚，楚封於此，為堂谿氏，本房子國，以封吳，故曰吳房．」<lb/></note>
<note xml:id="KX2a0001_hist_007-note237">〔一二〕集解徐廣曰：「五人後卒，皆謚壯侯．」索隱地理志南陽縣名．正義涅，年結反．括地志云：「涅陽故城<lb/>在鄧州穰縣東北六十里，本漢舊縣也．應劭云在涅水之陽．」<lb/></note>
<note xml:id="KX2a0001_hist_007-note238">〔一〕集解徐廣曰：「漢五年之十二月也．項王以始皇十五年己巳歲生，死時年三十一．」<lb/></note>
<note xml:id="KX2a0001_hist_007-note239">〔二〕集解皇覽曰：「項羽冢在東郡穀城，東去縣十五里．」正義括地志云：「項羽墓在濟州東阿縣東二十七里，穀<lb/>城西三里．述征記項羽墓在穀城西北三里半許，毀壞，有碣石『項王之墓』．」<lb/></note>
<note xml:id="KX2a0001_hist_007-note240">〔一〕集解徐廣曰：「項伯名纏，字伯．」正義射音食夜反．括地志云：「楚州山陽，本漢射陽縣．吳地志云在射水<lb/>之陽，故曰射陽．」<lb/></note>
<note xml:id="KX2a0001_hist_007-note241">〔二〕集解徐廣曰：「名襄，其子舍為丞相．」正義括地志云：「故城在滑州胙城縣東四十里．漢書云高祖十二年<lb/>封劉襄為桃侯也．」<lb/></note>
<note xml:id="KX2a0001_hist_007-note242">〔三〕集解徐廣曰：「名佗．」正義括地志云：「平皋故城在懷州武德縣東二十里，漢平皋縣．」按：佗音徒何反．<lb/></note>
<note xml:id="KX2a0001_hist_007-note243">〔四〕集解徐廣曰：「諸侯表中不見．」<lb/></note>
<note xml:id="KX2a0001_hist_007-note244">〔一〕集解文穎曰：「周時賢者．」正義孔文祥云：「周生，漢時儒者，姓周也．」按：太史公云「吾聞之周生」，則是<lb/>漢人，與太史公耳目相接明矣．<lb/></note>
<note xml:id="KX2a0001_hist_007-note245">〔二〕集解尸子曰：「舜兩眸子，是謂重瞳．」<lb/></note>
<note xml:id="KX2a0001_hist_007-note246">〔三〕集解此時山東六國，而齊、趙、韓、魏、燕五國並起，從伐秦，故云五諸侯．<lb/></note>
<note xml:id="KX2a0001_hist_007-note247">〔四〕正義顏師古云：「背關，背約不王高祖於關中．懷楚，謂思東歸而都彭城．」<lb/></note>
<note xml:id="KX2a0001_hist_007-note248">〔五〕正義卒音子律反．五年，謂高帝元年至五年，殺項羽東城．<lb/></note>
<note xml:id="KX2a0001_hist_007-note249">【索隱述贊】亡秦鹿走，偽楚狐鳴．雲鬱沛谷，劍挺吳城．勳開魯甸，勢合碭兵．卿子無罪，亞父推誠．<lb/>始救趙歇，終誅子嬰．違約王漢，背關懷楚．常遷上游，臣迫故主．靈壁大振，成皋久拒．戰非無功，<lb/>天實不與．嗟彼蓋代，卒為凶豎．<lb/><lb/></note>
</div>
</div>