<div xmlns='http://www.tei-c.org/ns/1.0'  xml:id='KX2a0001_hist_091'>
<div><head>史記卷九十一<lb/></head>
<p xml:id='SHIJI_ZHSJ_091-2597a-2'>黥布列傳第三十一<lb/></p>
<p xml:id='SHIJI_ZHSJ_091-2597a-3'>黥布者，六人也，<ref type="note" target="#KX2a0001_hist_091-note1" n="〔一〕"/>姓英氏．<ref type="note" target="#KX2a0001_hist_091-note2" n="〔二〕"/>秦時為布衣．少年，有客相之曰：「當刑而王．」及壯，<lb/>坐法黥．布欣然笑曰；「人相我當刑而王，幾是乎？」<ref type="note" target="#KX2a0001_hist_091-note3" n="〔三〕"/>人有聞者，共俳笑之．<ref type="note" target="#KX2a0001_hist_091-note4" n="〔四〕"/>布已論<lb/>輸麗山，<ref type="note" target="#KX2a0001_hist_091-note5" n="〔五〕"/>麗山之徒數十萬人，布皆與其徒長豪桀交通，迺率其曹偶，<ref type="note" target="#KX2a0001_hist_091-note6" n="〔六〕"/>亡之江中為羣<lb/>盜．<lb/></p>
<p xml:id='SHIJI_ZHSJ_091-2598a-5'>陳勝之起也，布迺見番君，與其衆叛秦，聚兵數千人．番君以其女妻之．章邯之滅陳<lb/>勝，破呂臣軍，布乃引兵北擊秦左右校，破之清波，引兵而東．聞項梁定江東會稽，<ref type="note" target="#KX2a0001_hist_091-note7" n="〔一〕"/>涉江<lb/>而西．陳嬰以項氏世為楚將，迺以兵屬項梁，渡淮南，英布､蒲將軍亦以兵屬項梁．<lb/></p>
<p xml:id='SHIJI_ZHSJ_091-2598a-6'>項梁涉淮而西，擊景駒､秦嘉等，布常冠軍．項梁至薛，<ref type="note" target="#KX2a0001_hist_091-note8" n="〔一〕"/>聞陳王定死，迺立楚懷王．<lb/>項梁號為武信君，英布為當陽君．<ref type="note" target="#KX2a0001_hist_091-note9" n="〔二〕"/>項梁敗死定陶，懷王徙都彭城，諸將英布亦皆保聚彭<lb/>城．當是時，秦急圍趙，趙數使人請救．懷王使宋義為上將，范曾為末將，項籍為次將，英<lb/>在､蒲將軍皆為將軍，悉屬宋義，北救趙．及項籍殺宋義於河上，懷王因立籍為上將軍，諸<lb/>將皆屬項籍．項籍使布先渡河擊秦，布數有利，籍迺悉引兵涉河從之，遂破秦軍，降章邯<lb/>等．楚兵常勝，功冠諸侯．諸侯兵皆以服屬楚者，以布數以少敗衆也．<lb/></p>
<p xml:id='SHIJI_ZHSJ_091-2599a-8'>項籍之引兵西至新安，<ref type="note" target="#KX2a0001_hist_091-note10" n="〔一〕"/>又使布等夜擊阬章邯秦卒二十餘萬人．至關，不得入，又使<lb/>布等先從閒道<ref type="note" target="#KX2a0001_hist_091-note11" n="〔二〕"/>破關下軍，遂得入，至咸陽．布常為軍鋒．<ref type="note" target="#KX2a0001_hist_091-note12" n="〔三〕"/>項王封諸將，立布為九江<lb/>王，都六．<lb/></p>
<p xml:id='SHIJI_ZHSJ_091-2599a-9'>漢元年四月，諸侯皆罷戲下，各就國．項氏立懷王為義帝，徙都長沙，迺陰令九江王布<lb/>等行擊之．其八月，布使將擊義帝，追殺之郴縣．<ref type="note" target="#KX2a0001_hist_091-note13" n="〔一〕"/><lb/></p>
<p xml:id='SHIJI_ZHSJ_091-2599a-10'>漢二年，齊王田榮畔楚，項王往擊齊，徵兵九江，九江王布稱病不往，遣將將數千人行．<lb/>漢之敗楚彭城，布又稱病不佐楚．項王由此怨布，數使使者誚讓<ref type="note" target="#KX2a0001_hist_091-note14" n="〔一〕"/>召布，布愈恐，不敢往．<lb/>項王方北憂齊､趙，西患漢，所與者獨九江王，又多布材，欲親用之，以故未擊．<lb/></p>
<p xml:id='SHIJI_ZHSJ_091-2599a-11'>漢三年，漢王擊楚，大戰彭城，不利，出梁地，至虞，<ref type="note" target="#KX2a0001_hist_091-note15" n="〔一〕"/>謂左右曰：<ref type="note" target="#KX2a0001_hist_091-note16" n="〔二〕"/>「如彼等者，無足<lb/>與計天下事．」謁者隨何進曰：「不審陛下所謂．」漢王曰：「孰能為我使淮南，令之發兵倍<lb/>楚，留項王於齊數月，我之取天下可以百全．」隨何曰：「臣請使之．」迺與二十人俱，使淮<lb/>南．至，因太宰主之，<ref type="note" target="#KX2a0001_hist_091-note17" n="〔三〕"/>三日不得見．隨何因說太宰曰：「王之不見何，必以楚為彊，以漢<lb/>為弱，此臣之所以為使．使何得見，言之而是邪，是大王所欲聞也；言之而非邪，使何等二<lb/>十人伏斧質淮南市，以明王倍漢而與楚也．」太宰迺言之王，王見之．隨何曰：「漢王使臣<lb/>敬進書大王御者，竊怪大王與楚何親也．」淮南王曰：「寡人北鄉而臣事之．」隨何曰：「大<lb/>王與項王俱列為諸侯，北鄉而臣事之，必以楚為彊，可以託國也．項王伐齊，身負板築，<ref type="note" target="#KX2a0001_hist_091-note18" n="〔四〕"/><lb/>以為士卒先，大王宜悉淮南之衆，身自將之，為楚軍前鋒，今迺發四千人以助楚．夫北面而<lb/>臣事人者，固若是乎？夫漢王戰於彭城，項王未出齊也，大王宜騷<ref type="note" target="#KX2a0001_hist_091-note19" n="〔五〕"/>淮南之兵渡淮，日夜<lb/>會戰彭城下，大王撫萬人之衆，無一人渡淮者，垂拱而觀其孰勝．夫託國於人者，固若是<lb/>乎？大王提空名以鄉楚，而欲厚自託，臣竊為大王不取也．然而大王不背楚者，以漢為弱<lb/>也．夫楚兵雖彊，天下負之以不義之名，<ref type="note" target="#KX2a0001_hist_091-note20" n="〔六〕"/>以其背盟約而殺義帝也．然而楚王恃戰勝自<lb/>彊，漢王收諸侯，還守成皋､滎陽，下蜀､漢之粟，深溝壁壘，分卒守徼乘塞，<ref type="note" target="#KX2a0001_hist_091-note21" n="〔七〕"/>楚人還兵，閒<lb/>以梁地，深入敵國八九百里，<ref type="note" target="#KX2a0001_hist_091-note22" n="〔八〕"/>欲戰則不得，攻城則力不能，老弱轉糧千里之外；楚兵至<lb/>滎陽､成皋，漢堅守而不動，進則不得攻，退則不得解．故曰楚兵不足恃也．<ref type="note" target="#KX2a0001_hist_091-note23" n="〔九〕"/>使楚勝漢，<lb/>則諸侯自危懼而相救．夫楚之彊，適足以致天下之兵耳．故楚不如漢，其勢易見也．今大<lb/>王不與萬全之漢而自託於危亡之楚，臣竊為大王惑之．臣非以淮南之兵足以亡楚也．夫<lb/>大王發兵而倍楚，項王必留；留數月，漢之取天下可以萬全．臣請與大王提劍而歸漢，漢<lb/>王必裂地而封大王，又況淮南，淮南必大王有也．故漢王敬使使臣進愚計，願大王之留意<lb/>也．」淮南王曰：「請奉命．」陰許畔楚與漢，未敢泄也．<lb/></p>
<p xml:id='SHIJI_ZHSJ_091-2601a-14'>楚使者在，<ref type="note" target="#KX2a0001_hist_091-note24" n="〔一〕"/>方急責英布發兵，舍傳舍．隨何直入，坐楚使者上坐，曰：「九江王已歸<lb/>漢，楚何以得發兵？」布愕然．楚使者起．何因說布曰：「事已搆，<ref type="note" target="#KX2a0001_hist_091-note25" n="〔二〕"/>可遂殺楚使者，無使<lb/>歸，而疾走漢<ref type="note" target="#KX2a0001_hist_091-note26" n="〔三〕"/>并力．」布曰：「如使者教，因起兵而擊之耳．」於是殺使者，因起兵而攻<lb/>楚．楚使項聲、龍且攻淮南，項王留而攻下邑．<ref type="note" target="#KX2a0001_hist_091-note27" n="〔四〕"/>數月，龍且擊淮南，破布軍．布欲引兵走<lb/>漢，恐楚王殺之，故閒行與何俱歸漢．<lb/></p>
<p xml:id='SHIJI_ZHSJ_091-2602a-16'>淮南王至，<ref type="note" target="#KX2a0001_hist_091-note28" n="〔一〕"/>上方踞牀洗，召布入見，布（(甚)）大怒，悔來，欲自殺．出就舍，帳御飲食從<lb/>官如漢王居，布又大喜過望．<ref type="note" target="#KX2a0001_hist_091-note29" n="〔二〕"/>於是迺使人入九江．楚已使項伯收九江兵，盡殺布妻子．<lb/>布使者頗得故人幸臣，將衆數千人歸漢．漢益分布兵而與俱北，收兵至成皋．四年七月，<lb/>立布為淮南王，與擊項籍．<lb/></p>
<p xml:id='SHIJI_ZHSJ_091-2602a-17'>漢五年，布使人入九江，得數縣．六年，布與劉賈入九江，誘大司馬周殷，周殷反楚，遂<lb/>舉九江兵與漢擊楚，破之垓下．<lb/></p>
<p xml:id='SHIJI_ZHSJ_091-2603a-19'>項籍死，天下定，上置酒．上折隨何之功，謂何為腐儒，為天下安用腐儒．<ref type="note" target="#KX2a0001_hist_091-note30" n="〔一〕"/>隨何<lb/>跪曰：「夫陛下引兵攻彭城，楚王未去齊也，陛下發步卒五萬人，騎五千，能以取淮南乎？」<lb/>上曰：「不能．」隨何曰：「陛下使何與二十人使淮南，至，如陛下之意，是何之功賢於步卒五<lb/>萬人騎五千也．然而陛下謂何腐儒，為天下安用腐儒，何也？」上曰：「吾方圖子之功．」<lb/>迺以隨何為護軍中尉．布遂剖符為淮南王，都六，九江、廬江、衡山、豫章郡皆屬布．<lb/></p>
<p xml:id='SHIJI_ZHSJ_091-2603a-20'>七年，朝陳．八年，朝雒陽．九年，朝長安．<lb/></p>
<p xml:id='SHIJI_ZHSJ_091-2603a-21'>十一年，高后誅淮陰侯，布因心恐．夏，漢誅梁王彭越，醢之，盛其醢徧賜諸侯．至淮<lb/>南，淮南王方獵，見醢，因大恐，陰令人部聚兵，候伺旁郡警急．<ref type="note" target="#KX2a0001_hist_091-note31" n="〔一〕"/><lb/></p>
<p xml:id='SHIJI_ZHSJ_091-2603a-22'>布所幸姬疾，請就醫，醫家與中大夫賁赫<ref type="note" target="#KX2a0001_hist_091-note32" n="〔一〕"/>對門，姬數如醫家，賁赫自以為侍中，迺厚<lb/>餽遺，從姬飲醫家．姬侍王，從容語次，譽赫長者也．王怒曰：「汝安從知之？」具說狀．<lb/>王疑其與亂．赫恐，稱病．王愈怒，欲捕赫．赫言變事，乘傳詣長安．布使人追，不及．赫<lb/>至，上變，言布謀反有端，可先未發誅也．上讀其書，語蕭相國．相國曰：「布不宜有此，恐<lb/>仇怨妄誣之．請擊赫，使人微<ref type="note" target="#KX2a0001_hist_091-note33" n="〔二〕"/>驗淮南王．」淮南王布見赫以罪亡，上變，固已疑其言國<lb/>陰事；漢使又來，頗有所驗，遂族赫家，發兵反．反書聞，上迺赦賁赫，以為將軍．<lb/></p>
<p xml:id='SHIJI_ZHSJ_091-2604a-24'>上召諸將問曰：「布反，為之柰何？」皆曰；「發兵擊之，阬豎子耳．何能為乎！」汝陰<lb/>侯滕公召故楚令尹問之．令尹曰：「是故當反．」滕公曰：「上裂地而王之，疏爵而貴之，<ref type="note" target="#KX2a0001_hist_091-note34" n="〔一〕"/><lb/>南面而立萬乘之主，其反何也？」令尹曰：「往年殺彭越，前年殺韓信，<ref type="note" target="#KX2a0001_hist_091-note35" n="〔二〕"/>此三人者，同功<lb/>一體之人也．自疑禍及身，故反耳．」滕公言之上曰：「臣客故楚令尹薛公者，其人有籌筴<lb/>之計，可問．」上迺召見問薛公．薛公對曰：「布反不足怪也．使布出於上計，山東非漢之<lb/>有也；出於中計，勝敗之數未可知也；出於下計，陛下安枕而臥矣．」上曰：「何謂上計？」<lb/>令尹對曰：「東取吳，<ref type="note" target="#KX2a0001_hist_091-note36" n="〔三〕"/>西取楚，<ref type="note" target="#KX2a0001_hist_091-note37" n="〔四〕"/>并齊取魯，傳檄燕、趙，固守其所，山東非漢之有也．」<lb/>「何謂中計？」「東取吳，西取楚，并韓取魏，據敖庾之粟，<ref type="note" target="#KX2a0001_hist_091-note38" n="〔五〕"/>塞成皋之口，勝敗之數未可知<lb/>也．」「何謂下計？」「東取吳，西取下蔡，<ref type="note" target="#KX2a0001_hist_091-note39" n="〔六〕"/>歸重於越，身歸長沙，<ref type="note" target="#KX2a0001_hist_091-note40" n="〔七〕"/>陛下安枕而臥，漢無<lb/>事矣．」<ref type="note" target="#KX2a0001_hist_091-note41" n="〔八〕"/>上曰：「是計將安出？」令尹對曰：「出下計．」上曰：「何謂廢上中計而出下計？」<lb/>令尹曰：「布故麗山之徒也，自致萬乘之主，此皆為身，不顧後為百姓萬世慮者也，故曰出下<lb/>計．」上曰：「善．」封薛公千戶．<ref type="note" target="#KX2a0001_hist_091-note42" n="〔九〕"/>迺立皇子長為淮南王．上遂發兵自將東擊布．<lb/></p>
<p xml:id='SHIJI_ZHSJ_091-2606a-27'>布之初反，謂其將曰：「上老矣，厭兵，必不能來．使諸將，諸將獨患淮陰、彭越，今皆已<lb/>死，餘不足畏也．」故遂反．果如薛公籌之，東擊荊，荊王劉賈走死富陵．<ref type="note" target="#KX2a0001_hist_091-note43" n="〔一〕"/>盡劫其兵，渡<lb/>淮擊楚．楚發兵與戰徐、僮閒，<ref type="note" target="#KX2a0001_hist_091-note44" n="〔二〕"/>為三軍，欲以相救為奇．或說楚將曰：「布善用兵，民素<lb/>畏之．且兵法，諸侯戰其地為散地．<ref type="note" target="#KX2a0001_hist_091-note45" n="〔三〕"/>今別為三，彼敗吾一軍，餘皆走，安能相救！」不<lb/>聽．布果破其一軍，其二軍散走．<lb/></p>
<p xml:id='SHIJI_ZHSJ_091-2606a-28'>遂西，與上兵遇蘄西，會甀．<ref type="note" target="#KX2a0001_hist_091-note46" n="〔一〕"/>布兵精甚，上迺壁庸城，<ref type="note" target="#KX2a0001_hist_091-note47" n="〔二〕"/>望布軍置陳如項籍軍，上惡<lb/>之．與布相望見，遙謂布曰：「何苦而反？」布曰：「欲為帝耳．」上怒罵之，遂大戰．布軍敗<lb/>走，渡淮，數止戰，不利，與百餘人走江南．布故與番君婚，以故長沙哀王<ref type="note" target="#KX2a0001_hist_091-note48" n="〔三〕"/>使人紿布，偽<lb/>與亡，誘走越，故信而隨之番陽．番陽人殺布茲鄉<ref type="note" target="#KX2a0001_hist_091-note49" n="〔四〕"/>民田舍，遂滅黥布．<ref type="note" target="#KX2a0001_hist_091-note50" n="〔五〕"/><lb/></p>
<p xml:id='SHIJI_ZHSJ_091-2607a-30'>立皇子長為淮南王，封賁赫為期思侯，<ref type="note" target="#KX2a0001_hist_091-note51" n="〔一〕"/>諸將率多以功封者．<ref type="note" target="#KX2a0001_hist_091-note52" n="〔二〕"/><lb/></p>
<p xml:id='SHIJI_ZHSJ_091-2607a-31'>太史公曰：英布者，其先豈春秋所見楚滅英、六，皋陶之後哉？身被刑法，何其拔興<ref type="note" target="#KX2a0001_hist_091-note53" n="〔一〕"/><lb/>之暴也！項氏之所阬殺人以千萬數，而布常為首虐．功冠諸侯，用此得王，亦不免於身為<lb/>世大僇．禍之興自愛姬殖，妒媢<ref type="note" target="#KX2a0001_hist_091-note54" n="〔二〕"/>生患，竟以滅國！<lb/><ref type="note" target="#KX2a0001_hist_091-note55" n="贊"/></p>
</div>
<div type="notes">
<note xml:id="KX2a0001_hist_091-note0"></note>
<note xml:id="KX2a0001_hist_091-note1">〔一〕索隱地理志廬江有六縣．蘇林曰：「今為六安也．」<lb/></note>
<note xml:id="KX2a0001_hist_091-note2">〔二〕索隱按：布本姓英．英，國名也，咎繇之後．布以少時有人相云「當刑而王」，故漢雜事云「布改姓黥，以厭當<lb/>之」也．正義故六城在壽州安豐縣西南百三十三里．按：黥布封淮南王，都六，即此城．又春秋傳六與蓼，<lb/>咎繇之後，或封於英､六，蓋英後改為蓼也．<lb/></note>
<note xml:id="KX2a0001_hist_091-note3">〔三〕集解徐廣曰：「幾，一作『豈』．」駰謂幾，近也．索隱裴駰曰「臣瓚音機．幾，近也」．楚漢春秋作「豈是<lb/>乎」，故徐廣云一作「豈」．劉氏作「祈」，祈者語辭也，亦通．<lb/></note>
<note xml:id="KX2a0001_hist_091-note4">〔四〕索隱謂衆共以俳優輩笑之．<lb/></note>
<note xml:id="KX2a0001_hist_091-note5">〔五〕正義言布論決受黥竟，麗山作陵也．時會稽郡輸身徒．<lb/></note>
<note xml:id="KX2a0001_hist_091-note6">〔六〕索隱曹，輩也．偶，類也．謂徒輩之類．<lb/></note>
<note xml:id="KX2a0001_hist_091-note7">〔一〕正義時會稽郡所理在吳闔閭城中．<lb/></note>
<note xml:id="KX2a0001_hist_091-note8">〔一〕正義薛古城在徐州滕縣界也．<lb/></note>
<note xml:id="KX2a0001_hist_091-note9">〔二〕正義南郡當陽縣也．<lb/></note>
<note xml:id="KX2a0001_hist_091-note10">〔一〕正義新安故城在河南府澠池縣東二十二里．<lb/></note>
<note xml:id="KX2a0001_hist_091-note11">〔二〕索隱鄒氏云「閒猶閑也，謂私也」．今以閒音紀莧反．閒道即他道，猶若反閒之義．<lb/></note>
<note xml:id="KX2a0001_hist_091-note12">〔三〕索隱案：漢書作「楚軍前簿」，簿者鹵簿．<lb/></note>
<note xml:id="KX2a0001_hist_091-note13">〔一〕正義郴，丑林反．今郴州有義帝冢及祠．<lb/></note>
<note xml:id="KX2a0001_hist_091-note14">〔一〕集解漢書音義曰：「誚，責也．」<lb/></note>
<note xml:id="KX2a0001_hist_091-note15">〔一〕正義今宋州虞城也．<lb/></note>
<note xml:id="KX2a0001_hist_091-note16">〔二〕索隱案：謂隨何．<lb/></note>
<note xml:id="KX2a0001_hist_091-note17">〔三〕集解漢書音義曰：「淮南太宰作內主也．」韋昭曰：「主，舍也．」索隱太宰，掌膳食之官．韋昭曰「主，舍」．<lb/></note>
<note xml:id="KX2a0001_hist_091-note18">〔四〕集解李奇曰：「板，牆板也．築，杵也．」<lb/></note>
<note xml:id="KX2a0001_hist_091-note19">〔五〕集解音埽．<lb/></note>
<note xml:id="KX2a0001_hist_091-note20">〔六〕索隱負猶被也．以不義被其身．<lb/></note>
<note xml:id="KX2a0001_hist_091-note21">〔七〕索隱徼謂邊境亭鄣．以徼繞邊陲，常守之也．乘者，登也，登塞垣而守之．<lb/></note>
<note xml:id="KX2a0001_hist_091-note22">〔八〕集解張晏曰：「羽從齊還，當經梁地八九百里，迺得羽地．」索隱案：服虔曰「梁在楚漢之中閒」．<lb/></note>
<note xml:id="KX2a0001_hist_091-note23">〔九〕集解徐廣曰：「恃，一作『罷』．言其已困，不足復苦也．」索隱案：漢書作「罷」，音皮．<lb/></note>
<note xml:id="KX2a0001_hist_091-note24">〔一〕集解文穎曰：「在淮南王所．」<lb/></note>
<note xml:id="KX2a0001_hist_091-note25">〔二〕索隱按：搆訓成也．<lb/></note>
<note xml:id="KX2a0001_hist_091-note26">〔三〕索隱走音奏，向也．<lb/></note>
<note xml:id="KX2a0001_hist_091-note27">〔四〕正義宋州碭山縣．<lb/></note>
<note xml:id="KX2a0001_hist_091-note28">〔一〕集解徐廣曰：「三年十二月．」<lb/></note>
<note xml:id="KX2a0001_hist_091-note29">〔二〕正義高祖以布先分為王，恐其自尊大，故峻禮令布折服；已而美其帷帳，厚其飲食，多其從官，以悅其心；灌<lb/>道也．<lb/></note>
<note xml:id="KX2a0001_hist_091-note30">〔一〕索隱腐音輔．謂之腐儒者，言如腐敗之物不任用．<lb/></note>
<note xml:id="KX2a0001_hist_091-note31">〔一〕集解張晏曰：「欲有所會．」<lb/></note>
<note xml:id="KX2a0001_hist_091-note32">〔一〕集解徐廣曰：「賁音肥．」索隱賁音肥，人姓也．赫音虛格反．<lb/></note>
<note xml:id="KX2a0001_hist_091-note33">〔二〕集解一作「徵」．<lb/></note>
<note xml:id="KX2a0001_hist_091-note34">〔一〕集解漢書音義曰：「疏，分也．『禹決江疏河』是也．」索隱疏，分也．漢書曰「禹決江疏河」．尚書曰「列爵<lb/>惟五，分土惟三」．按；裂地是對文，故知疏即分也．<lb/></note>
<note xml:id="KX2a0001_hist_091-note35">〔二〕集解張晏曰：「往年、前年同耳，使文相避也．」<lb/></note>
<note xml:id="KX2a0001_hist_091-note36">〔三〕正義荊王劉賈都吳，蘇州闔廬城也．<lb/></note>
<note xml:id="KX2a0001_hist_091-note37">〔四〕正義楚王劉交都徐州下邳．<lb/></note>
<note xml:id="KX2a0001_hist_091-note38">〔五〕索隱案：太康地記云「秦建敖倉於成皋」．又云「庾」，故云「敖庾」也．<lb/></note>
<note xml:id="KX2a0001_hist_091-note39">〔六〕正義古州來國．<lb/></note>
<note xml:id="KX2a0001_hist_091-note40">〔七〕正義今潭州．<lb/></note>
<note xml:id="KX2a0001_hist_091-note41">〔八〕集解桓譚新論曰：「世有圍ヾ之戲，或言是兵法之類也．及為之上者，遠ヾ疏張，置以會圍，因而成多，得道之<lb/>勝．中者，則務相絕遮要，以爭便求利，故勝負狐疑，須計數而定．下者，則守邊隅，趨作罫，以自生於小地，然亦<lb/>必不如．」察薛公之言上計，云取吳、楚，并齊、魯及燕、趙者，此廣道地之謂．中計云取吳、楚，并韓、魏，塞成皋，<lb/>據敖倉，此趨遮要爭利者也．下計云取吳、下蔡，據長沙以臨越，此守邊隅，趨作罫者也．索隱罫音烏卦<lb/>反．<lb/></note>
<note xml:id="KX2a0001_hist_091-note42">〔九〕索隱劉氏云：「薛公得封千戶，蓋關內侯也．」<lb/></note>
<note xml:id="KX2a0001_hist_091-note43">〔一〕正義故城在楚州盱眙縣東北六十里．<lb/></note>
<note xml:id="KX2a0001_hist_091-note44">〔二〕集解如淳曰：「地名也．」索隱案：地理志臨淮有徐縣、僮縣．正義杜預云：「徐在下邳僮縣東．」括地<lb/>志云：「大徐城在泗州徐城縣北四十里，古徐國也．」<lb/></note>
<note xml:id="KX2a0001_hist_091-note45">〔三〕集解漢書音義曰：「謂散滅之地．」正義魏武帝注孫子曰：「卒戀土地，道近而易敗散．」<lb/></note>
<note xml:id="KX2a0001_hist_091-note46">〔一〕索隱上古外反，下持瑞反．韋昭云「蘄之鄉名」．漢書作「」，應劭音保，（鉦）【銍】下亭名．正義蘄音機．<lb/>沛郡蘄城也．甀，逐瑞反．<lb/></note>
<note xml:id="KX2a0001_hist_091-note47">〔二〕集解鄧展曰：「地名也．」<lb/></note>
<note xml:id="KX2a0001_hist_091-note48">〔三〕集解徐廣曰：「表云成王臣，吳芮之子也．」駰案；晉灼曰「芮之孫固」．或曰是成王，非哀王也，傳誤也．<lb/>索隱「哀」字誤也．是成王臣，吳芮之子也．<lb/></note>
<note xml:id="KX2a0001_hist_091-note49">〔四〕索隱番陽縣之鄉．<lb/></note>
<note xml:id="KX2a0001_hist_091-note50">〔五〕正義英布冢在饒州鄱陽縣北百五十二里十三步．<lb/></note>
<note xml:id="KX2a0001_hist_091-note51">〔一〕正義期思故城在光州固始縣界．<lb/></note>
<note xml:id="KX2a0001_hist_091-note52">〔二〕集解漢書曰：「將率封者六人．」<lb/></note>
<note xml:id="KX2a0001_hist_091-note53">〔一〕索隱拔，白曷反，疾也．<lb/></note>
<note xml:id="KX2a0001_hist_091-note54">〔二〕集解音冒．媢亦妒也．索隱案：王劭音冒，媢亦妒也．漢書外戚傳亦云「或結寵妾妬媢之誅」．又論衡<lb/>云「妬夫媢婦」，則媢是妬之別名．今原英布之誅為疑賁赫與其妃有亂，故至滅國，所以不得言妬媢是媚也．一<lb/>云男妬曰媢．<lb/></note>
<note xml:id="KX2a0001_hist_091-note55">【索隱述贊】九江初筮，當刑而王．既免徒中，聚盜江上．再雄楚卒，頻破秦將．病為羽疑，歸受漢杖．<lb/>賁赫見毀，卒致無妄．<lb/></note>
</div>
</div>