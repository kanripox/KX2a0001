<div xmlns='http://www.tei-c.org/ns/1.0'><p xml:id='KX2a0001_hist_073'><pb ed='ZHSJ' n='73-2331a' xml:id='KX2a0001_ZHSJ_73-2331a'/><lb/>
史記卷七十三<lb/>
　　白起王翦列傳第十三<lb/>
　　白起者，郿人也．〔一〕善用兵，事秦昭王．昭王十三年，而白起為左庶長，將而擊韓之新<lb/>
城．〔二〕是歲，穰侯相秦，舉任鄙以為漢中守．其明年，白起為左更，攻韓､魏於伊闕，〔三〕<lb/>
斬首二十四萬，又虜其將公孫喜，拔五城．起遷為國尉．〔四〕涉河取韓安邑以東，到乾〔五〕<lb/>
河．〔六〕明年，白起為大良造．攻魏，拔之，取城小大六十一．明年，起與客卿錯攻垣城，〔七〕<lb/>
拔之．後五年，白起攻趙，拔光狼城．〔八〕後七年，白起攻楚，拔鄢､鄧五城．〔九〕其明年，攻<lb/>
楚，拔郢，燒夷陵，〔一０〕遂東至竟陵．〔一一〕楚王亡去郢，東走徙陳．秦以郢為南郡．白起遷為<lb/>
武安君．武安君因取楚，定巫､黔中郡．昭王三十四年，白起攻魏，拔華陽，走芒卯，而虜三<lb/>
晉將，斬首十三萬．與趙將賈偃戰，沈其卒二萬人於河中．昭王四十三年，白起攻韓陘<lb/>
城，〔一二〕拔五城，斬首五萬．四十四年，白起攻南陽太行道，絕之．〔一三〕<lb/>
〔一〕　正義郿音眉，岐州縣．<lb/>
<pb ed='ZHSJ' n='73-2332a' xml:id='KX2a0001_ZHSJ_73-2332a'/><lb/>
〔二〕　索隱在河南也．　正義今洛州伊闕．<lb/>
〔三〕　正義今洛州南十九里伊闕山，號曰龍門是也．<lb/>
〔四〕　正義言太尉．<lb/>
〔五〕　集解徐廣曰：「音干．」<lb/>
〔六〕　集解郭璞曰：「今河東聞喜縣東北有乾河口，因名乾河里，但有故溝處，無復水也．」　索隱魏以安邑入秦，然<lb/>
　　　　安邑以東至乾河皆韓故地，故云取韓安邑．<lb/>
〔七〕　集解徐廣曰：「河東垣縣．」<lb/>
〔八〕　索隱地理志不載光狼城，蓋屬趙國．　正義光狼故城在澤州高平縣西二十五里也．<lb/>
〔九〕　集解徐廣曰：「昭王二十八年．」　正義鄢鄧二邑在襄州．<lb/>
〔一０〕正義夷陵，今峽州郭下縣．<lb/>
〔一一〕正義故城在郢州長壽縣南百五十里，今復州亦是其地也．<lb/>
〔一二〕正義陘庭故城在曲沃縣西北二十里，在絳州東北三十五里也．<lb/>
〔一三〕集解徐廣曰：「此南陽，河內脩武是也．」　正義案：南陽屬韓，秦攻之，則韓太行羊腸道絕矣．<lb/>
　　四十五年，伐韓之野王．〔一〕野王降秦，上黨道絕．其守馮亭與民謀曰：「鄭道已絕，〔二〕<lb/>
韓必不可得為民．秦兵日進，韓不能應，不如以上黨歸趙．趙若受我，秦怒，必攻趙．趙被<lb/>
<pb ed='ZHSJ' n='73-2333a' xml:id='KX2a0001_ZHSJ_73-2333a'/><lb/>
兵，必親韓．韓趙為一，則可以當秦．」因使人報趙．趙孝成王與平陽君、〔三〕平原君計之．<lb/>
平陽君曰：「不如勿受．受之，禍大於所得．」平原君曰：「無故得一郡，受之便．」趙受之，<lb/>
因封馮亭為華陽君．〔四〕<lb/>
〔一〕　索隱地理志野王縣屬河內，在太行東南．孟康曰「古邢國也」．<lb/>
〔二〕　集解徐廣曰：「河南新鄭，韓之國都是也．」　索隱鄭國即韓之都，在河南．秦伐野王，是上黨歸韓之道絕也．<lb/>
〔三〕　索隱平陽君未詳何人．<lb/>
〔四〕　正義常山一名華陽，解在趙世家．<lb/>
　　四十六年，秦攻韓緱氏、藺，〔一〕拔之．<lb/>
〔一〕　集解徐廣曰：「屬潁川．」　索隱今其地闕．西河別有藺縣也．　正義按：檢諸地記，潁川無藺．括地志<lb/>
　　　　云：「洛州嵩縣本夏之綸國也，在緱氏東南六十里．」地埋志云：「綸氏屬潁川郡．」按：既攻緱氏、藺，二邑合相<lb/>
　　　　近，恐綸藺聲相似，字隨音而轉作「藺」．<lb/>
　　四十七年，秦使左庶長王齕〔一〕攻韓，取上黨．上黨民走趙．趙軍長平，〔二〕以按據上<lb/>
黨民．〔三〕四月，齕因攻趙．趙使廉頗將．趙軍士卒犯秦斥兵，〔四〕秦斥兵斬趙裨將茄．〔五〕<lb/>
六月，陷趙軍，取二鄣四尉．〔六〕七月，趙軍築壘壁而守之．秦又攻其壘，取二尉，敗其陣，〔七〕<lb/>
奪西壘壁．〔八〕廉頗堅壁以待秦，秦數挑戰，〔九〕趙兵不出．趙王數以為讓．而秦相應侯又<lb/>
<pb ed='ZHSJ' n='73-2334a' xml:id='KX2a0001_ZHSJ_73-2334a'/><lb/>
使人行千金於趙為反閒，〔一０〕曰：「秦之所惡，獨畏馬服子趙括將耳，廉頗易與，且降矣．」趙<lb/>
王既怒廉頗軍多失亡，軍數敗，又反堅壁不敢戰，而又聞秦反閒之言，因使趙括代廉頗將以<lb/>
擊秦．秦聞馬服子將，乃陰使武安君白起為上將軍．而王齕為尉裨將，令軍中有敢泄武安<lb/>
君將者斬．趙括至，則出兵擊秦軍．秦軍詳敗而走，〔一一〕張二奇兵以劫之．趙軍逐勝，追造<lb/>
秦壁．〔一二〕壁堅拒不得入，而秦奇兵二萬五千人絕趙軍後，又一軍五千騎絕趙壁閒，趙軍分<lb/>
而為二，糧道絕．而秦出輕兵擊之．趙戰不利，因築壁堅守，〔一三〕以待救至．秦王聞趙食<lb/>
道絕，王自之河內，〔一四〕賜民爵各一級，發年十五以上悉詣長平，〔一五〕遮絕趙救及糧食．<lb/>
〔一〕　集解音紇．<lb/>
〔二〕　集解徐廣曰：「在泫氏．」　索隱地理志泫氏今在上黨郡也．　正義長平故城在澤州高平縣西二十一里也．<lb/>
〔三〕　索隱謂屯兵長平，以據援上黨．<lb/>
〔四〕　索隱謂犯秦之斥候兵也．<lb/>
〔五〕　索隱音加，裨將名也．<lb/>
〔六〕　索隱鄣，堡城．尉，官也．　正義括地志云：「趙鄣故城一名都尉城，今名趙東城，在澤州高平縣西二十五<lb/>
　　　　里．又有故穀城．此二城即二鄣也．」<lb/>
〔七〕　集解徐廣曰：「一作『乘』．」<lb/>
〔八〕　正義趙西壘在澤州高平縣北六里是也．即廉頗堅壁以待秦，王齕奪趙西壘壁者．<lb/>
<pb ed='ZHSJ' n='73-2335a' xml:id='KX2a0001_ZHSJ_73-2335a'/><lb/>
〔九〕　正義數音朔．挑，田鳥反．<lb/>
〔一０〕正義紀莧反．<lb/>
〔一一〕正義詳音羊．<lb/>
〔一二〕正義秦壁一名秦壘，今亦名秦長壘．<lb/>
〔一三〕正義趙壁今名趙東壘，亦名趙東長壘，在澤州高平縣北五里，即趙括築壁敗處．<lb/>
〔一四〕正義時已屬秦，故發其兵．<lb/>
〔一五〕索隱時已屬秦，故發其兵．<lb/>
　　至九月，趙卒不得食四十六日，皆內陰相殺食．來攻秦壘，欲出．為四隊，四五復之，<lb/>
不能出．其將軍趙括出銳卒自搏戰，秦軍射殺趙括．括軍敗，卒四十萬人降武安君．武安<lb/>
君計曰：「前秦已拔上黨，上黨民不樂為秦而歸趙．趙卒反覆．非盡殺之，恐為亂．」乃挾詐<lb/>
而盡阬殺之，遺其小者二百四十人歸趙．前後斬首虜四十五萬人．趙人大震．<lb/>
　　四十八年十月，秦復定上黨郡．〔一〕秦分軍為二：王齕攻皮牢，〔二〕拔之；司馬梗定太<lb/>
原．〔三〕韓、趙恐，使蘇代厚幣說秦相應侯曰：「武安君禽馬服子乎？」曰：「然．」又曰：「即<lb/>
圍邯鄲乎？」曰：「然．」「趙亡則秦王王矣，武安君為三公．武安君所為秦戰勝攻取者七<lb/>
十餘城，南定鄢、郢、漢中，〔四〕北禽趙括之軍，雖周、召、呂望之功不益於此矣．今趙亡，秦<lb/>
王王，則武安君必為三公，君能為之下乎？雖無欲為之下，固不得已矣．秦嘗攻韓，圍邢<lb/>
<pb ed='ZHSJ' n='73-2336a' xml:id='KX2a0001_ZHSJ_73-2336a'/><lb/>
丘，〔五〕困上黨，上黨之民皆反為趙，天下不樂為秦民之日久矣．今亡趙，北地入燕，東地入<lb/>
齊，南地入韓、魏，則君之所得民亡幾何人．〔六〕故不如因而割之，〔七〕無以為武安君功也．」<lb/>
於是應侯言於秦王曰：「秦兵勞，請許韓、趙之割地以和，且休士卒．」王聽之，割韓垣<lb/>
雍、〔八〕趙六城以和．正月，皆罷兵．武安君聞之，由是與應侯有𨻶．<lb/>
〔一〕　索隱秦前攻趙已破上黨，今迴兵復定其郡，其餘城猶屬趙也．<lb/>
〔二〕　正義故城在絳州龍門縣西一里．<lb/>
〔三〕　正義太原，趙地，秦定取也．<lb/>
〔四〕　正義鄢在襄州率道縣南九里．郢在荊州江陵縣東六里．漢中，今梁州之地．<lb/>
〔五〕　集解徐廣曰：「平皋有邢丘．」　正義邢丘，今懷州武德縣東南二十里平皋縣城是也．<lb/>
〔六〕　集解徐廣曰：「亡音無也．」<lb/>
〔七〕　正義因白起之攻，割取韓、趙之地．<lb/>
〔八〕　集解徐廣曰：「卷縣有垣雍城．」　正義釋地名云：「卷縣所理垣雍城．」按：今在鄭州原武縣西北七里也．<lb/>
　　其九月，秦復發兵，使五大夫王陵攻趙邯鄲．是時武安君病，不任行．〔一〕四十九年正<lb/>
月，陵攻邯鄲，少利，秦益發兵佐陵．陵兵亡五校．武安君病愈，秦王欲使武安君代陵將．<lb/>
武安君言曰：「邯鄲實未易攻也．且諸侯救日至，彼諸侯怨秦之日久矣．今秦雖破長平軍，<lb/>
<pb ed='ZHSJ' n='73-2337a' xml:id='KX2a0001_ZHSJ_73-2337a'/><lb/>
而秦卒死者過半，國內空．遠絕河山而爭人國都，趙應其內，諸侯攻其外，破秦軍必矣．不<lb/>
可．」秦王自命，不行；乃使應侯請之，武安君終辭不肯行，遂稱病．<lb/>
〔一〕　正義任，入針反，堪也．<lb/>
　　秦王使王齕代陵將，八九月圍邯鄲，不能拔．楚使春申君及魏公子將兵數十萬攻秦<lb/>
軍，秦軍多失亡．武安君言曰：「秦不聽臣計，今如何矣！」秦王聞之，怒，彊起武安君，〔一〕<lb/>
武安君遂稱病篤．應侯請之，不起．於是免武安君為士伍，遷之陰密．〔二〕武安君病，未能<lb/>
行．居三月，諸侯攻秦軍急，秦軍數卻，使者日至．秦王乃使人遣白起，不得留咸陽中．武<lb/>
安君既行，出咸陽西門十里，至杜郵．〔三〕秦昭王與應侯羣臣議曰：「白起之遷，其意尚怏怏<lb/>
不服，有餘言．」秦王乃使使者賜之劍，自裁．武安君引劍將自剄，曰：「我何罪于天而至<lb/>
此哉？」良久，曰：「我固當死．長平之戰，趙卒降者數十萬人，我詐而盡阬之，是足以<lb/>
死．」遂自殺．武安君之死也，以秦昭王五十年十一月．死而非其罪，秦人憐之，鄉邑皆祭<lb/>
祀焉．〔四〕<lb/>
〔一〕　正義彊，其兩反．<lb/>
〔二〕　集解徐廣曰：「屬安定．」　正義故城在涇州鶉觚縣，城西即古陰密國，密康公國也．<lb/>
〔三〕　索隱按：故咸陽城在渭北．杜郵，今在咸陽城中．　正義說文云「郵，境上行舍」，道路所經過．今咸陽縣<lb/>
<pb ed='ZHSJ' n='73-2338a' xml:id='KX2a0001_ZHSJ_73-2338a'/><lb/>
　　　　城，本秦之郵也，在雍州西北三十五里．<lb/>
〔四〕　集解何晏曰：「白起之降趙卒，詐而阬其四十萬，豈徒酷暴之謂乎！後亦難以重得志矣．向使衆人皆豫知降之<lb/>
　　　　必死，則張虛捲猶可畏也，況於四十萬被堅執銳哉！天下見降秦之將頭顱似山，歸秦之衆骸積成丘，則後日之<lb/>
　　　　戰，死當死耳，何衆肯服，何城肯下乎？是為雖能裁四十萬之命而適足以彊天下之戰，欲以要一朝之功而乃更堅<lb/>
　　　　諸侯之守，故兵進而自伐其勢，軍勝而還喪其計．何者？設使趙衆復合，馬服更生，則後日之戰必非前日之對<lb/>
　　　　也，況今皆使天下為後日乎！其所以終不敢復加兵於邯鄲者，非但憂平原君之補袒，患諸侯之捄至也，徒諱之而<lb/>
　　　　不言耳．若不悟而不諱，則毋所以遠智也，可謂善戰而拙勝．長平之事，秦民之十五以上者皆荷戟而向趙矣，秦<lb/>
　　　　王又親自賜民爵於河內．夫以秦之彊，而十五以上死傷過半者，此為破趙之功小，傷秦之敗大，又何以稱奇哉！<lb/>
　　　　若後之役戍不豫其論者，則秦衆多矣，降者可致也；必不可致者，本自當戰殺，不當受降詐也．戰殺雖難，降殺<lb/>
　　　　雖易，然降殺之為害，禍大於劇戰也．」　索隱捲音拳．袒音濁莧反，字亦作「綻」．捄音救．<lb/>
　　王翦者，頻陽東鄉人也．〔一〕少而好兵，事秦始皇．始皇十一年，翦將攻趙閼與，〔二〕破<lb/>
之，拔九城，十八年，翦將攻趙．歲餘，遂拔趙，趙王降，盡定趙地為郡．明年，燕使荊軻為<lb/>
賊於秦，秦王使王翦攻燕．燕王喜走遼東，翦遂定燕薊而還．〔三〕秦使翦子王賁擊荊，〔四〕荊<lb/>
兵敗．還擊魏，魏王降，遂定魏地．<lb/>
<pb ed='ZHSJ' n='73-2339a' xml:id='KX2a0001_ZHSJ_73-2339a'/><lb/>
〔一〕　索隱地理志頻陽縣屬左馮翊，應劭曰「在頻水之陽也」．　正義故城在雍州東同官縣界也．<lb/>
〔二〕　正義音預．<lb/>
〔三〕　正義薊音計．<lb/>
〔四〕　集解徐廣曰：「秦諱『楚』，故云荊也．」　索隱賁音奔．<lb/>
　　秦始皇既滅三晉，走燕王，而數破荊師．秦將李信者，年少壯勇，嘗以兵數千逐燕太子<lb/>
丹至於衍水中，卒破得丹，始皇以為賢勇．於是始皇問李信：「吾欲攻取荊，於將軍度用幾<lb/>
何人而足？」李信曰：「不過用二十萬人．」始皇問王翦，王翦曰：「非六十萬人不可．」始<lb/>
皇曰：「王將軍老矣，何怯也！李將軍果勢壯勇，〔一〕其言是也．」遂使李信及蒙恬將二十萬<lb/>
南伐荊．王翦言不用，因謝病，歸老於頻陽．李信攻平與，〔二〕蒙恬攻寢，〔三〕大破荊軍．信<lb/>
又攻鄢郢，破之，於是引兵而西，與蒙恬會城父．〔四〕荊人因隨之，三日三夜不頓舍，大破李<lb/>
信軍，入兩壁，殺七都尉，秦軍走．<lb/>
〔一〕　集解徐廣曰：「勢，一作（新）『【斷】』．」<lb/>
〔二〕　集解音余．　正義在預東北五十四里．<lb/>
〔三〕　集解徐廣曰：「今固始寢丘．」　索隱徐廣云固始寢丘．固始，縣，屬淮陽．寢丘，地名也．<lb/>
〔四〕　索隱在汝南，即應鄉．　正義言引兵而會城父，則是汝州郟城縣東父城者也．括地志云：「汝州郟城縣東四<lb/>
<pb ed='ZHSJ' n='73-2340a' xml:id='KX2a0001_ZHSJ_73-2340a'/><lb/>
　　　十里有父城故城，即服虔云城父楚北境者也．又許州華縣東北四十五里亦有父城故城，即杜預云襄城城父縣者<lb/>
　　　也．此二城，父城之名耳，服虔城父是誤也．左傳及注水經云『楚大城城父，使太子建居之』．十三州志云『太子<lb/>
　　　建所居城父，謂今亳州城父是也』．此三家之說，是城父之名．地理志云潁川父城縣，沛郡城父縣．據縣屬郡，<lb/>
　　　其名自分．古先儒多惑，故使其名錯亂．」<lb/>
　　始皇聞之，大怒，自馳如頻陽，見謝王翦曰：「寡人以不用將軍計，李信果辱秦軍．今聞<lb/>
荊兵日進而西，將軍雖病，獨忍[⿱𠫓廾]寡人乎！」王翦謝曰：「老臣罷病悖亂，〔一〕唯大王更擇賢<lb/>
將．」始皇謝曰：「已矣，將軍勿復言！」王翦曰：「大王必不得已用臣，非六十萬人不可．」<lb/>
始皇曰：「為聽將軍計耳．」於是王翦將兵六十萬人，始皇自送至灞上．王翦行，請美田宅<lb/>
園池甚衆．始皇曰：「將軍行矣，何憂貧乎？」王翦曰：「為大王將，有功終不得封侯，故及<lb/>
大王之嚮臣，臣亦及時以請園池為子孫業耳．」始皇大笑．王翦既至關，使使還請善田者<lb/>
五輩．〔二〕或曰：「將軍之乞貸，亦已甚矣．」王翦曰：「不然．夫秦王怚〔三〕而不信人．〔四〕今<lb/>
空秦國甲士而專委於我，〔五〕我不多請田宅為子孫業以自堅，顧令秦王坐而疑我邪？」<lb/>
〔一〕　正義罷音皮．悖音背．<lb/>
〔二〕　集解徐廣曰：「善，一作『菑』．」　索隱謂使者五度請也．<lb/>
〔三〕　集解音[⿱竹𢢧]．<lb/>
〔四〕　集解徐廣曰：「怚，一作『粗』．」<lb/>
<pb ed='ZHSJ' n='73-2341a' xml:id='KX2a0001_ZHSJ_73-2341a'/><lb/>
〔五〕　集解徐廣曰：「專亦作『摶』，又作『剸』．」<lb/>
　　王翦果代李信擊荊．荊聞王翦益軍而來，乃悉國中兵以拒秦．王翦至，堅壁而守之，<lb/>
不肯戰．荊兵數出挑戰，終不出．王翦日休士洗沐，而善飲食撫循之，親與士卒同食．久<lb/>
之，王翦使人問軍中戲乎？對曰：「方投石超距．」〔一〕於是王翦曰：「士卒可用矣．」荊數挑戰<lb/>
而秦不出，乃引而東．翦因舉兵追之，令壯士擊，大破荊軍．至蘄南，〔二〕殺其將軍項燕，荊<lb/>
兵遂敗走．秦因乘勝略定荊地城邑．歲餘，虜荊王負芻，竟平荊地為郡縣．因南征百越之<lb/>
君．而王翦子王賁，與李信破定燕、齊地．<lb/>
〔一〕　集解徐廣曰：「超，一作『拔』．漢書云『甘延壽投石拔距，絕於等倫』．張晏曰『范蠡兵法飛石重十二斤，為機發<lb/>
　　　　行三百步．延壽有力，能以手投之．拔距，超距也』．」　索隱超距猶跳躍也．<lb/>
〔二〕　正義徐州縣也．<lb/>
　　秦始皇二十六年，盡并天下，王氏、蒙氏功為多，名施於後世．<lb/>
　　秦二世之時，王翦及其子賁皆已死，而又滅蒙氏．陳勝之反秦，秦使王翦之孫王離擊<lb/>
趙，圍趙王及張耳鉅鹿城．〔一〕或曰：「王離，秦之名將也．今將彊秦之兵，攻新造之趙，舉之<lb/>
必矣．」客曰：「不然．夫為將三世者必敗．必敗者何也？必其所殺伐多矣，其後受其不<lb/>
<pb ed='ZHSJ' n='73-2342a' xml:id='KX2a0001_ZHSJ_73-2342a'/><lb/>
祥．今王離已三世將矣．」居無何，項羽救趙，擊秦軍，果虜王離，王離軍遂降諸侯．<lb/>
〔一〕　正義今邢州平鄉縣城本秦鉅鹿郡城也．<lb/>
　　太史公曰：鄙語云「尺有所短，寸有所長」．白起料敵合變，出奇無窮，聲震天下，然不<lb/>
能救患於應侯．王翦為秦將，夷六國，當是時，翦為宿將，始皇師之，然不能輔秦建德，固其<lb/>
根本，偷合取容，以至身．〔一〕及孫王離為項羽所虜，不亦宜乎！彼各有所短也．<lb/>
〔一〕　集解徐廣曰：「音沒．」<lb/>
【索隱述贊】白起､王翦，俱善用兵．遞為秦將，拔齊破荊．趙任馬服，長平遂阬．楚陷李信，霸上卒行．<lb/>
賁､離繼出，三代無名．<lb/>
</p></div>
