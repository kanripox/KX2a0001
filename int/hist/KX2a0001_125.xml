<div xmlns='http://www.tei-c.org/ns/1.0'  xml:id='KX2a0001_hist_125'>
<div><head>史記卷一百二十五<lb/></head>
<p xml:id='KX2a0001_ZHSJ_125-3191a-2'>佞幸列傳第六十五<lb/></p>
<p xml:id='KX2a0001_ZHSJ_125-3191a-3'>諺曰「力田不如逢年，善仕不如遇合」，<ref type="note" target="#KX2a0001_hist_125-note1" n="〔一〕"/>固無虛言．非獨女以色媚，而士宦亦有之．<lb/></p>
<p xml:id='KX2a0001_ZHSJ_125-3191a-4'>昔以色幸者多矣．至漢興，高祖至暴抗也，<ref type="note" target="#KX2a0001_hist_125-note2" n="〔一〕"/>然籍孺以佞幸；孝惠時有閎孺．<ref type="note" target="#KX2a0001_hist_125-note3" n="〔二〕"/>此<lb/>兩人非有材能，徒以婉佞貴幸，與上臥起，公卿皆因關說．<ref type="note" target="#KX2a0001_hist_125-note4" n="〔三〕"/>故孝惠時郎侍中皆冠[⿰夋鳥]，貝<lb/>帶，<ref type="note" target="#KX2a0001_hist_125-note5" n="〔四〕"/>傅脂粉，<ref type="note" target="#KX2a0001_hist_125-note6" n="〔五〕"/>化閎､籍之屬也．兩人徙家安陵．<ref type="note" target="#KX2a0001_hist_125-note7" n="〔六〕"/><lb/></p>
<p xml:id='KX2a0001_ZHSJ_125-3192a-6'>孝文時中寵臣，士人則鄧通，宦者則趙同､<ref type="note" target="#KX2a0001_hist_125-note8" n="〔一〕"/>北宮伯子．<ref type="note" target="#KX2a0001_hist_125-note9" n="〔二〕"/>北宮伯子以愛人長者；而<lb/>趙同以星氣幸，常為文帝參乘；鄧通無伎能．鄧通，蜀郡南安人也，<ref type="note" target="#KX2a0001_hist_125-note10" n="〔三〕"/>以濯船<ref type="note" target="#KX2a0001_hist_125-note11" n="〔四〕"/>為黃頭<lb/>郎．<ref type="note" target="#KX2a0001_hist_125-note12" n="〔五〕"/>孝文帝夢欲上天，不能，有一黃頭郎從後推之上天，顧見其衣裻<ref type="note" target="#KX2a0001_hist_125-note13" n="〔六〕"/>帶後穿．覺<ref type="note" target="#KX2a0001_hist_125-note14" n="〔七〕"/><lb/>而之漸臺，<ref type="note" target="#KX2a0001_hist_125-note15" n="〔八〕"/>以夢中陰目求推者郎，即見鄧通，其衣後穿，夢中所見也．召問其名姓，姓鄧<lb/>氏，名通，文帝說焉，<ref type="note" target="#KX2a0001_hist_125-note16" n="〔九〕"/>尊幸之日異．通亦愿謹，不好外交，雖賜洗沐，不欲出．於是文帝<lb/>賞賜通巨萬以十數，<ref type="note" target="#KX2a0001_hist_125-note17" n="〔一０〕"/>官至上大夫．文帝時時如鄧通家遊戲．然鄧通無他能，不能有所<lb/>薦士，獨自謹其身以媚上而已．上使善相者相通，曰「當貧餓死」．文帝曰：「能富通者在<lb/>我也．何謂貧乎？」於是賜鄧通蜀嚴道銅山，<ref type="note" target="#KX2a0001_hist_125-note18" n="〔一一〕"/>得自鑄錢，「鄧氏錢」<ref type="note" target="#KX2a0001_hist_125-note19" n="〔一二〕"/>布天下．其富如<lb/>此．<lb/></p>
<p xml:id='KX2a0001_ZHSJ_125-3193a-8'>文帝嘗病癰，鄧通常為帝唶吮之．<ref type="note" target="#KX2a0001_hist_125-note20" n="〔一〕"/>文帝不樂，從容問通曰：「天下誰最愛我者乎？」<lb/>通曰：「宜莫如太子．」太子入問病，文帝使唶癰，唶癰而色難之．已而聞鄧通常為帝唶吮<lb/>之，心慙，由此怨通矣．及文帝崩，景帝立，鄧通免，家居．居無何，人有告鄧通盜出徼外鑄<lb/>錢．下吏驗問，頗有之，遂竟案，盡沒入鄧通家，尚負責數巨萬．長公主<ref type="note" target="#KX2a0001_hist_125-note21" n="〔二〕"/>賜鄧通，吏輒隨<lb/>沒入之，<ref type="note" target="#KX2a0001_hist_125-note22" n="〔三〕"/>一簪不得著身．於是長公主乃令假衣食．<ref type="note" target="#KX2a0001_hist_125-note23" n="〔四〕"/>竟不得名一錢，<ref type="note" target="#KX2a0001_hist_125-note24" n="〔五〕"/>寄死人家．<lb/></p>
<p xml:id='KX2a0001_ZHSJ_125-3194a-10'>孝景帝時，中無寵臣，然獨郎中令周文仁，<ref type="note" target="#KX2a0001_hist_125-note25" n="〔一〕"/>仁寵最過庸，<ref type="note" target="#KX2a0001_hist_125-note26" n="〔二〕"/>乃不甚篤．<lb/></p>
<p xml:id='KX2a0001_ZHSJ_125-3194a-11'>今天子中寵臣，士人則韓王孫嫣，<ref type="note" target="#KX2a0001_hist_125-note27" n="〔一〕"/>宦者則李延年．嫣者，弓高侯<ref type="note" target="#KX2a0001_hist_125-note28" n="〔二〕"/>孼孫也．今上<lb/>為膠東王時，嫣與上學書相愛．及上為太子，愈益親嫣．嫣善騎射，善佞．上即位，欲事伐<lb/>匈奴，而嫣先習胡兵，以故益尊貴，官至上大夫，賞賜擬於鄧通．時嫣常與上臥起．江都王<lb/>入朝，有詔得從入獵上林中．天子車駕蹕道未行，而先使嫣乘副車，從數十百騎，騖馳視<lb/>獸．江都王望見，以為天子，辟從者，伏謁道傍．嫣驅不見．既過，江都王怒，為皇太后泣<lb/>曰：「請得歸國入宿衞，<ref type="note" target="#KX2a0001_hist_125-note29" n="〔三〕"/>比韓嫣．」太后由此嗛嫣．<ref type="note" target="#KX2a0001_hist_125-note30" n="〔四〕"/>嫣侍上，出入永巷不禁，以姦聞皇<lb/>太后．皇太后怒，使使賜嫣死．上為謝，終不能得，嫣遂死．而案道侯韓說，<ref type="note" target="#KX2a0001_hist_125-note31" n="〔五〕"/>其弟也，亦<lb/>佞幸．<lb/></p>
<p xml:id='KX2a0001_ZHSJ_125-3195a-13'>李延年，中山人也．父母及身兄弟及女，皆故倡也．延年坐法腐，給事狗中．<ref type="note" target="#KX2a0001_hist_125-note32" n="〔一〕"/>而平<lb/>陽公主言延年女弟善舞，上見，心說之，及入永巷，而召貴延年．延年善歌，為變新聲，而上<lb/>方興天地祠，欲造樂詩歌弦之．延年善承意，弦次初詩．<ref type="note" target="#KX2a0001_hist_125-note33" n="〔二〕"/>其女弟亦幸，有子男．延年佩<lb/>二千石印，號協聲律．與上臥起，甚貴幸，埒如韓嫣也．<ref type="note" target="#KX2a0001_hist_125-note34" n="〔三〕"/>久之，寖與中人亂，<ref type="note" target="#KX2a0001_hist_125-note35" n="〔四〕"/>出入驕<lb/>恣．及其女弟李夫人卒後，愛弛，則禽誅延年昆弟也．<lb/></p>
<p xml:id='KX2a0001_ZHSJ_125-3196a-15'>自是之後，內寵嬖臣大底外戚之家，然不足數也．衞青､霍去病亦以外戚貴幸，然頗用<lb/>材能自進．<lb/></p>
<p xml:id='KX2a0001_ZHSJ_125-3196a-16'>太史公曰：甚哉愛憎之時！彌子瑕<ref type="note" target="#KX2a0001_hist_125-note36" n="〔一〕"/>之行，足以觀後人佞幸矣．雖百世可知也．<lb/><ref type="note" target="#KX2a0001_hist_125-note37" n="贊"/></p>
</div>
<div type="notes">
<note xml:id="KX2a0001_hist_125-note0"></note>
<note xml:id="KX2a0001_hist_125-note1">〔一〕集解徐廣曰：「遇，一作『偶』．」<lb/></note>
<note xml:id="KX2a0001_hist_125-note2">〔一〕索隱暴伉．伉音苦浪反．言暴猛伉直．<lb/></note>
<note xml:id="KX2a0001_hist_125-note3">〔二〕正義籍，閎，皆名也．孺，幼小也．<lb/></note>
<note xml:id="KX2a0001_hist_125-note4">〔三〕索隱按：關訓通也．謂公卿因之而通其詞說．劉氏云「有所言說，皆關由之」．<lb/></note>
<note xml:id="KX2a0001_hist_125-note5">〔四〕集解漢書音義曰：「[⿰夋鳥]，鳥名．以毛羽飾冠，以貝飾帶．」索隱[⿰夋鳥]，應劭云：「鳥名，毛可以飾冠．」許慎<lb/>云：「鷩鳥也．」淮南子云：「趙武靈王服貝帶[⿰夋鳥]．」漢官儀云：「秦破趙，以其冠賜侍中．」三倉云：「[⿰夋鳥]，神鳥<lb/>也，飛光映天者也．」<lb/></note>
<note xml:id="KX2a0001_hist_125-note6">〔五〕索隱上音付．<lb/></note>
<note xml:id="KX2a0001_hist_125-note7">〔六〕正義惠帝陵邑．<lb/></note>
<note xml:id="KX2a0001_hist_125-note8">〔一〕索隱案：漢書作「趙談」，此云「同」者，避太史公父名也．<lb/></note>
<note xml:id="KX2a0001_hist_125-note9">〔二〕正義顏云「姓北宮，名伯子」也．按：伯子，名．北宮之宦者也．<lb/></note>
<note xml:id="KX2a0001_hist_125-note10">〔三〕集解徐廣曰：「後屬犍為．」<lb/></note>
<note xml:id="KX2a0001_hist_125-note11">〔四〕索隱濯音棹，遲教反．<lb/></note>
<note xml:id="KX2a0001_hist_125-note12">〔五〕集解徐廣曰：「著黃帽也．」駰案：漢書音義曰「善濯船池中也．一說能持擢行船也．土，水之母，故施黃旄於<lb/>船頭，因以名其郎曰黃頭郎」．<lb/></note>
<note xml:id="KX2a0001_hist_125-note13">〔六〕集解徐廣曰：「一無此字．」索隱音篤．裻者，衫襦之橫腰者．<lb/></note>
<note xml:id="KX2a0001_hist_125-note14">〔七〕索隱覺音教．<lb/></note>
<note xml:id="KX2a0001_hist_125-note15">〔八〕正義括地志云：「漸臺在長安故城中．關中記云未央宮西有蒼池，池中有漸臺，王莽死於此臺．」<lb/></note>
<note xml:id="KX2a0001_hist_125-note16">〔九〕索隱漢書云：「上曰『鄧猶登也』，悅之．」<lb/></note>
<note xml:id="KX2a0001_hist_125-note17">〔一０〕正義言賜通巨萬以至於十也．<lb/></note>
<note xml:id="KX2a0001_hist_125-note18">〔一一〕正義括地志云：「雅州榮經縣北三里有銅山，即鄧通得賜銅山鑄錢者．」案：榮經即嚴道．<lb/></note>
<note xml:id="KX2a0001_hist_125-note19">〔一二〕正義錢譜云：「文字稱兩，同漢四銖文．」<lb/></note>
<note xml:id="KX2a0001_hist_125-note20">〔一〕索隱唶，仕格反．吮，仕兗反．<lb/></note>
<note xml:id="KX2a0001_hist_125-note21">〔二〕集解韋昭曰：「景帝姊也．」索隱案：即館陶公主也．<lb/></note>
<note xml:id="KX2a0001_hist_125-note22">〔三〕索隱吏輒沒入．謂長公主別有物賜通，吏輒沒入以充贓也．<lb/></note>
<note xml:id="KX2a0001_hist_125-note23">〔四〕索隱謂公主令人假與衣食．<lb/></note>
<note xml:id="KX2a0001_hist_125-note24">〔五〕索隱按：始天下名「鄧氏錢」，今皆沒入，卒竟無一錢之名也．<lb/></note>
<note xml:id="KX2a0001_hist_125-note25">〔一〕索隱案：漢書稱「周仁」，此上稱「周文」，今兼「文」作，恐後人加耳．案：仁字文．<lb/></note>
<note xml:id="KX2a0001_hist_125-note26">〔二〕索隱寵最過庸．案：庸，常也．言仁最被恩寵，過於常人，乃不甚篤，如韓嫣也．<lb/></note>
<note xml:id="KX2a0001_hist_125-note27">〔一〕索隱音偃，又音於建反．<lb/></note>
<note xml:id="KX2a0001_hist_125-note28">〔二〕集解徐廣曰：「韓王信之子頹當也．」<lb/></note>
<note xml:id="KX2a0001_hist_125-note29">〔三〕索隱謂還爵封於天子，而請入宿衞．<lb/></note>
<note xml:id="KX2a0001_hist_125-note30">〔四〕集解徐廣曰：「嗛，讀與『銜』同，漢書作『銜』字．」<lb/></note>
<note xml:id="KX2a0001_hist_125-note31">〔五〕索隱音悅．嫣弟．<lb/></note>
<note xml:id="KX2a0001_hist_125-note32">〔一〕集解徐廣曰：「主獵犬也．」索隱或犬監也．<lb/></note>
<note xml:id="KX2a0001_hist_125-note33">〔二〕索隱歌初詩．按：初詩，即所新造樂章．<lb/></note>
<note xml:id="KX2a0001_hist_125-note34">〔三〕集解徐廣曰：「埒，󺞸也．蜀都賦曰『卓鄭埒名』．又云埒者，疇󺞸之名．」<lb/></note>
<note xml:id="KX2a0001_hist_125-note35">〔四〕集解徐廣曰：「一云坐弟季與中人亂．」<lb/></note>
<note xml:id="KX2a0001_hist_125-note36">〔一〕索隱衞靈公之臣，事見說苑也．<lb/></note>
<note xml:id="KX2a0001_hist_125-note37">【索隱述贊】傳稱令色，詩刺巧言．冠入侍，傅粉承恩．黃頭賜蜀，宦者同軒．新聲都尉，挾彈王孫．<lb/>泣魚竊駕，著自前論．<lb/></note>
</div>
</div>