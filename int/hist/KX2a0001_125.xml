<div xmlns='http://www.tei-c.org/ns/1.0'><p xml:id='KX2a0001_hist_125'><pb ed='ZHSJ' n='125-3191a' xml:id='KX2a0001_ZHSJ_125-3191a'/><lb/>
史記卷一百二十五<lb/>
　　佞幸列傳第六十五<lb/>
　　諺曰「力田不如逢年，善仕不如遇合」，〔一〕固無虛言．非獨女以色媚，而士宦亦有之．<lb/>
〔一〕　集解徐廣曰：「遇，一作『偶』．」<lb/>
　　昔以色幸者多矣．至漢興，高祖至暴抗也，〔一〕然籍孺以佞幸；孝惠時有閎孺．〔二〕此<lb/>
兩人非有材能，徒以婉佞貴幸，與上臥起，公卿皆因關說．〔三〕故孝惠時郎侍中皆冠[⿰夋鳥]，貝<lb/>
帶，〔四〕傅脂粉，〔五〕化閎､籍之屬也．兩人徙家安陵．〔六〕<lb/>
〔一〕　索隱暴伉．伉音苦浪反．言暴猛伉直．<lb/>
〔二〕　正義籍，閎，皆名也．孺，幼小也．<lb/>
〔三〕　索隱按：關訓通也．謂公卿因之而通其詞說．劉氏云「有所言說，皆關由之」．<lb/>
〔四〕　集解漢書音義曰：「[⿰夋鳥]，鳥名．以毛羽飾冠，以貝飾帶．」　索隱[⿰夋鳥]，應劭云：「鳥名，毛可以飾冠．」許慎<lb/>
　　　　云：「鷩鳥也．」淮南子云：「趙武靈王服貝帶[⿰夋鳥]．」漢官儀云：「秦破趙，以其冠賜侍中．」三倉云：「[⿰夋鳥]，神鳥<lb/>
<pb ed='ZHSJ' n='125-3192a' xml:id='KX2a0001_ZHSJ_125-3192a'/><lb/>
　　　　也，飛光映天者也．」<lb/>
〔五〕　索隱上音付．<lb/>
〔六〕　正義惠帝陵邑．<lb/>
　　孝文時中寵臣，士人則鄧通，宦者則趙同､〔一〕北宮伯子．〔二〕北宮伯子以愛人長者；而<lb/>
趙同以星氣幸，常為文帝參乘；鄧通無伎能．鄧通，蜀郡南安人也，〔三〕以濯船〔四〕為黃頭<lb/>
郎．〔五〕孝文帝夢欲上天，不能，有一黃頭郎從後推之上天，顧見其衣裻〔六〕帶後穿．覺〔七〕<lb/>
而之漸臺，〔八〕以夢中陰目求推者郎，即見鄧通，其衣後穿，夢中所見也．召問其名姓，姓鄧<lb/>
氏，名通，文帝說焉，〔九〕尊幸之日異．通亦愿謹，不好外交，雖賜洗沐，不欲出．於是文帝<lb/>
賞賜通巨萬以十數，〔一０〕官至上大夫．文帝時時如鄧通家遊戲．然鄧通無他能，不能有所<lb/>
薦士，獨自謹其身以媚上而已．上使善相者相通，曰「當貧餓死」．文帝曰：「能富通者在<lb/>
我也．何謂貧乎？」於是賜鄧通蜀嚴道銅山，〔一一〕得自鑄錢，「鄧氏錢」〔一二〕布天下．其富如<lb/>
此．<lb/>
〔一〕　索隱案：漢書作「趙談」，此云「同」者，避太史公父名也．<lb/>
〔二〕　正義顏云「姓北宮，名伯子」也．按：伯子，名．北宮之宦者也．<lb/>
<pb ed='ZHSJ' n='125-3193a' xml:id='KX2a0001_ZHSJ_125-3193a'/><lb/>
〔三〕　集解徐廣曰：「後屬犍為．」<lb/>
〔四〕　索隱濯音棹，遲教反．<lb/>
〔五〕　集解徐廣曰：「著黃帽也．」駰案：漢書音義曰「善濯船池中也．一說能持擢行船也．土，水之母，故施黃旄於<lb/>
　　　　船頭，因以名其郎曰黃頭郎」．<lb/>
〔六〕　集解徐廣曰：「一無此字．」　索隱音篤．裻者，衫襦之橫腰者．<lb/>
〔七〕　索隱覺音教．<lb/>
〔八〕　正義括地志云：「漸臺在長安故城中．關中記云未央宮西有蒼池，池中有漸臺，王莽死於此臺．」<lb/>
〔九〕　索隱漢書云：「上曰『鄧猶登也』，悅之．」<lb/>
〔一０〕正義言賜通巨萬以至於十也．<lb/>
〔一一〕正義括地志云：「雅州榮經縣北三里有銅山，即鄧通得賜銅山鑄錢者．」案：榮經即嚴道．<lb/>
〔一二〕正義錢譜云：「文字稱兩，同漢四銖文．」<lb/>
　　文帝嘗病癰，鄧通常為帝唶吮之．〔一〕文帝不樂，從容問通曰：「天下誰最愛我者乎？」<lb/>
通曰：「宜莫如太子．」太子入問病，文帝使唶癰，唶癰而色難之．已而聞鄧通常為帝唶吮<lb/>
之，心慙，由此怨通矣．及文帝崩，景帝立，鄧通免，家居．居無何，人有告鄧通盜出徼外鑄<lb/>
錢．下吏驗問，頗有之，遂竟案，盡沒入鄧通家，尚負責數巨萬．長公主〔二〕賜鄧通，吏輒隨<lb/>
沒入之，〔三〕一簪不得著身．於是長公主乃令假衣食．〔四〕竟不得名一錢，〔五〕寄死人家．<lb/>
<pb ed='ZHSJ' n='125-3194a' xml:id='KX2a0001_ZHSJ_125-3194a'/><lb/>
〔一〕　索隱唶，仕格反．吮，仕兗反．<lb/>
〔二〕　集解韋昭曰：「景帝姊也．」　索隱案：即館陶公主也．<lb/>
〔三〕　索隱吏輒沒入．謂長公主別有物賜通，吏輒沒入以充贓也．<lb/>
〔四〕　索隱謂公主令人假與衣食．<lb/>
〔五〕　索隱按：始天下名「鄧氏錢」，今皆沒入，卒竟無一錢之名也．<lb/>
　　孝景帝時，中無寵臣，然獨郎中令周文仁，〔一〕仁寵最過庸，〔二〕乃不甚篤．<lb/>
〔一〕　索隱案：漢書稱「周仁」，此上稱「周文」，今兼「文」作，恐後人加耳．案：仁字文．<lb/>
〔二〕　索隱寵最過庸．案：庸，常也．言仁最被恩寵，過於常人，乃不甚篤，如韓嫣也．<lb/>
　　今天子中寵臣，士人則韓王孫嫣，〔一〕宦者則李延年．嫣者，弓高侯〔二〕孼孫也．今上<lb/>
為膠東王時，嫣與上學書相愛．及上為太子，愈益親嫣．嫣善騎射，善佞．上即位，欲事伐<lb/>
匈奴，而嫣先習胡兵，以故益尊貴，官至上大夫，賞賜擬於鄧通．時嫣常與上臥起．江都王<lb/>
入朝，有詔得從入獵上林中．天子車駕蹕道未行，而先使嫣乘副車，從數十百騎，騖馳視<lb/>
獸．江都王望見，以為天子，辟從者，伏謁道傍．嫣驅不見．既過，江都王怒，為皇太后泣<lb/>
<pb ed='ZHSJ' n='125-3195a' xml:id='KX2a0001_ZHSJ_125-3195a'/><lb/>
曰：「請得歸國入宿衞，〔三〕比韓嫣．」太后由此嗛嫣．〔四〕嫣侍上，出入永巷不禁，以姦聞皇<lb/>
太后．皇太后怒，使使賜嫣死．上為謝，終不能得，嫣遂死．而案道侯韓說，〔五〕其弟也，亦<lb/>
佞幸．<lb/>
〔一〕　索隱音偃，又音於建反．<lb/>
〔二〕　集解徐廣曰：「韓王信之子頹當也．」<lb/>
〔三〕　索隱謂還爵封於天子，而請入宿衞．<lb/>
〔四〕　集解徐廣曰：「嗛，讀與『銜』同，漢書作『銜』字．」<lb/>
〔五〕　索隱音悅．嫣弟．<lb/>
　　李延年，中山人也．父母及身兄弟及女，皆故倡也．延年坐法腐，給事狗中．〔一〕而平<lb/>
陽公主言延年女弟善舞，上見，心說之，及入永巷，而召貴延年．延年善歌，為變新聲，而上<lb/>
方興天地祠，欲造樂詩歌弦之．延年善承意，弦次初詩．〔二〕其女弟亦幸，有子男．延年佩<lb/>
二千石印，號協聲律．與上臥起，甚貴幸，埒如韓嫣也．〔三〕久之，寖與中人亂，〔四〕出入驕<lb/>
恣．及其女弟李夫人卒後，愛弛，則禽誅延年昆弟也．<lb/>
〔一〕　集解徐廣曰：「主獵犬也．」　索隱或犬監也．<lb/>
〔二〕　索隱歌初詩．按：初詩，即所新造樂章．<lb/>
〔三〕　集解徐廣曰：「埒，󺞸也．蜀都賦曰『卓鄭埒名』．又云埒者，疇󺞸之名．」<lb/>
<pb ed='ZHSJ' n='125-3196a' xml:id='KX2a0001_ZHSJ_125-3196a'/><lb/>
〔四〕　集解徐廣曰：「一云坐弟季與中人亂．」<lb/>
　　自是之後，內寵嬖臣大底外戚之家，然不足數也．衞青､霍去病亦以外戚貴幸，然頗用<lb/>
材能自進．<lb/>
　　太史公曰：甚哉愛憎之時！彌子瑕〔一〕之行，足以觀後人佞幸矣．雖百世可知也．<lb/>
〔一〕　索隱衞靈公之臣，事見說苑也．<lb/>
【索隱述贊】傳稱令色，詩刺巧言．冠入侍，傅粉承恩．黃頭賜蜀，宦者同軒．新聲都尉，挾彈王孫．<lb/>
泣魚竊駕，著自前論．<lb/>
</p></div>
