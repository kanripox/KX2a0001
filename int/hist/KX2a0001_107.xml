<div xmlns='http://www.tei-c.org/ns/1.0'  xml:id='KX2a0001_hist_107'>
<div><head>史記卷一百七<lb/></head>
<p xml:id='SHIJI_ZHSJ_107-2839a-2'>魏其武安侯列傳第四十七<lb/></p>
<p xml:id='SHIJI_ZHSJ_107-2839a-3'>魏其侯竇嬰者，孝文后從兄子也．父世觀津人．<ref type="note" target="#KX2a0001_hist_107-note1" n="〔一〕"/>喜賓客．孝文時，嬰為吳相，病免．<lb/>孝景初即位，為詹事．<ref type="note" target="#KX2a0001_hist_107-note2" n="〔二〕"/><lb/></p>
<p xml:id='SHIJI_ZHSJ_107-2839a-4'>梁孝王者，孝景弟也，其母竇太后愛之．梁孝王朝，因昆弟燕飲．是時上未立太子，酒<lb/>酣，從容言曰：「千秋之後傳梁王．」太后驩．竇嬰引卮酒進上，曰：「天下者，高祖天下，父<lb/>子相傳，此漢之約也，上何以得擅傳梁王！」太后由此憎竇嬰．竇嬰亦薄其官，因病免．<lb/>太后除竇嬰門籍，不得入朝請．<ref type="note" target="#KX2a0001_hist_107-note3" n="〔一〕"/><lb/></p>
<p xml:id='SHIJI_ZHSJ_107-2840a-6'>孝景三年，吳楚反，上察宗室諸竇<ref type="note" target="#KX2a0001_hist_107-note4" n="〔一〕"/>毋如竇嬰賢，乃召嬰．嬰入見，固辭謝病不足任．<lb/>太后亦慙．於是上曰：「天下方有急，王孫寧可以讓邪？」<ref type="note" target="#KX2a0001_hist_107-note5" n="〔二〕"/>乃拜嬰為大將軍，賜金千斤．<lb/>嬰乃言袁盎、欒布諸名將賢士在家者進之．所賜金，陳之廊廡下，軍吏過，輒令財取為<lb/>用，<ref type="note" target="#KX2a0001_hist_107-note6" n="〔三〕"/>金無入家者．竇嬰守滎陽，監齊趙兵．<ref type="note" target="#KX2a0001_hist_107-note7" n="〔四〕"/>七國兵已盡破，封嬰為魏其侯．諸游士賓<lb/>客爭歸魏其侯．孝景時每朝議大事，條侯、魏其侯，諸列侯莫敢與亢禮．<lb/></p>
<p xml:id='SHIJI_ZHSJ_107-2840a-7'>孝景四年，立栗太子，<ref type="note" target="#KX2a0001_hist_107-note8" n="〔一〕"/>使魏其侯為太子傅．孝景七年，栗太子廢，魏其數爭不能得．<lb/>魏其謝病，屏居藍田南山之下數月，諸賓客辯士說之，莫能來．梁人高遂乃說魏其曰：「能<lb/>富貴將軍者，上也；能親將軍者，太后也．今將軍傅太子，太子廢而不能爭；爭不能得，又<lb/>弗能死．自引謝病，擁趙女，屏閒處<ref type="note" target="#KX2a0001_hist_107-note9" n="〔二〕"/>而不朝．相提而論，<ref type="note" target="#KX2a0001_hist_107-note10" n="〔三〕"/>是自明揚主上之過．有如<lb/>兩宮螫將軍，<ref type="note" target="#KX2a0001_hist_107-note11" n="〔四〕"/>則妻子毋類矣．」<ref type="note" target="#KX2a0001_hist_107-note12" n="〔五〕"/>魏其侯然之，乃遂起，朝請如故．<lb/></p>
<p xml:id='SHIJI_ZHSJ_107-2841a-9'>桃侯免相，<ref type="note" target="#KX2a0001_hist_107-note13" n="〔一〕"/>竇太后數言魏其侯．孝景帝曰：「太后豈以為臣有愛，<ref type="note" target="#KX2a0001_hist_107-note14" n="〔二〕"/>不相魏其？魏<lb/>其者，沾沾<ref type="note" target="#KX2a0001_hist_107-note15" n="〔三〕"/>自喜耳，多易．<ref type="note" target="#KX2a0001_hist_107-note16" n="〔四〕"/>難以為相，持重．」遂不用，用建陵侯衞綰為丞相．<lb/></p>
<p xml:id='SHIJI_ZHSJ_107-2841a-10'>武安侯田蚡<ref type="note" target="#KX2a0001_hist_107-note17" n="〔一〕"/>者，孝景后同母弟也，生長陵．魏其已為大將軍後，方盛，蚡為諸郎，<ref type="note" target="#KX2a0001_hist_107-note18" n="〔二〕"/><lb/>未貴，往來侍酒魏其，跪起如子姓．及孝景晚節，<ref type="note" target="#KX2a0001_hist_107-note19" n="〔三〕"/>蚡益貴幸，為太中大夫．蚡辯有口，學<lb/>槃盂諸書，<ref type="note" target="#KX2a0001_hist_107-note20" n="〔四〕"/>王太后賢之．<ref type="note" target="#KX2a0001_hist_107-note21" n="〔五〕"/>孝景崩，即日太子立，稱制，所鎮撫多有田蚡賓客計筴，蚡<lb/>弟田勝，皆以太后弟，孝景後三年<ref type="note" target="#KX2a0001_hist_107-note22" n="〔六〕"/>封蚡為武安侯，勝為周陽侯．<ref type="note" target="#KX2a0001_hist_107-note23" n="〔七〕"/><lb/></p>
<p xml:id='SHIJI_ZHSJ_107-2842a-12'>武安侯新欲用事為相，卑下賓客，進名士家居者貴之，欲以傾魏其諸將相．建元元年，<lb/>丞相綰病免，上議置丞相､太尉．籍福說武安侯曰：「魏其貴久矣，天下士素歸之．今將軍<lb/>初興，未如魏其，即上以將軍為丞相，必讓魏其．魏其為丞相，將軍必為太尉．太尉､丞相<lb/>尊等耳，又有讓賢名．」武安侯乃微言太后風上，於是乃以魏其侯為丞相，武安侯為太尉．<lb/>籍福賀魏其侯，因弔曰：「君侯資性喜善疾惡，方今善人譽君侯，故至丞相；然君侯且疾惡，<lb/>惡人衆，亦且毀君侯．君侯能兼容，則幸久；不能，今以毀去矣．」魏其不聽．<lb/></p>
<p xml:id='SHIJI_ZHSJ_107-2843a-14'>魏其､武安俱好儒術，推轂趙綰為御史大夫，<ref type="note" target="#KX2a0001_hist_107-note24" n="〔一〕"/>王臧為郎中令．迎魯申公，欲設明堂，<lb/>令列侯就國，除關，<ref type="note" target="#KX2a0001_hist_107-note25" n="〔二〕"/>以禮為服制，<ref type="note" target="#KX2a0001_hist_107-note26" n="〔三〕"/>以興太平．舉適諸竇<ref type="note" target="#KX2a0001_hist_107-note27" n="〔四〕"/>宗室毋節行者，除其屬籍．<lb/>時諸外家為列侯，列侯多尚公主，皆不欲就國，以故毀日至竇太后．太后好黃老之言，而魏<lb/>其､武安､趙綰､王臧等務隆推儒術，貶道家言，是以竇太后滋不說魏其等．及建元二年，御<lb/>史大夫趙綰請無奏事東宮．<ref type="note" target="#KX2a0001_hist_107-note28" n="〔五〕"/>竇太后大怒，乃罷逐趙綰､王臧等，而免丞相､太尉，以柏至<lb/>侯許昌為丞相，武彊侯莊青翟為御史大夫．魏其､武安由此以侯家居．<lb/></p>
<p xml:id='SHIJI_ZHSJ_107-2843a-15'>武安侯雖不任職，以王太后故，親幸，數言事多效，天下吏士趨勢利者，皆去魏其歸武<lb/>安，武安日益橫．建元六年，竇太后崩，丞相昌､御史大夫青翟坐喪事不辦，免．以武安侯<lb/>蚡為丞相，以大司農韓安國為御史大夫．天下士郡諸侯愈益附武安．<ref type="note" target="#KX2a0001_hist_107-note29" n="〔一〕"/><lb/></p>
<p xml:id='SHIJI_ZHSJ_107-2844a-17'>武安者，貌侵，<ref type="note" target="#KX2a0001_hist_107-note30" n="〔一〕"/>生貴甚．<ref type="note" target="#KX2a0001_hist_107-note31" n="〔二〕"/>又以為諸侯王多長，<ref type="note" target="#KX2a0001_hist_107-note32" n="〔三〕"/>上初即位，富於春秋，蚡以肺腑<lb/>為京師相，<ref type="note" target="#KX2a0001_hist_107-note33" n="〔四〕"/>非痛折節以禮詘之，天下不肅．<ref type="note" target="#KX2a0001_hist_107-note34" n="〔五〕"/>當是時，丞相入奏事，坐語移日，所言皆<lb/>聽．薦人或起家至二千石，權移主上．上乃曰：「君除吏已盡未？吾亦欲除吏．」嘗請考<lb/>工地益宅，<ref type="note" target="#KX2a0001_hist_107-note35" n="〔六〕"/>上怒曰：「君何不遂取武庫！」是後乃退．嘗召客飲，坐其兄蓋侯<ref type="note" target="#KX2a0001_hist_107-note36" n="〔七〕"/>南鄉，自<lb/>坐東鄉，以為漢相尊，不可以兄故私橈．武安由此滋驕，治宅甲諸第．<ref type="note" target="#KX2a0001_hist_107-note37" n="〔八〕"/>田園極膏腴，而市<lb/>買郡縣器物相屬於道．前堂羅鍾鼓，立曲旃；<ref type="note" target="#KX2a0001_hist_107-note38" n="〔九〕"/>後房婦女以百數．諸侯奉金玉狗馬玩<lb/>好，不可勝數．<lb/></p>
<p xml:id='SHIJI_ZHSJ_107-2845a-19'>魏其失竇太后，益疏不用，無勢，諸客稍稍自引而怠傲，唯灌將軍獨不失故．魏其日默<lb/>默不得志，而獨厚遇灌將軍．<lb/></p>
<p xml:id='SHIJI_ZHSJ_107-2845a-20'>灌將軍夫者，潁陰人也．夫父張孟，嘗為潁陰侯嬰舍人，得幸，因進之至二千石，故蒙<lb/>灌氏姓為灌孟．吳楚反時，潁陰侯灌何為將軍，<ref type="note" target="#KX2a0001_hist_107-note39" n="〔一〕"/>屬太尉，請灌孟為校尉．夫以千人與父<lb/>俱．<ref type="note" target="#KX2a0001_hist_107-note40" n="〔二〕"/>灌孟年老，潁陰侯彊請之，鬱鬱不得意，故戰常陷堅，遂死吳軍中．軍法，父子俱從<lb/>軍，有死事，得與喪歸．灌夫不肯隨喪歸，奮曰：<ref type="note" target="#KX2a0001_hist_107-note41" n="〔三〕"/>「願取吳王若將軍頭，以報父之仇．」於<lb/>是灌夫被甲持戟，募軍中壯士所善願從者數十人．及出壁門，莫敢前．獨二人及從奴十數<lb/>騎馳入吳軍，至吳將麾下，<ref type="note" target="#KX2a0001_hist_107-note42" n="〔四〕"/>所殺傷數十人．不得前，復馳還，走入漢壁，皆亡其奴，獨與<lb/>一騎歸．夫身中大創十餘，適有萬金良藥，故得無死．夫創少瘳，又復請將軍曰：「吾益知<lb/>吳壁中曲折，請復往．」將軍壯義之，恐亡夫，乃言太尉，太尉乃固止之．吳已破，灌夫以此<lb/>名聞天下．<lb/></p>
<p xml:id='SHIJI_ZHSJ_107-2846a-22'>潁陰侯言之上，上以夫為中郎將．數月，坐法去．後家居長安，長安中諸公莫弗稱之．<lb/>孝景時，至代相．孝景崩，今上初即位，以為淮陽天下交，勁兵處，故徙夫為淮陽太守．建<lb/>元元年，入為太僕．二年，夫與長樂衞尉竇甫飲，輕重不得，<ref type="note" target="#KX2a0001_hist_107-note43" n="〔一〕"/>夫醉，搏甫．<ref type="note" target="#KX2a0001_hist_107-note44" n="〔二〕"/>甫，竇太后<lb/>昆弟也．上恐太后誅夫，徙為燕相．數歲，坐法去官，家居長安．<lb/></p>
<p xml:id='SHIJI_ZHSJ_107-2847a-24'>灌夫為人剛直使酒，不好面諛．貴戚諸有勢在己之右，不欲加禮，必陵之；諸士在己<lb/>之左，愈貧賤，尤益敬，與鈞．稠人廣衆，薦寵下輩．士亦以此多之．<lb/></p>
<p xml:id='SHIJI_ZHSJ_107-2847a-25'>夫不喜文學，好任俠，已然諾．<ref type="note" target="#KX2a0001_hist_107-note45" n="〔一〕"/>諸所與交通，無非豪桀大猾．家累數千萬，食客日數<lb/>十百人．陂池田園，宗族賓客為權利，橫於潁川．潁川兒乃歌之曰：「潁水清，灌氏寧；潁<lb/>水濁，灌氏族．」<lb/></p>
<p xml:id='SHIJI_ZHSJ_107-2847a-26'>灌夫家居雖富，然失勢，卿相侍中賓客益衰．及魏其侯失勢，亦欲倚灌夫引繩批根生<lb/>平慕之後[⿱𠫓廾]之者．<ref type="note" target="#KX2a0001_hist_107-note46" n="〔一〕"/>灌夫亦倚魏其而通列侯宗室為名高．兩人相為引重，<ref type="note" target="#KX2a0001_hist_107-note47" n="〔二〕"/>其游如父子<lb/>然．相得驩甚，無厭，恨相知晚也．<lb/></p>
<p xml:id='SHIJI_ZHSJ_107-2848a-28'>灌夫有服，過丞相．丞相從容曰：「吾欲與仲孺過魏其侯，<ref type="note" target="#KX2a0001_hist_107-note48" n="〔一〕"/>會仲孺有服．」<ref type="note" target="#KX2a0001_hist_107-note49" n="〔二〕"/>灌夫<lb/>曰：「將軍乃肯幸臨況魏其侯，夫安敢以服為解！請語魏其侯帳具，將軍旦日蚤臨．」武安<lb/>許諾．灌夫具語魏其侯如所謂武安侯．魏其與其夫人益市牛酒，夜灑埽，早帳具至旦．平<lb/>明，令門下候伺．至日中，丞相不來．魏其謂灌夫曰：「丞相豈忘之哉？」灌夫不懌，曰：<lb/>「夫以服請，宜往．」<ref type="note" target="#KX2a0001_hist_107-note50" n="〔三〕"/>乃駕，自往迎丞相．丞相特前戲許灌夫，殊無意往．及夫至門，丞相<lb/>尚臥．於是夫入見，曰：「將軍昨日幸許過魏其，魏其夫妻治具，自旦至今，未敢嘗食．」武<lb/>安鄂<ref type="note" target="#KX2a0001_hist_107-note51" n="〔四〕"/>謝曰：「吾昨日醉，忽忘與仲孺言．」乃駕往，又徐行，灌夫愈益怒．及飲酒酣，夫<lb/>起舞屬丞相，<ref type="note" target="#KX2a0001_hist_107-note52" n="〔五〕"/>丞相不起，夫從坐上語侵之．魏其乃扶灌夫去，謝丞相．丞相卒飲至夜，<lb/>極驩而去．<lb/></p>
<p xml:id='SHIJI_ZHSJ_107-2849a-30'>丞相嘗使籍福請魏其城南田．魏其大望曰：「老僕雖[⿱𠫓廾]，將軍雖貴，寧可以勢奪乎！」<lb/>不許．灌夫聞，怒，罵籍福．籍福惡兩人有郄，乃謾自好謝丞相曰：「魏其老且死，易忍，且<lb/>待之．」已而武安聞魏其､灌夫實怒不予田，亦怒曰：「魏其子嘗殺人，蚡活之．蚡事魏其無<lb/>所不可，何愛數頃田？且灌夫何與也？吾不敢復求田．」武安由此大怨灌夫､魏其．<lb/></p>
<p xml:id='SHIJI_ZHSJ_107-2849a-31'>元光四年春，<ref type="note" target="#KX2a0001_hist_107-note53" n="〔一〕"/>丞相言灌夫家在潁川，橫甚，民苦之．請案．上曰：「此丞相事，何<lb/>請．」灌夫亦持丞相陰事，為姦利，受淮南王金與語言．賓客居閒，遂止，俱解．<lb/></p>
<p xml:id='SHIJI_ZHSJ_107-2849a-32'>夏，丞相取燕王女為夫人，<ref type="note" target="#KX2a0001_hist_107-note54" n="〔一〕"/>有太后詔，召列侯宗室皆往賀．魏其侯過灌夫，欲與俱．<lb/>夫謝曰：「夫數以酒失得過丞相，丞相今者又與夫有郄．」魏其曰：「事已解．」彊與俱．飲<lb/>酒酣，武安起為壽，<ref type="note" target="#KX2a0001_hist_107-note55" n="〔二〕"/>坐皆避席伏．已魏其侯為壽，獨故人避席耳，餘半膝席．<ref type="note" target="#KX2a0001_hist_107-note56" n="〔三〕"/>灌夫不<lb/>悅．起行酒，至武安，武安膝席曰：「不能滿觴．」夫怒，因嘻笑曰：「將軍貴人也，屬之！」<ref type="note" target="#KX2a0001_hist_107-note57" n="〔四〕"/><lb/>時武安不肯．行酒次至臨汝侯，<ref type="note" target="#KX2a0001_hist_107-note58" n="〔五〕"/>臨汝侯方與程不識耳語，又不避席．夫無所發怒，乃罵<lb/>臨汝侯曰：「生平毀程不識不直一錢，今日長者為壽，乃效女兒呫囁耳語！」<ref type="note" target="#KX2a0001_hist_107-note59" n="〔六〕"/>武安謂灌夫<lb/>曰：「程李俱東西宮衞尉，<ref type="note" target="#KX2a0001_hist_107-note60" n="〔七〕"/>今衆辱程將軍，仲孺獨不為李將軍地乎？」<ref type="note" target="#KX2a0001_hist_107-note61" n="〔八〕"/>灌夫曰：「今日<lb/>斬頭陷匈，<ref type="note" target="#KX2a0001_hist_107-note62" n="〔九〕"/>何知程李乎！」坐乃起更衣，稍稍去．魏其侯去，麾灌夫出．武安遂怒曰：<lb/>「此吾驕灌夫罪．」乃令騎留灌夫．灌夫欲出不得．籍福起為謝，案灌夫項令謝．夫愈怒，<lb/>不肯謝．武安乃麾騎縛夫置傳舍，召長史曰：「今日召宗室，有詔．」劾灌夫罵坐不敬，繫居<lb/>室．<ref type="note" target="#KX2a0001_hist_107-note63" n="〔一０〕"/>遂按其前事，遣吏分曹逐捕諸灌氏支屬，皆得[⿱𠫓廾]市罪．魏其侯大媿，為資使賓客請，<lb/>莫能解．<ref type="note" target="#KX2a0001_hist_107-note64" n="〔一一〕"/>武安吏皆為耳目，諸灌氏皆亡匿，夫繫，遂不得告言武安陰事．<lb/></p>
<p xml:id='SHIJI_ZHSJ_107-2851a-35'>魏其銳身為救灌夫．夫人諫魏其曰：「灌將軍得罪丞相，與太后家忤，寧可救邪？」魏<lb/>其侯曰：「侯自我得之，自我捐之，無所恨．且終不令灌仲孺獨死，嬰獨生．」乃匿其家，<ref type="note" target="#KX2a0001_hist_107-note65" n="〔一〕"/><lb/>竊出上書．立召入，具言灌夫醉飽事，不足誅．上然之，賜魏其食，曰：「東朝廷辯之．」<ref type="note" target="#KX2a0001_hist_107-note66" n="〔二〕"/><lb/></p>
<p xml:id='SHIJI_ZHSJ_107-2851a-36'>魏其之東朝，盛推灌夫之善，言其醉飽得過，乃丞相以他事誣罪之．武安又盛毀灌夫<lb/>所為橫恣，罪逆不道．魏其度不可柰何，因言丞相短．武安曰：「天下幸而安樂無事，蚡得<lb/>為肺腑，所好音樂狗馬田宅．蚡所愛倡優巧匠之屬，不如魏其､灌夫日夜招聚天下豪桀壯<lb/>士與論議，腹誹而心謗，不仰視天而俯畫地，<ref type="note" target="#KX2a0001_hist_107-note67" n="〔一〕"/>辟倪兩宮閒，<ref type="note" target="#KX2a0001_hist_107-note68" n="〔二〕"/>幸天下有變，而欲有大<lb/>功．<ref type="note" target="#KX2a0001_hist_107-note69" n="〔三〕"/>臣乃不知魏其等所為．」於是上問朝臣：「兩人孰是？」御史大夫韓安國曰：「魏其<lb/>言灌夫父死事，身荷戟馳入不測之吳軍，身被數十創，名冠三軍，此天下壯士，非有大惡，爭<lb/>杯酒，不足引他過以誅也．魏其言是也．丞相亦言灌夫通姦猾，侵細民，家累巨萬，橫恣潁<lb/>川，淩轢宗室，侵犯骨肉，此所謂『枝大於本，脛大於股，不折必披』，<ref type="note" target="#KX2a0001_hist_107-note70" n="〔四〕"/>丞相言亦是．唯明<lb/>主裁之．」主爵都尉汲黯是魏其．內史鄭當時是魏其，後不敢堅對．餘皆莫敢對．上怒內<lb/>史曰：「公平生數言魏其､武安長短，今日廷論，局趣效轅下駒，<ref type="note" target="#KX2a0001_hist_107-note71" n="〔五〕"/>吾并斬若屬矣．」即罷<lb/>起入，上食太后．太后亦已使人候伺，具以告太后．太后怒，不食，曰：「今我在也，而人皆<lb/>藉吾弟，<ref type="note" target="#KX2a0001_hist_107-note72" n="〔六〕"/>令我百歲後，皆魚肉之矣．且帝寧能為石人邪！<ref type="note" target="#KX2a0001_hist_107-note73" n="〔七〕"/>此特帝在，即錄錄，設百歲<lb/>後，<ref type="note" target="#KX2a0001_hist_107-note74" n="〔八〕"/>是屬寧有可信者乎？」上謝曰：「俱宗室外家，<ref type="note" target="#KX2a0001_hist_107-note75" n="〔九〕"/>故廷辯之．不然，此一獄吏所決<lb/>耳．」是時郎中令石建為上別言兩人事．<lb/></p>
<p xml:id='SHIJI_ZHSJ_107-2853a-39'>武安已罷朝，出止車門，召韓御史大夫載，怒曰：「與長孺共一老禿翁，何為首鼠兩<lb/>端？」<ref type="note" target="#KX2a0001_hist_107-note76" n="〔一〕"/>韓御史良久謂丞相曰：「君何不自喜？<ref type="note" target="#KX2a0001_hist_107-note77" n="〔二〕"/>夫魏其毀君，君當免冠解印綬歸，曰『臣<lb/>以肺腑幸得待罪，固非其任，魏其言皆是』．如此，上必多君有讓，不廢君．魏其必內愧，杜<lb/>門齰舌自殺．<ref type="note" target="#KX2a0001_hist_107-note78" n="〔三〕"/>今人毀君，君亦毀人，譬如賈豎女子爭言，何其無大體也！」武安謝罪曰：<lb/>「爭時急，不知出此．」<lb/></p>
<p xml:id='SHIJI_ZHSJ_107-2853a-40'>於是上使御史簿責魏其所言灌夫，頗不讎，<ref type="note" target="#KX2a0001_hist_107-note79" n="〔一〕"/>欺謾．劾繫都司空．<ref type="note" target="#KX2a0001_hist_107-note80" n="〔二〕"/>孝景時，魏其常<lb/>受遺詔，曰「事有不便，以便宜論上」．及繫，灌夫罪至族，事日急，諸公莫敢復明言於上．<lb/>魏其乃使昆弟子上書言之，幸得復召見．書奏上，而案尚書大行無遺詔．<ref type="note" target="#KX2a0001_hist_107-note81" n="〔三〕"/>詔書獨藏魏其<lb/>家，家丞封．<ref type="note" target="#KX2a0001_hist_107-note82" n="〔四〕"/>乃劾魏其矯先帝詔，罪當[⿱𠫓廾]市．五年十月，<ref type="note" target="#KX2a0001_hist_107-note83" n="〔五〕"/>悉論灌夫及家屬．魏其良久<lb/>乃聞，聞即恚，病痱，<ref type="note" target="#KX2a0001_hist_107-note84" n="〔六〕"/>不食欲死．或聞上無意殺魏其，魏其復食，治病，議定不死矣．乃<lb/>有蜚語為惡言聞上，<ref type="note" target="#KX2a0001_hist_107-note85" n="〔七〕"/>故以十二月晦<ref type="note" target="#KX2a0001_hist_107-note86" n="〔八〕"/>論[⿱𠫓廾]市渭城．<ref type="note" target="#KX2a0001_hist_107-note87" n="〔九〕"/><lb/></p>
<p xml:id='SHIJI_ZHSJ_107-2854a-42'>其春，武安侯病，<ref type="note" target="#KX2a0001_hist_107-note88" n="〔一〕"/>專呼服謝罪．<ref type="note" target="#KX2a0001_hist_107-note89" n="〔二〕"/>使巫視鬼者視之，見魏其、灌夫共守，欲殺之．竟<lb/>死．子恬嗣．<ref type="note" target="#KX2a0001_hist_107-note90" n="〔三〕"/>元朔三年，武安侯坐衣襜褕<ref type="note" target="#KX2a0001_hist_107-note91" n="〔四〕"/>入宮，不敬．<ref type="note" target="#KX2a0001_hist_107-note92" n="〔五〕"/><lb/></p>
<p xml:id='SHIJI_ZHSJ_107-2855a-44'>淮南王安謀反覺，治．王前朝，<ref type="note" target="#KX2a0001_hist_107-note93" n="〔一〕"/>武安侯為太尉，時迎王至霸上，謂王曰：「上未有太<lb/>子，大王最賢，高祖孫，即宮車晏駕，非大王立當誰哉！」淮南王大喜，厚遺金財物．上自<lb/>魏其時不直武安，特為太后故耳．<ref type="note" target="#KX2a0001_hist_107-note94" n="〔二〕"/>及聞淮南王金事，上曰：「使武安侯在者，族矣．」<lb/></p>
<p xml:id='SHIJI_ZHSJ_107-2856a-46'>太史公曰：魏其､武安皆以外戚重，灌夫用一時決筴而名顯．魏其之舉以吳楚，武安之<lb/>貴在日月之際．然魏其誠不知時變，灌夫無術而不遜，兩人相翼，乃成禍亂．武安負貴而<lb/>好權，杯酒責望，陷彼兩賢．嗚呼哀哉！遷怒及人，命亦不延．衆庶不載，竟被惡言．嗚呼<lb/>哀哉！禍所從來矣！<lb/><ref type="note" target="#KX2a0001_hist_107-note95" n="贊"/></p>
</div>
<div type="notes">
<note xml:id="KX2a0001_hist_107-note0"></note>
<note xml:id="KX2a0001_hist_107-note1">〔一〕索隱案：地理志觀津縣屬信都．以言其累葉在觀津，故云「父世」也．正義觀津城在冀州武邑縣東南二<lb/>十五里．<lb/></note>
<note xml:id="KX2a0001_hist_107-note2">〔二〕正義百官表云「詹事，秦官，掌皇后、太子家」也．<lb/></note>
<note xml:id="KX2a0001_hist_107-note3">〔一〕集解律，諸侯春朝天子曰朝，秋曰請．正義才性反．<lb/></note>
<note xml:id="KX2a0001_hist_107-note4">〔一〕索隱案：謂宗室之中及諸竇之宗室也．又姚氏案：酷吏傳「周陽由，其父趙兼，以淮南王舅侯周陽，故因改<lb/>氏．由以宗室任為郎」．則似是與國有親戚屬籍者，亦得呼為宗室也．<lb/></note>
<note xml:id="KX2a0001_hist_107-note5">〔二〕集解漢書曰：「竇嬰字王孫．」<lb/></note>
<note xml:id="KX2a0001_hist_107-note6">〔三〕集解蘇林曰：「令自裁度取為用也．」<lb/></note>
<note xml:id="KX2a0001_hist_107-note7">〔四〕正義監音甲衫反．吳王濞傳云「竇嬰屯滎陽，監齊趙兵」也．<lb/></note>
<note xml:id="KX2a0001_hist_107-note8">〔一〕正義栗姬之子，後廢之，故書母姓也．<lb/></note>
<note xml:id="KX2a0001_hist_107-note9">〔二〕正義上音閑，下昌汝反．<lb/></note>
<note xml:id="KX2a0001_hist_107-note10">〔三〕集解徐廣曰：「提音徒抵反．」索隱提音弟，又音啼．相提猶相抵也．論音路頓反．<lb/></note>
<note xml:id="KX2a0001_hist_107-note11">〔四〕集解張晏曰：「兩宮，太后、景帝也．螫，怒也．毒蟲怒必螫人．又火各反．」索隱螫音釋．謂怒也，毒蟲<lb/>怒必螫人．又音火各反．漢書作「奭」，奭即螫也．正義兩宮，太子、景帝也．<lb/></note>
<note xml:id="KX2a0001_hist_107-note12">〔五〕索隱謂見誅滅無遺類．<lb/></note>
<note xml:id="KX2a0001_hist_107-note13">〔一〕集解服虔曰：「劉舍也．」<lb/></note>
<note xml:id="KX2a0001_hist_107-note14">〔二〕索隱愛猶惜也．<lb/></note>
<note xml:id="KX2a0001_hist_107-note15">〔三〕集解徐廣曰：「沾，一作『怗』．又昌兼反，又當牒反．」<lb/></note>
<note xml:id="KX2a0001_hist_107-note16">〔四〕集解張晏曰：「沾沾，言自整頓也．多易，多輕易之行也．或曰沾音幨也．」索隱沾音襜，又音當牒反．小<lb/>顏音他兼反．幨音如字，又天牒反．幨音尺占反．<lb/></note>
<note xml:id="KX2a0001_hist_107-note17">〔一〕索隱扶粉反．如「蚡鼠」之「蚡」，音墳．<lb/></note>
<note xml:id="KX2a0001_hist_107-note18">〔二〕集解徐廣曰：「一云『諸卿』．時人相號長老老者為『諸公』，年少者為『諸卿』，如今人相號為『士大夫』也．」<lb/></note>
<note xml:id="KX2a0001_hist_107-note19">〔三〕索隱按：謂晚年也．<lb/></note>
<note xml:id="KX2a0001_hist_107-note20">〔四〕集解應劭曰：「黃帝史孔甲所作銘也．凡二十九篇，書槃盂中，所為法戒．諸書，諸子文書也．」孟康曰：「孔甲<lb/>槃盂二十六篇，雜家書，兼儒､墨､名､法．」<lb/></note>
<note xml:id="KX2a0001_hist_107-note21">〔五〕集解徐廣曰：「即蚡同母姊者．」<lb/></note>
<note xml:id="KX2a0001_hist_107-note22">〔六〕集解徐廣曰：「孝景後三年即是孝武初嗣位之年也．」<lb/></note>
<note xml:id="KX2a0001_hist_107-note23">〔七〕正義絳州聞喜縣東二十里周陽故城也．<lb/></note>
<note xml:id="KX2a0001_hist_107-note24">〔一〕索隱案：推轂謂自卑下之，如為之推車轂也．<lb/></note>
<note xml:id="KX2a0001_hist_107-note25">〔二〕索隱謂除關門之稅也．<lb/></note>
<note xml:id="KX2a0001_hist_107-note26">〔三〕索隱案：其時禮度踰侈，多不依禮，今令吉凶服制皆法於禮也．<lb/></note>
<note xml:id="KX2a0001_hist_107-note27">〔四〕索隱適音直革反．<lb/></note>
<note xml:id="KX2a0001_hist_107-note28">〔五〕集解韋昭曰：「欲奪其政也．」<lb/></note>
<note xml:id="KX2a0001_hist_107-note29">〔一〕索隱按：謂仕諸郡及仕諸侯王國者，猶言仕郡國也．<lb/></note>
<note xml:id="KX2a0001_hist_107-note30">〔一〕集解韋昭曰：「侵音寑，短小也．又云醜惡也，刻确也．音核．」索隱案：服虔云「侵，短小也」．韋昭云「刻<lb/>确也」．按：确音刻．又孔文祥「侵，醜惡也．音寢」．<lb/></note>
<note xml:id="KX2a0001_hist_107-note31">〔二〕索隱按：小顏云「生貴謂自尊高示貴寵」，其說疏也．按：生謂蚡自生尊貴之勢特甚，故下云「又以諸侯王多<lb/>長年，蚡以肺腑為相，非痛折節以禮屈之，則天下不肅」者也．<lb/></note>
<note xml:id="KX2a0001_hist_107-note32">〔三〕集解張晏曰：「多長年．」<lb/></note>
<note xml:id="KX2a0001_hist_107-note33">〔四〕索隱腑音府．肺音廢．言如肝肺之相附．又云柿，木札，附木皮也．詩云「如塗塗附」，以言如皮之附木也．<lb/>正義顏師古曰：「舊解云肺附，如肝肺之相附著也．一說柿，斫木札也，喻其輕薄附著大材．」按：顏此說並是<lb/>疏謬．又改「腑」為「附」就其義，重謬矣．八十一難云：「寸口者，脈之大會，手太陰之動脈也．」呂廣云：「太陰者，<lb/>肺之脈也．肺為諸藏之主，通陰陽，故十二經脈皆會乎太陰，所以決吉凶者．十二經有病皆寸口，知其何經之動<lb/>浮沈濇滑，春秋逆順，知其死生．」顧野王云：「肺腑，腹心也．」案：說田蚡為相，若人之肺，知陰陽逆順，又為帝<lb/>之腹心親戚也．<lb/></note>
<note xml:id="KX2a0001_hist_107-note34">〔五〕索隱案：痛，甚也．欲令士折節屈下於己；不然，天下不肅．或解以為蚡欲折節下士，非也．案：下文不讓<lb/>其兄蓋侯，知或說為非也．<lb/></note>
<note xml:id="KX2a0001_hist_107-note35">〔六〕集解漢書百官表曰少府有考工室．如淳曰：「官名也．」<lb/></note>
<note xml:id="KX2a0001_hist_107-note36">〔七〕集解徐廣曰：「王后兄王信也．泰山有蓋縣，樂安有益縣也．」<lb/></note>
<note xml:id="KX2a0001_hist_107-note37">〔八〕集解徐廣曰：「為諸第之上也．」<lb/></note>
<note xml:id="KX2a0001_hist_107-note38">〔九〕集解如淳曰：「旌旗之名．通帛曰旃．曲旃，僭也．」蘇林曰：「禮，大夫建旃．曲旃，柄上曲也．」索隱按：<lb/>曲旃，旌旃柄上曲，僭禮也．通帛曰旃．說文云曲旃者，所以招士也．<lb/></note>
<note xml:id="KX2a0001_hist_107-note39">〔一〕索隱案：何是嬰子，漢書作「嬰」，誤也．<lb/></note>
<note xml:id="KX2a0001_hist_107-note40">〔二〕集解漢書音義曰「官主千人，如候司馬」．<lb/></note>
<note xml:id="KX2a0001_hist_107-note41">〔三〕集解張晏曰：「自奮勵也．」<lb/></note>
<note xml:id="KX2a0001_hist_107-note42">〔四〕正義謂大將之旗．<lb/></note>
<note xml:id="KX2a0001_hist_107-note43">〔一〕集解晉灼曰：「飲酒輕重不得其平也．」<lb/></note>
<note xml:id="KX2a0001_hist_107-note44">〔二〕索隱搏音博，謂擊也．<lb/></note>
<note xml:id="KX2a0001_hist_107-note45">〔一〕索隱已音以．謂已許諾，必使副其前言也．<lb/></note>
<note xml:id="KX2a0001_hist_107-note46">〔一〕集解蘇林曰：「二人相倚，引繩直之，意批根賓客也．[⿱𠫓廾]之者，不與交通．」孟康曰：「根，根括．引繩以持彈．」<lb/>索隱案：劉氏云「二人相倚，事如合繩共相依引也」．批音步結反．批者，排也．漢書作「排」．排根者，蘇林<lb/>云「賓客去之者不與通也」．孟康云「音根格，謂引繩排彈其根格，平生慕嬰交而[⿱𠫓廾]者令不得通也．小顏根音痕，<lb/>格音下各反．駰謂引繩，排彈繩根括以退之者也」．持彈，案漢書本作「抨彈」，音普耕反．<lb/></note>
<note xml:id="KX2a0001_hist_107-note47">〔二〕集解張晏曰：「相薦達為聲勢．」<lb/></note>
<note xml:id="KX2a0001_hist_107-note48">〔一〕集解漢書曰：「灌夫字仲孺．」<lb/></note>
<note xml:id="KX2a0001_hist_107-note49">〔二〕索隱案：服謂朞功之服也．故應璩書曰「仲孺不辭同生之服」是也．<lb/></note>
<note xml:id="KX2a0001_hist_107-note50">〔三〕集解徐廣曰：「一云『以服請，不宜往』．」索隱案：徐廣云「以服請，不宜往」，其說非也．正言夫請不以服<lb/>為解，蚡不宜忘，故駕自往迎也．<lb/></note>
<note xml:id="KX2a0001_hist_107-note51">〔四〕集解徐廣曰：「一作『悟』．」<lb/></note>
<note xml:id="KX2a0001_hist_107-note52">〔五〕索隱屬音之欲反．屬猶委也，付也．小顏云「若今之舞訖相勸也」．<lb/></note>
<note xml:id="KX2a0001_hist_107-note53">〔一〕集解徐廣曰：「疑此當是三年也．其說在後．」<lb/></note>
<note xml:id="KX2a0001_hist_107-note54">〔一〕索隱案：蚡娶燕王劉澤子康王嘉之女也．<lb/></note>
<note xml:id="KX2a0001_hist_107-note55">〔二〕集解如淳曰：「上酒為稱壽，非大行酒．」<lb/></note>
<note xml:id="KX2a0001_hist_107-note56">〔三〕集解蘇林曰：「下席而膝半在席上．」如淳曰：「以膝跪席上也．」<lb/></note>
<note xml:id="KX2a0001_hist_107-note57">〔四〕集解徐廣曰：「屬，一作『畢』．」索隱案：漢書作「畢」．畢，盡也．<lb/></note>
<note xml:id="KX2a0001_hist_107-note58">〔五〕集解徐廣曰：「灌嬰孫，名賢也．」索隱案：漢書云臨汝侯灌賢，則賢是嬰之孫，臨汝是改封也．<lb/></note>
<note xml:id="KX2a0001_hist_107-note59">〔六〕集解韋昭曰：「呫囁，附耳小語聲．」索隱女兒猶云兒女也．漢書作「女曹兒」．曹，輩也，猶言兒女輩．呫，<lb/>鄒氏音蚩輒反．囁音女輒反．說文「附耳小語也」．<lb/></note>
<note xml:id="KX2a0001_hist_107-note60">〔七〕集解漢書音義曰：「李廣為東宮，程不識為西宮．」<lb/></note>
<note xml:id="KX2a0001_hist_107-note61">〔八〕集解如淳曰：「李將軍，李廣也．猶今人言為除地也．」索隱案：小顏云「言今既毀程，令李何地自安處也」．<lb/></note>
<note xml:id="KX2a0001_hist_107-note62">〔九〕索隱韋昭云：「言不避死亡也．」漢書作「穴匈」．<lb/></note>
<note xml:id="KX2a0001_hist_107-note63">〔一０〕集解如淳曰：「百官表居室為保宮，今守宮也．」<lb/></note>
<note xml:id="KX2a0001_hist_107-note64">〔一一〕集解如淳曰：「為出資費，使人為夫言．」<lb/></note>
<note xml:id="KX2a0001_hist_107-note65">〔一〕集解晉灼曰：「恐其夫人復諫止也．」<lb/></note>
<note xml:id="KX2a0001_hist_107-note66">〔二〕集解如淳曰：「東朝，太后朝．」<lb/></note>
<note xml:id="KX2a0001_hist_107-note67">〔一〕集解張晏曰：「視天，占三光也．畫地，知分野所在也．畫地諭欲作反事．」<lb/></note>
<note xml:id="KX2a0001_hist_107-note68">〔二〕集解徐廣曰：「辟音芳細反．倪音詣．」張晏曰：「占太后與帝吉凶之期．」索隱辟普係反．倪，五係反．埤<lb/>倉云：「睥睨，邪視也．」<lb/></note>
<note xml:id="KX2a0001_hist_107-note69">〔三〕集解張晏曰：「幸為反者，當得為大將立功也．」瓚曰：「天下有變謂天子崩，因變難之際得立大功．」<lb/></note>
<note xml:id="KX2a0001_hist_107-note70">〔四〕索隱案：包愷音疋彼反．正義鋪被反．披，分析也．<lb/></note>
<note xml:id="KX2a0001_hist_107-note71">〔五〕集解張晏曰：「俛頭於車轅下，隨母而已．」瓚曰：「小馬在轅下．」正義應劭云：「駒馬加著轅．局趣，纖小<lb/>之貌．」按：應說為長也．<lb/></note>
<note xml:id="KX2a0001_hist_107-note72">〔六〕索隱案：晉灼云「藉，蹈也．以言蹂藉之」．<lb/></note>
<note xml:id="KX2a0001_hist_107-note73">〔七〕索隱謂帝不如石人得長存也．正義顏師古云：「言徒有人形耳，不知好惡．」按：今俗云人不辨事，罵云<lb/>杌杌若木人也．<lb/></note>
<note xml:id="KX2a0001_hist_107-note74">〔八〕索隱案：設者，脫也．<lb/></note>
<note xml:id="KX2a0001_hist_107-note75">〔九〕正義嬰，景帝從舅．蚡，太后同母弟．<lb/></note>
<note xml:id="KX2a0001_hist_107-note76">〔一〕集解漢書音義曰：「禿老翁，言嬰無官位扳援也．首鼠，一前一卻也．」索隱案：謂共治一老禿翁，指竇嬰<lb/>也．服虔云「首鼠，一前一卻也」．<lb/></note>
<note xml:id="KX2a0001_hist_107-note77">〔二〕集解蘇林曰：「何不自解釋為喜樂邪？」索隱案：小顏云「何不自謙遜為可喜之事」．音許既反．<lb/></note>
<note xml:id="KX2a0001_hist_107-note78">〔三〕索隱案：說文云「齰，齧也」．音側革反．<lb/></note>
<note xml:id="KX2a0001_hist_107-note79">〔一〕正義讎音巿周反，對也．言簿責魏其所言灌夫實潁川事，故魏其不對為欺謾者也．<lb/></note>
<note xml:id="KX2a0001_hist_107-note80">〔二〕索隱案：百官表云宗正屬官，主詔獄也．正義如淳云：「律，司空主水及罪人．」<lb/></note>
<note xml:id="KX2a0001_hist_107-note81">〔三〕集解如淳曰：「大行，主諸侯官也．」索隱案：尚書無此景帝崩時大行遺詔，乃魏其家臣印封之．如淳說非<lb/>也．正義天子崩曰大行也．按：尚書之中，景帝崩時無遺詔賜魏其也．百官表云諸受尚書事也．<lb/></note>
<note xml:id="KX2a0001_hist_107-note82">〔四〕集解漢書音義曰：「以家臣印封遺詔．」<lb/></note>
<note xml:id="KX2a0001_hist_107-note83">〔五〕集解徐廣曰：「疑非五年，亦非十月．」索隱徐氏云疑非者，案武紀四年三月蚡薨，竇嬰死在前，今云五年，<lb/>故疑非也．正義漢書云元光四年冬，魏其侯嬰有罪[⿱𠫓廾]巿．春三月乙卯，丞相蚡薨．按：五年者，誤也．<lb/></note>
<note xml:id="KX2a0001_hist_107-note84">〔六〕索隱痱音肥，又音扶味反，風病也．<lb/></note>
<note xml:id="KX2a0001_hist_107-note85">〔七〕集解張晏曰：「蚡偽作飛揚誹謗之語．」<lb/></note>
<note xml:id="KX2a0001_hist_107-note86">〔八〕集解徐廣曰：「疑非十二月也．」駰案：張晏曰「月晦者，春垂至也」．索隱著日月者，見春垂至，恐遇赦贖<lb/>也．<lb/></note>
<note xml:id="KX2a0001_hist_107-note87">〔九〕正義故咸陽也．<lb/></note>
<note xml:id="KX2a0001_hist_107-note88">〔一〕正義其春，即四年春也．元光四年十月，灌夫[⿱𠫓廾]巿．十二月末，魏其[⿱𠫓廾]巿．至三月乙卯，田蚡薨．則三人死同<lb/>在一年明矣．漢以十月為歲首故也．秦楚之際表云【十月】，十一月，十二月，端月，二月，三月，至九為終．周建<lb/>子為正月，十一月為正月，十二月為二月，正月為三月，二月為四月，至十月為歲終．漢初至武帝太初以前，並依<lb/>秦法，以後改用夏正月，至今不改．然夫子作春秋依夏正．<lb/></note>
<note xml:id="KX2a0001_hist_107-note89">〔二〕集解漢書音義曰：「言蚡號呼謝服罪也．」<lb/></note>
<note xml:id="KX2a0001_hist_107-note90">〔三〕集解徐廣曰：「蚡疾，見魏其、灌夫鬼殺之，則其（春）【死】共在一春內邪？武帝本紀『四年三月乙卯，田蚡薨』，<lb/>嬰死在蚡薨之前，何復云五年十二月邪？疑十二月當為二月也．」案侯表，蚡事武帝九年而卒，元光四年侯恬之<lb/>元年，建元元年訖元光三年而九年．大臣表蚡以元光四年卒，亦云嬰四年[⿱𠫓廾]巿，未詳此正安在．然蚡薨在嬰死<lb/>後分明．<lb/></note>
<note xml:id="KX2a0001_hist_107-note91">〔四〕正義爾雅云「衣蔽前謂之襜」．郭璞云「蔽膝也」．說文、字林並謂之短衣．<lb/></note>
<note xml:id="KX2a0001_hist_107-note92">〔五〕集解徐廣曰：「表云坐衣不敬，國除．」索隱襜，尺占反．褕音踰．謂非正朝衣，若婦人服也．表云恬坐衣<lb/>不敬，國除．<lb/></note>
<note xml:id="KX2a0001_hist_107-note93">〔一〕集解徐廣曰：「建元二年．」<lb/></note>
<note xml:id="KX2a0001_hist_107-note94">〔二〕索隱案：武帝以魏其、灌夫事為枉，於武安侯為不直，特為太后故耳．<lb/></note>
<note xml:id="KX2a0001_hist_107-note95">【索隱述贊】竇嬰､田蚡，勢利相雄．咸倚外戚，或恃軍功．灌夫自喜，引重其中．意氣杯酒，睨兩<lb/>宮．事竟不直，冤哉二公！<lb/></note>
</div>
</div>