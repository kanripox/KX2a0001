<div xmlns='http://www.tei-c.org/ns/1.0'  xml:id='KX2a0001_hist_028'>
<div><head>史記卷二十八<lb/></head>
<p xml:id='SHIJI_ZHSJ_028-1355a-2'>封禪書第六<lb/><ref type="note" target="#KX2a0001_hist_028-note0" n="序"/></p>
<p xml:id='SHIJI_ZHSJ_028-1355a-3'>自古受命帝王，曷嘗不封禪？蓋有無其應而用事者矣，未有睹符瑞見而不臻乎泰山者<lb/>也．雖受命而功不至，至梁父矣而德不洽，洽矣而日有不暇給，是以即事用希．傳曰：「三<lb/>年不為禮，禮必廢；三年不為樂，樂必壞．」每世之隆，則封禪答焉，及衰而息．厥曠遠者<lb/>千有餘載，近者數百載，故其儀闕然堙滅，其詳不可得而記聞云．<lb/></p>
<p xml:id='SHIJI_ZHSJ_028-1355a-4'>尚書曰，舜在璇璣玉衡，以齊七政．遂類于上帝，禋于六宗，望山川，徧羣神．輯五瑞，<lb/>擇吉月日，見四嶽諸牧，還瑞．<ref type="note" target="#KX2a0001_hist_028-note2" n="〔一〕"/>歲二月，東巡狩，至于岱宗．岱宗，泰山也．<ref type="note" target="#KX2a0001_hist_028-note3" n="〔二〕"/>柴，望秩于<lb/>山川．遂覲東后．東后者，諸侯也．合時月正日，同律度量衡，修五禮，五玉三帛二生一死<lb/>贄．五月，巡狩至南嶽．南嶽，衡山也．<ref type="note" target="#KX2a0001_hist_028-note4" n="〔三〕"/>八月，巡狩至西嶽．西嶽，華山也．<ref type="note" target="#KX2a0001_hist_028-note5" n="〔四〕"/>十一月，<lb/>巡狩至北嶽．北嶽，恆山也．<ref type="note" target="#KX2a0001_hist_028-note6" n="〔五〕"/>皆如岱宗之禮．中嶽，嵩高也．<ref type="note" target="#KX2a0001_hist_028-note7" n="〔六〕"/>五載一巡狩．<lb/></p>
<p xml:id='SHIJI_ZHSJ_028-1356a-6'>禹遵之．後十四世，至帝孔甲，淫德好神，神瀆，二龍去之．<ref type="note" target="#KX2a0001_hist_028-note8" n="〔一〕"/>其後三世，湯伐桀，欲遷<lb/>夏社，不可，作夏社．後八世，至帝太戊，有桑穀生於廷，一暮大拱，懼．伊陟曰：<ref type="note" target="#KX2a0001_hist_028-note9" n="〔二〕"/>「妖不<lb/>勝德．」太戊修德，桑穀死．伊陟贊巫咸，巫咸之興自此始．<ref type="note" target="#KX2a0001_hist_028-note10" n="〔三〕"/>後十四世，帝武丁得傅說為<lb/>相，殷復興焉，稱高宗．有雉<ref type="note" target="#KX2a0001_hist_028-note11" n="〔四〕"/>登鼎耳雊，武丁懼．祖己曰：「修德．」武丁從之，位以永<lb/>寧．後五世，帝武乙慢神而震死．<ref type="note" target="#KX2a0001_hist_028-note12" n="〔五〕"/>後三世，帝紂淫亂，武王伐之．由此觀之，始未嘗不肅<lb/>祗，後稍怠慢也．<lb/></p>
<p xml:id='SHIJI_ZHSJ_028-1357a-8'>周官曰，冬日至，祀天於南郊，迎長日之至；夏日至，祭地祗．皆用樂舞，而神乃可得而<lb/>禮也．天子祭天下名山大川，五嶽視三公，四瀆視諸侯，諸侯祭其疆內名山大川．四瀆者，<lb/>江、河、淮、濟也．天子曰明堂、辟雍，<ref type="note" target="#KX2a0001_hist_028-note13" n="〔一〕"/>諸侯曰泮宮．<ref type="note" target="#KX2a0001_hist_028-note14" n="〔二〕"/><lb/></p>
<p xml:id='SHIJI_ZHSJ_028-1357a-9'>周公既相成王，郊祀后稷以配天，<ref type="note" target="#KX2a0001_hist_028-note15" n="〔一〕"/>宗祀文王於明堂以配上帝．<ref type="note" target="#KX2a0001_hist_028-note16" n="〔二〕"/>自禹興而修社祀，<lb/>后稷稼穡，故有稷祠，郊社所從來尚矣．<lb/></p>
<p xml:id='SHIJI_ZHSJ_028-1358a-11'>自周克殷後十四世，世益衰，禮樂廢，諸侯恣行，而幽王為犬戎所敗，<ref type="note" target="#KX2a0001_hist_028-note17" n="〔一〕"/>周東徙雒邑．<lb/>秦襄公攻戎救周，始列為諸侯．<ref type="note" target="#KX2a0001_hist_028-note18" n="〔二〕"/>秦襄公既侯，居西垂，<ref type="note" target="#KX2a0001_hist_028-note19" n="〔三〕"/>自以為主少之神，作西畤，祠<lb/>白帝，其牲用󺡺駒<ref type="note" target="#KX2a0001_hist_028-note20" n="〔四〕"/>黃牛羝羊各一云．<ref type="note" target="#KX2a0001_hist_028-note21" n="〔五〕"/>其後十六年，秦文公東獵汧渭之閒，卜居之而<lb/>吉．<ref type="note" target="#KX2a0001_hist_028-note22" n="〔六〕"/>文公夢黃蛇自天下屬地，其口止於鄜衍．<ref type="note" target="#KX2a0001_hist_028-note23" n="〔七〕"/>文公問史敦，敦曰：「此上帝之徵，君其<lb/>祠之．」於是作鄜畤，用三牲郊祭白帝焉．<lb/></p>
<p xml:id='SHIJI_ZHSJ_028-1359a-13'>自未作鄜畤也，而雍旁故有吳陽武畤，<ref type="note" target="#KX2a0001_hist_028-note24" n="〔一〕"/>雍東有好畤，皆廢無祠．或曰：「自古以雍州<lb/>積高，神明之隩，故立畤郊上帝，諸神祠皆聚云．蓋黃帝時嘗用事，雖晚周亦郊焉．」其語<lb/>不經見，縉紳者<ref type="note" target="#KX2a0001_hist_028-note25" n="〔二〕"/>不道．<lb/></p>
<p xml:id='SHIJI_ZHSJ_028-1359a-14'>作鄜畤後九年，文公獲若石云，<ref type="note" target="#KX2a0001_hist_028-note26" n="〔一〕"/>于陳倉北阪城祠之．<ref type="note" target="#KX2a0001_hist_028-note27" n="〔二〕"/>其神或歲不至，或歲數來，<lb/>來也常以夜，光輝若流星，從東南來集于祠城，則若雄雞，其聲殷云，野雞夜雊．<ref type="note" target="#KX2a0001_hist_028-note28" n="〔三〕"/>以一牢<lb/>祠，命曰陳寶．<ref type="note" target="#KX2a0001_hist_028-note29" n="〔四〕"/><lb/></p>
<p xml:id='SHIJI_ZHSJ_028-1360a-16'>作鄜畤後七十八年，秦德公既立，卜居雍，「後子孫飲馬於河」，遂都雍．雍之諸祠自此<lb/>興．用三百牢於鄜畤．<ref type="note" target="#KX2a0001_hist_028-note30" n="〔一〕"/>作伏祠．<ref type="note" target="#KX2a0001_hist_028-note31" n="〔二〕"/>磔狗邑四門，以禦蠱菑．<ref type="note" target="#KX2a0001_hist_028-note32" n="〔三〕"/><lb/></p>
<p xml:id='SHIJI_ZHSJ_028-1360a-17'>德公立二年卒．其後（(六)）【四】年，秦宣公作密畤於渭南，祭青帝．<lb/></p>
<p xml:id='SHIJI_ZHSJ_028-1360a-18'>其後十四年，秦繆公立，病臥五日不寤；寤，乃言夢見上帝，上帝命繆公平晉亂．史書<lb/>而記藏之府．而後世皆曰秦繆公上天．<lb/></p>
<p xml:id='SHIJI_ZHSJ_028-1361a-20'>秦繆公即位九年，齊桓公既霸，會諸侯於葵丘，<ref type="note" target="#KX2a0001_hist_028-note33" n="〔一〕"/>而欲封禪．管仲曰：<ref type="note" target="#KX2a0001_hist_028-note34" n="〔二〕"/>「古者封泰<lb/>山禪梁父者<ref type="note" target="#KX2a0001_hist_028-note35" n="〔三〕"/>七十二家，<ref type="note" target="#KX2a0001_hist_028-note36" n="〔四〕"/>而夷吾所記者十有二焉．昔無懷氏<ref type="note" target="#KX2a0001_hist_028-note37" n="〔五〕"/>封泰山，禪云云；<ref type="note" target="#KX2a0001_hist_028-note38" n="〔六〕"/><lb/>虙羲封泰山，禪云云；神農封泰山，禪云云；炎帝<ref type="note" target="#KX2a0001_hist_028-note39" n="〔七〕"/>封泰山，禪云云；黃帝封泰山，禪亭<lb/>亭；<ref type="note" target="#KX2a0001_hist_028-note40" n="〔八〕"/>顓頊封泰山，禪云云；帝封泰山，禪云云；堯封泰山，禪云云；舜封泰山，禪云<lb/>云；禹封泰山，禪會稽；<ref type="note" target="#KX2a0001_hist_028-note41" n="〔九〕"/>湯封泰山，禪云云；周成王封泰山，禪社首：<ref type="note" target="#KX2a0001_hist_028-note42" n="〔一０〕"/>皆受命然後得<lb/>封禪．」桓公曰：「寡人北伐山戎，<ref type="note" target="#KX2a0001_hist_028-note43" n="〔一一〕"/>過孤竹；<ref type="note" target="#KX2a0001_hist_028-note44" n="〔一二〕"/>西伐大夏，涉流沙，束馬懸車，上卑耳之<lb/>山；<ref type="note" target="#KX2a0001_hist_028-note45" n="〔一三〕"/>南伐至召陵，<ref type="note" target="#KX2a0001_hist_028-note46" n="〔一四〕"/>登熊耳山<ref type="note" target="#KX2a0001_hist_028-note47" n="〔一五〕"/>以望江漢．兵車之會三，<ref type="note" target="#KX2a0001_hist_028-note48" n="〔一六〕"/>而乘車之會六，<ref type="note" target="#KX2a0001_hist_028-note49" n="〔一七〕"/>九合<lb/>諸侯，一匡天下，諸侯莫違我．昔三代受命，亦何以異乎？」於是管仲睹桓公不可窮以辭，<lb/>因設之以事，曰：「古之封禪，鄗上之黍，北里之禾，<ref type="note" target="#KX2a0001_hist_028-note50" n="〔一八〕"/>所以為盛；江淮之閒，一茅三脊，<ref type="note" target="#KX2a0001_hist_028-note51" n="〔一九〕"/><lb/>所以為藉也．東海致比目之魚，<ref type="note" target="#KX2a0001_hist_028-note52" n="〔二０〕"/>西海致比翼之鳥，<ref type="note" target="#KX2a0001_hist_028-note53" n="〔二一〕"/>然后物有不召而自至者十有五<lb/>焉．今鳳皇麒麟不來，嘉穀不生，而蓬蒿藜莠茂，鴟梟數至，而欲封禪，毋乃不可乎？」於<lb/>是桓公乃止．是歲，秦繆公內晉君夷吾．其後三置晉國之君，<ref type="note" target="#KX2a0001_hist_028-note54" n="〔二三〕"/>平其亂．繆公立三十九<lb/>年而卒．<lb/></p>
<p xml:id='SHIJI_ZHSJ_028-1363a-23'>其後百有餘年，而孔子論述六蓺，傳略言易姓而王，封泰山禪乎梁父者七十餘王矣，<lb/>其俎豆之禮不章，蓋難言之．或問禘之說，孔子曰：「不知．知禘之說，其於天下也視其<lb/>掌．」<ref type="note" target="#KX2a0001_hist_028-note55" n="〔一〕"/>詩云紂在位，文王受命，政不及泰山．武王克殷二年，天下未寧而崩．爰周德之洽<lb/>維成王，成王之封禪則近之矣．及後陪臣執政，季氏旅於泰山，仲尼譏之．<ref type="note" target="#KX2a0001_hist_028-note56" n="〔二〕"/><lb/></p>
<p xml:id='SHIJI_ZHSJ_028-1364a-25'>是時萇弘以方事周靈王，諸侯莫朝周，周力少，萇弘乃明鬼神事，設射貍首．貍首者，<lb/>諸侯之不來者．<ref type="note" target="#KX2a0001_hist_028-note57" n="〔一〕"/>依物怪欲以致諸侯．諸侯不從，而晉人執殺萇弘．<ref type="note" target="#KX2a0001_hist_028-note58" n="〔二〕"/>周人之言方怪者<lb/>自萇弘．<lb/></p>
<p xml:id='SHIJI_ZHSJ_028-1364a-26'>其後百餘年，秦靈公作吳陽上畤，<ref type="note" target="#KX2a0001_hist_028-note59" n="〔一〕"/>祭黃帝；<ref type="note" target="#KX2a0001_hist_028-note60" n="〔二〕"/>作下畤，祭炎帝．<lb/></p>
<p xml:id='SHIJI_ZHSJ_028-1364a-27'>後四十八年，周太史儋<ref type="note" target="#KX2a0001_hist_028-note61" n="〔一〕"/>見秦獻公曰：「秦始與周合，合而離，五百歲當復合，<ref type="note" target="#KX2a0001_hist_028-note62" n="〔二〕"/>合十<lb/>七年而霸王出焉．」<ref type="note" target="#KX2a0001_hist_028-note63" n="〔三〕"/>櫟陽雨金，秦獻公自以為得金瑞，故作畦畤櫟陽而祀白帝．<ref type="note" target="#KX2a0001_hist_028-note64" n="〔四〕"/><lb/></p>
<p xml:id='SHIJI_ZHSJ_028-1365a-29'>其後百二十歲而秦滅周，<ref type="note" target="#KX2a0001_hist_028-note65" n="〔一〕"/>周之九鼎入于秦．或曰宋太丘社亡，<ref type="note" target="#KX2a0001_hist_028-note66" n="〔二〕"/>而鼎沒于泗水彭<lb/>城下．<lb/></p>
<p xml:id='SHIJI_ZHSJ_028-1366a-31'>其後百一十五年而秦并天下．<lb/></p>
<p xml:id='SHIJI_ZHSJ_028-1366a-32'>秦始皇既并天下而帝，或曰：「黃帝得土德，黃龍地螾見．<ref type="note" target="#KX2a0001_hist_028-note67" n="〔一〕"/>夏得木德，青龍止於郊，草<lb/>木暢茂．殷得金德，銀自山溢．<ref type="note" target="#KX2a0001_hist_028-note68" n="〔二〕"/>周得火德，有赤烏之符．<ref type="note" target="#KX2a0001_hist_028-note69" n="〔三〕"/>今秦變周，水德之時．昔秦<lb/>文公出獵，獲黑龍，此其水德之瑞．」於是秦更命河曰「德水」，以冬十月為年首，色上黑，度<lb/>以六為名，<ref type="note" target="#KX2a0001_hist_028-note70" n="〔四〕"/>音上大呂，事統上法．<ref type="note" target="#KX2a0001_hist_028-note71" n="〔五〕"/><lb/></p>
<p xml:id='SHIJI_ZHSJ_028-1366a-33'>即帝位三年，東巡郡縣，祠騶嶧山，<ref type="note" target="#KX2a0001_hist_028-note72" n="〔一〕"/>頌秦功業．於是徵從齊魯之儒生博士七十人，<lb/>至乎泰山下．諸儒生或議曰：「古者封禪為蒲車，<ref type="note" target="#KX2a0001_hist_028-note73" n="〔二〕"/>惡傷山之土石草木；埽地而祭，席用<lb/>葅稭，<ref type="note" target="#KX2a0001_hist_028-note74" n="〔三〕"/>言其易遵也．」始皇聞此議各乖異，難施用，由此絀儒生．而遂除車道，上自泰山<lb/>陽至巔，立石頌秦始皇帝德，明其得封也．從陰道下，禪於梁父．其禮頗采太祝之祀雍上<lb/>帝所用，而封藏皆祕之，世不得而記也．<lb/></p>
<p xml:id='SHIJI_ZHSJ_028-1367a-35'>始皇之上泰山，中阪遇暴風雨，休於大樹下．諸儒生既絀，不得與用於封事之禮，聞始<lb/>皇遇風雨，則譏之．<lb/></p>
<p xml:id='SHIJI_ZHSJ_028-1367a-36'>於是始皇遂東遊海上，行禮祠名山大川及八神，求僊人羨門之屬．八神將自古而有<lb/>之，或曰太公以來作之．齊所以為齊，以天齊也．<ref type="note" target="#KX2a0001_hist_028-note75" n="〔一〕"/>其祀絕莫知起時．八神：一曰天<lb/>主，<ref type="note" target="#KX2a0001_hist_028-note76" n="〔二〕"/>祠天齊．天齊淵<ref type="note" target="#KX2a0001_hist_028-note77" n="〔三〕"/>水，居臨菑南郊山下者．<ref type="note" target="#KX2a0001_hist_028-note78" n="〔四〕"/>二曰地主，祠泰山梁父．蓋天好<lb/>陰，祠之必於高山之下，小山之上，命曰「畤」；<ref type="note" target="#KX2a0001_hist_028-note79" n="〔五〕"/>地貴陽，祭之必於澤中圜丘云．三曰兵<lb/>主，祠蚩尤．蚩尤在東平陸監鄉，<ref type="note" target="#KX2a0001_hist_028-note80" n="〔六〕"/>齊之西境也．四曰陰主，祠三山．<ref type="note" target="#KX2a0001_hist_028-note81" n="〔七〕"/>五曰陽主，祠之<lb/>罘．<ref type="note" target="#KX2a0001_hist_028-note82" n="〔八〕"/>六曰月主，祠之萊山．<ref type="note" target="#KX2a0001_hist_028-note83" n="〔九〕"/>皆在齊北，並勃海．七曰日主，祠成山．成山斗入海，<ref type="note" target="#KX2a0001_hist_028-note84" n="〔一０〕"/><lb/>最居齊東北隅，以迎日出云．八曰四時主，祠琅邪．<ref type="note" target="#KX2a0001_hist_028-note85" n="〔一一〕"/>琅邪在齊東方，蓋歲之所始．皆各<lb/>用一牢具祠，而巫祝所損益，珪幣雜異焉．<lb/></p>
<p xml:id='SHIJI_ZHSJ_028-1368a-38'>自齊威､宣<ref type="note" target="#KX2a0001_hist_028-note86" n="〔一〕"/>之時，騶子之徒<ref type="note" target="#KX2a0001_hist_028-note87" n="〔二〕"/>論著終始五德之運，<ref type="note" target="#KX2a0001_hist_028-note88" n="〔三〕"/>及秦帝而齊人奏之，故始皇<lb/>采用之．而宋毋忌､<ref type="note" target="#KX2a0001_hist_028-note89" n="〔四〕"/>正伯僑､<ref type="note" target="#KX2a0001_hist_028-note90" n="〔五〕"/>充尚､<ref type="note" target="#KX2a0001_hist_028-note91" n="〔六〕"/>羨門高<ref type="note" target="#KX2a0001_hist_028-note92" n="〔七〕"/>最後皆燕人，<ref type="note" target="#KX2a0001_hist_028-note93" n="〔八〕"/>為方僊道，<ref type="note" target="#KX2a0001_hist_028-note94" n="〔九〕"/>形<lb/>解銷化，<ref type="note" target="#KX2a0001_hist_028-note95" n="〔一０〕"/>依於鬼神之事．騶衍以陰陽主運<ref type="note" target="#KX2a0001_hist_028-note96" n="〔一一〕"/>顯於諸侯，而燕齊海上之方士傳其術不能<lb/>通，然則怪迂阿諛苟合之徒自此興，不可勝數也．<lb/></p>
<p xml:id='SHIJI_ZHSJ_028-1369a-40'>自威､宣､燕昭使人入海求蓬萊､方丈､瀛洲．此三神山者，其傅在勃海中，<ref type="note" target="#KX2a0001_hist_028-note97" n="〔一〕"/>去人不<lb/>遠；患且至，則船風引而去．蓋嘗有至者，諸僊人及不死之藥皆在焉．其物禽獸盡白，而<lb/>黃金銀為宮闕．未至，望之如雲；及到，三神山反居水下．臨之，風輒引去，終莫能至云．<lb/>世主莫不甘心焉．<ref type="note" target="#KX2a0001_hist_028-note98" n="〔二〕"/>及至秦始皇并天下，至海上，則方士言之不可勝數．始皇自以為至海<lb/>上而恐不及矣，使人乃齎童男女入海求之．船交海中，皆以風為解，<ref type="note" target="#KX2a0001_hist_028-note99" n="〔三〕"/>曰未能至，望見之<lb/>焉．其明年，始皇復游海上，至琅邪，過恆山，從上黨歸．後三年，游碣石，考入海方士，<ref type="note" target="#KX2a0001_hist_028-note100" n="〔四〕"/><lb/>從上郡歸．後五年，始皇南至湘山，遂登會稽，並海上，冀遇海中三神山之奇藥．不得，還<lb/>至沙丘崩．<ref type="note" target="#KX2a0001_hist_028-note101" n="〔五〕"/><lb/></p>
<p xml:id='SHIJI_ZHSJ_028-1370a-42'>二世元年，東巡碣石，並海南，歷泰山，至會稽，皆禮祠之，而刻勒始皇所立石書旁，以<lb/>章始皇之功德．<ref type="note" target="#KX2a0001_hist_028-note102" n="〔一〕"/>其秋，諸侯畔秦．三年而二世弒死．<lb/></p>
<p xml:id='SHIJI_ZHSJ_028-1371a-44'>始皇封禪之後十二歲，秦亡．諸儒生疾秦焚詩書，誅僇文學，百姓怨其法，天下畔之，<lb/>皆譌曰：「始皇上泰山，為暴風雨所擊，不得封禪．」此豈所謂無其德而用事者邪？<ref type="note" target="#KX2a0001_hist_028-note103" n="〔一〕"/><lb/></p>
<p xml:id='SHIJI_ZHSJ_028-1371a-45'>昔三代之（(君)）【居】皆在河洛之閒，<ref type="note" target="#KX2a0001_hist_028-note104" n="〔一〕"/>故嵩高為中嶽，而四嶽各如其方，四瀆咸在山東．<lb/>至秦稱帝，都咸陽，則五嶽､四瀆皆并在東方．自五帝以至秦，軼興軼衰，名山大川或在諸<lb/>侯，或在天子，其禮損益世殊，不可勝記．及秦并天下，令祠官所常奉天地名山大川鬼神可<lb/>得而序也．<lb/></p>
<p xml:id='SHIJI_ZHSJ_028-1371a-46'>於是自殽以東，<ref type="note" target="#KX2a0001_hist_028-note105" n="〔一〕"/>名山五，大川祠二．曰太室．太室，嵩高也．恆山，泰山，會稽，湘<lb/>山．<ref type="note" target="#KX2a0001_hist_028-note106" n="〔二〕"/>水曰濟，曰淮．<ref type="note" target="#KX2a0001_hist_028-note107" n="〔三〕"/>春以脯酒為歲<ref type="note" target="#KX2a0001_hist_028-note108" n="〔四〕"/>祠，因泮凍，<ref type="note" target="#KX2a0001_hist_028-note109" n="〔五〕"/>秋涸凍，<ref type="note" target="#KX2a0001_hist_028-note110" n="〔六〕"/>冬塞<ref type="note" target="#KX2a0001_hist_028-note111" n="〔七〕"/>禱祠．其牲<lb/>用牛犢各一，牢具珪幣各異．<lb/></p>
<p xml:id='SHIJI_ZHSJ_028-1372a-48'>自華以西，名山七，名川四．曰華山，<ref type="note" target="#KX2a0001_hist_028-note112" n="〔一〕"/>薄山．薄山者，衰山也．<ref type="note" target="#KX2a0001_hist_028-note113" n="〔二〕"/>岳山，<ref type="note" target="#KX2a0001_hist_028-note114" n="〔三〕"/>岐<lb/>山，<ref type="note" target="#KX2a0001_hist_028-note115" n="〔四〕"/>吳岳，<ref type="note" target="#KX2a0001_hist_028-note116" n="〔五〕"/>鴻冢，<ref type="note" target="#KX2a0001_hist_028-note117" n="〔六〕"/>瀆山．瀆山，蜀之汶山．<ref type="note" target="#KX2a0001_hist_028-note118" n="〔七〕"/>水曰河，祠臨晉；<ref type="note" target="#KX2a0001_hist_028-note119" n="〔八〕"/>沔，祠漢<lb/>中；<ref type="note" target="#KX2a0001_hist_028-note120" n="〔九〕"/>湫淵，祠朝；<ref type="note" target="#KX2a0001_hist_028-note121" n="〔一０〕"/>江水，祠蜀．<ref type="note" target="#KX2a0001_hist_028-note122" n="〔一一〕"/>亦春秋泮涸禱塞，如東方名山川；而牲牛犢牢具<lb/>珪幣各異．而四大冢<ref type="note" target="#KX2a0001_hist_028-note123" n="〔一二〕"/>鴻､岐､吳､岳，皆有嘗禾．<ref type="note" target="#KX2a0001_hist_028-note124" n="〔一三〕"/><lb/></p>
<p xml:id='SHIJI_ZHSJ_028-1374a-51'>陳寶節來祠．<ref type="note" target="#KX2a0001_hist_028-note125" n="〔一〕"/>其河加有嘗醪．此皆在雍州之域，近天子之都，故加車一乘，󺡺駒四．<lb/></p>
<p xml:id='SHIJI_ZHSJ_028-1374a-52'>霸､產､<ref type="note" target="#KX2a0001_hist_028-note126" n="〔一〕"/>長水､<ref type="note" target="#KX2a0001_hist_028-note127" n="〔二〕"/>灃､<ref type="note" target="#KX2a0001_hist_028-note128" n="〔三〕"/>澇､<ref type="note" target="#KX2a0001_hist_028-note129" n="〔四〕"/>涇､渭皆非大川，以近咸陽，盡得比山川祠，而無諸<lb/>加．<ref type="note" target="#KX2a0001_hist_028-note130" n="〔五〕"/><lb/></p>
<p xml:id='SHIJI_ZHSJ_028-1374a-53'>汧､洛<ref type="note" target="#KX2a0001_hist_028-note131" n="〔一〕"/>二淵，<ref type="note" target="#KX2a0001_hist_028-note132" n="〔二〕"/>鳴澤､<ref type="note" target="#KX2a0001_hist_028-note133" n="〔三〕"/>蒲山､嶽山之屬，<ref type="note" target="#KX2a0001_hist_028-note134" n="〔四〕"/>為小山川，亦皆歲禱塞泮涸祠，禮<lb/>不必同．<lb/></p>
<p xml:id='SHIJI_ZHSJ_028-1375a-55'>而雍有日､月､參､辰､<ref type="note" target="#KX2a0001_hist_028-note135" n="〔一〕"/>南北斗､熒惑､太白､歲星､填星､【辰星】､二十八宿､風伯､雨<lb/>師､四海､九臣､十四臣､<ref type="note" target="#KX2a0001_hist_028-note136" n="〔二〕"/>諸布､<ref type="note" target="#KX2a0001_hist_028-note137" n="〔三〕"/>諸嚴､諸逑<ref type="note" target="#KX2a0001_hist_028-note138" n="〔四〕"/>之屬，百有餘廟．西亦有數十祠．<ref type="note" target="#KX2a0001_hist_028-note139" n="〔五〕"/>於<lb/>湖<ref type="note" target="#KX2a0001_hist_028-note140" n="〔六〕"/>有周天子祠．於下邽有天神．灃､滈有昭明､<ref type="note" target="#KX2a0001_hist_028-note141" n="〔七〕"/>天子辟池．<ref type="note" target="#KX2a0001_hist_028-note142" n="〔八〕"/>於（(社)）【杜】､亳<ref type="note" target="#KX2a0001_hist_028-note143" n="〔九〕"/>有<lb/>三社主之祠､壽星祠；<ref type="note" target="#KX2a0001_hist_028-note144" n="〔一０〕"/>而雍菅廟亦有杜主．<ref type="note" target="#KX2a0001_hist_028-note145" n="〔一一〕"/>杜主，故周之右將軍，<ref type="note" target="#KX2a0001_hist_028-note146" n="〔一二〕"/>其在秦中，最<lb/>小鬼之神者．<ref type="note" target="#KX2a0001_hist_028-note147" n="〔一三〕"/>各以歲時奉祠．<lb/></p>
<p xml:id='SHIJI_ZHSJ_028-1376a-57'>唯雍四畤<ref type="note" target="#KX2a0001_hist_028-note148" n="〔一〕"/>上帝為尊，其光景動人民唯陳寶．故雍四畤，春以為歲禱，因泮凍，秋涸<lb/>凍，冬塞祠，五月嘗駒，及四仲之月（(祠若)）月祠，【若】陳寶節來一祠．春夏用騂，秋冬用󺡺．<lb/>畤駒四匹，木禺龍<ref type="note" target="#KX2a0001_hist_028-note149" n="〔二〕"/>欒車<ref type="note" target="#KX2a0001_hist_028-note150" n="〔三〕"/>一駟，木禺車馬一駟，各如其帝色．黃犢羔各四，珪幣各有<lb/>數，皆生瘞埋，無俎豆之具．<ref type="note" target="#KX2a0001_hist_028-note151" n="〔四〕"/>三年一郊．秦以冬十月為歲首，故常以十月上宿郊見，<ref type="note" target="#KX2a0001_hist_028-note152" n="〔五〕"/><lb/>通權火，<ref type="note" target="#KX2a0001_hist_028-note153" n="〔六〕"/>拜於咸陽之旁，而衣上白，其用如經祠云．<ref type="note" target="#KX2a0001_hist_028-note154" n="〔七〕"/>西畤､畦畤，祠如其故，上不親往．<lb/></p>
<p xml:id='SHIJI_ZHSJ_028-1377a-59'>諸此祠皆太祝常主，以歲時奉祠之．至如他名山川諸鬼及八神之屬，上過則祠，去則<lb/>已．郡縣遠方神祠者，民各自奉祠，不領於天子之祝官．祝官有祕祝，即有菑祥，輒祝祠移<lb/>過於下．<ref type="note" target="#KX2a0001_hist_028-note155" n="〔一〕"/><lb/><lb/></p>
<p xml:id='SHIJI_ZHSJ_028-1378a-61'>漢興，高祖之微時，嘗殺大蛇．有物曰：「蛇，白帝子也，而殺者赤帝子．」高祖初起，禱<lb/>豐枌榆社．<ref type="note" target="#KX2a0001_hist_028-note156" n="〔一〕"/>徇沛，為沛公，則祠蚩尤，釁鼓旗．遂以十月至灞上，與諸侯平咸陽，立為漢<lb/>王．因以十月為年首，而色上赤．<lb/></p>
<p xml:id='SHIJI_ZHSJ_028-1378a-62'>二年，東擊項籍而還入關，問：「故秦時上帝祠何帝也？」對曰：「四帝，有白､青､黃､赤<lb/>帝之祠．」高祖曰：「吾聞天有五帝，而有四，何也？」莫知其說．於是高祖曰：「吾知之矣，<lb/>乃待我而具五也．」乃立黑帝祠，命曰北畤．有司進祠，上不親往．悉召故秦祝官，復置太<lb/>祝､太宰，如其故儀禮．因令縣為公社．<ref type="note" target="#KX2a0001_hist_028-note157" n="〔一〕"/>下詔曰：「吾甚重祠而敬祭．今上帝之祭及山川<lb/>諸神當祠者，各以其時禮祠之如故．」<ref type="note" target="#KX2a0001_hist_028-note158" n="〔二〕"/><lb/></p>
<p xml:id='SHIJI_ZHSJ_028-1378a-63'>後四歲，天下已定，詔御史，令豐謹治枌榆社，常以四時春以羊彘祠之．令祝官立蚩尤<lb/>之祠於長安．長安置祠祝官､女巫．其梁巫，祠天､地､天社､天水､房中､堂上<ref type="note" target="#KX2a0001_hist_028-note159" n="〔一〕"/>之屬；晉<lb/>巫，祠五帝､東君､雲中【君】､<ref type="note" target="#KX2a0001_hist_028-note160" n="〔二〕"/>司命､巫社､巫祠､族人､先炊之屬；<ref type="note" target="#KX2a0001_hist_028-note161" n="〔三〕"/>秦巫，祠社主､<ref type="note" target="#KX2a0001_hist_028-note162" n="〔四〕"/><lb/>巫保､族纍<ref type="note" target="#KX2a0001_hist_028-note163" n="〔五〕"/>之屬；荊巫，祠堂下､巫先､<ref type="note" target="#KX2a0001_hist_028-note164" n="〔六〕"/>司命､<ref type="note" target="#KX2a0001_hist_028-note165" n="〔七〕"/>施糜<ref type="note" target="#KX2a0001_hist_028-note166" n="〔八〕"/>之屬；九天巫，祠九天：<ref type="note" target="#KX2a0001_hist_028-note167" n="〔九〕"/><lb/>皆以歲時祠宮中．其河巫祠河於臨晉，而南山巫祠南山秦中．秦中者，二世皇帝．<ref type="note" target="#KX2a0001_hist_028-note168" n="〔一０〕"/>各有<lb/>時（(月)）【日】．<lb/></p>
<p xml:id='SHIJI_ZHSJ_028-1380a-66'>其後二歲，或曰周興而邑邰，立后稷之祠，至今血食天下．<ref type="note" target="#KX2a0001_hist_028-note169" n="〔一〕"/>於是高祖制詔御史：「其<lb/>令郡國縣立靈星祠，<ref type="note" target="#KX2a0001_hist_028-note170" n="〔二〕"/>常以歲時祠以牛．」<lb/></p>
<p xml:id='SHIJI_ZHSJ_028-1380a-67'>高祖十年春，有司請令縣常以春（(三)）【二】月及（(時)）臘祠社稷以羊豕，民里社各自財以<lb/>祠．制曰：「可．」<lb/></p>
<p xml:id='SHIJI_ZHSJ_028-1380a-68'>其後十八年，孝文帝即位．即位十三年，下詔曰：「今祕祝移過于下，朕甚不取．自今<lb/>除之．」<lb/></p>
<p xml:id='SHIJI_ZHSJ_028-1380a-69'>始名山大川在諸侯，諸侯祝各自奉祠，天子官不領．及齊､淮南國廢，<ref type="note" target="#KX2a0001_hist_028-note171" n="〔一〕"/>令太祝盡以<lb/>歲時致禮如故．<lb/></p>
<p xml:id='SHIJI_ZHSJ_028-1381a-71'>是歲，制曰：「朕即位十三年于今，賴宗廟之靈，社稷之福，方內艾安，民人靡疾．閒者<lb/>比年登，朕之不德，何以饗此？皆上帝諸神之賜也．蓋聞古者饗其德必報其功，欲有增諸<lb/>神祠．有司議增雍五畤路車各一乘，駕被具；<ref type="note" target="#KX2a0001_hist_028-note172" n="〔一〕"/>西畤畦畤禺車各一乘，禺馬四匹，駕被<lb/>具；其河､湫､漢水<ref type="note" target="#KX2a0001_hist_028-note173" n="〔二〕"/>加玉各二；<ref type="note" target="#KX2a0001_hist_028-note174" n="〔三〕"/>及諸祠，各增廣壇場，珪幣俎豆以差加之．而祝釐者<lb/>歸福於朕，百姓不與焉．自今祝致敬，毋有所祈．」<lb/></p>
<p xml:id='SHIJI_ZHSJ_028-1381a-72'>魯人公孫臣上書曰：「始秦得水德，今漢受之，推終始傳，則漢當土德，土德之應黃龍<lb/>見．宜改正朔，易服色，色上黃．」是時丞相張蒼好律曆，以為漢乃水德之始，故河決金<lb/>隄，<ref type="note" target="#KX2a0001_hist_028-note175" n="〔一〕"/>其符也．<ref type="note" target="#KX2a0001_hist_028-note176" n="〔二〕"/>年始冬十月，色外黑內赤，<ref type="note" target="#KX2a0001_hist_028-note177" n="〔三〕"/>與德相應．如公孫臣言，非也．罷之．後<lb/>三歲，黃龍見成紀．<ref type="note" target="#KX2a0001_hist_028-note178" n="〔四〕"/>文帝乃召公孫臣，拜為博士，與諸生草改曆服色事．其夏，下詔曰：<lb/>「異物之神見于成紀，無害於民，歲以有年．朕祈郊上帝諸神，禮官議，無諱以勞朕．」有<lb/>司皆曰「古者天子夏親郊，祀上帝於郊，故曰郊」．於是夏四月，文帝始郊見雍五畤祠，衣皆<lb/>上赤．<lb/></p>
<p xml:id='SHIJI_ZHSJ_028-1382a-74'>其明年，趙人新垣平以望氣見上，言「長安東北有神氣，成五采，若人冠絻焉．或曰東<lb/>北神明之舍，西方神明之墓也．<ref type="note" target="#KX2a0001_hist_028-note179" n="〔一〕"/>天瑞下，宜立祠上帝，以合符應」．於是作渭陽五帝廟，<lb/>同宇，<ref type="note" target="#KX2a0001_hist_028-note180" n="〔二〕"/>帝一殿，面各五門，各如其帝色．祠所用及儀亦如雍五畤．<lb/></p>
<p xml:id='SHIJI_ZHSJ_028-1382a-75'>夏四月，文帝親拜霸渭之會，<ref type="note" target="#KX2a0001_hist_028-note181" n="〔一〕"/>以郊見渭陽五帝．五帝廟南臨渭，北穿蒲池溝水，<ref type="note" target="#KX2a0001_hist_028-note182" n="〔二〕"/><lb/>權火舉而祠，若光煇然屬天焉．於是貴平上大夫，賜累千金．而使博士諸生刺六經中作王<lb/>制，<ref type="note" target="#KX2a0001_hist_028-note183" n="〔三〕"/>謀議巡狩封禪事．<lb/></p>
<p xml:id='SHIJI_ZHSJ_028-1383a-77'>文帝出長門，<ref type="note" target="#KX2a0001_hist_028-note184" n="〔一〕"/>若見五人於道北，遂因其直北立五帝壇，<ref type="note" target="#KX2a0001_hist_028-note185" n="〔二〕"/>祠以五牢具．<lb/></p>
<p xml:id='SHIJI_ZHSJ_028-1383a-78'>其明年，新垣平使人持玉杯，上書闕下獻之．平言上曰：「闕下有寶玉氣來者．」已視<lb/>之，果有獻玉杯者，刻曰「人主延壽」．平又言「臣候日再中」．<ref type="note" target="#KX2a0001_hist_028-note186" n="〔一〕"/>居頃之，日卻復中．於是<lb/>始更以十七年為元年，令天下大酺．<lb/></p>
<p xml:id='SHIJI_ZHSJ_028-1383a-79'>平言曰：「周鼎亡在泗水中，今河溢通泗，臣望東北汾陰直有金寶氣，意周鼎其出乎？<lb/>兆見不迎則不至．」於是上使使治廟汾陰南，臨河，欲祠出周鼎．<ref type="note" target="#KX2a0001_hist_028-note187" n="〔一〕"/><lb/></p>
<p xml:id='SHIJI_ZHSJ_028-1383a-80'>人有上書告新垣平所言氣神事皆詐也．下平吏治，誅夷新垣平．自是之後，文帝怠於<lb/>改正朔服色神明之事，而渭陽、長門五帝使祠官領，以時致禮，不往焉．<lb/></p>
<p xml:id='SHIJI_ZHSJ_028-1384a-82'>明年，匈奴數入邊，興兵守禦．後歲少不登．<lb/></p>
<p xml:id='SHIJI_ZHSJ_028-1384a-83'>數年而孝景即位．十六年，祠官各以歲時祠如故，無有所興，至今天子．<ref type="note" target="#KX2a0001_hist_028-note188" n="〔一〕"/><lb/></p>
<p xml:id='SHIJI_ZHSJ_028-1384a-84'>今天子初即位，尤敬鬼神之祀．<lb/></p>
<p xml:id='SHIJI_ZHSJ_028-1384a-85'>元年，漢興已六十餘歲矣，天下艾安，搢紳之屬皆望天子封禪改正度也，而上鄉儒術，<lb/>招賢良，趙綰、王臧等以文學為公卿，欲議古立明堂城南，以朝諸侯．草巡狩封禪改曆服色<lb/>事未就．會竇太后治黃老言，不好儒術，使人微伺得趙綰等姦利事，召案綰、臧，綰、臧自<lb/>殺，諸所興為皆廢．<lb/></p>
<p xml:id='SHIJI_ZHSJ_028-1384a-86'>後六年，竇太后崩．其明年，徵文學之士公孫弘等．<lb/></p>
<p xml:id='SHIJI_ZHSJ_028-1384a-87'>明年，今上初至雍，郊見五畤．後常三歲一郊．<ref type="note" target="#KX2a0001_hist_028-note189" n="〔三〕"/>是時上求神君，舍之上林中蹏氏觀．<lb/>神君者，長陵女子，以子死，見神於先後宛若．宛若祠之其室，民多往祠．平原君往祠，其<lb/>後子孫以尊顯．及今上即位，則厚禮置祠之內中．聞其言，不見其人云．<lb/></p>
<p xml:id='SHIJI_ZHSJ_028-1385a-89'>是時李少君亦以祠竈、穀道、卻老方見上，上尊之．少君者，故深澤侯<ref type="note" target="#KX2a0001_hist_028-note190" n="〔一〕"/>舍人，主方．匿<lb/>其年及其生長，常自謂七十，能使物，卻老．其游以方徧諸侯．無妻子．人聞其能使物及<lb/>不死，更饋遺之，常餘金錢衣食．人皆以為不治生業而饒給，又不知其何所人，愈信，爭事<lb/>之．少君資好方，善為巧發奇中．嘗從武安侯<ref type="note" target="#KX2a0001_hist_028-note191" n="〔二〕"/>飲，坐中有九十餘老人，少君乃言與其大<lb/>父游射處，老人為兒時從其大父，識其處，一坐盡驚．少君見上，上有故銅器，問少君．少<lb/>君曰：「此器齊桓公十年陳於柏寢．」<ref type="note" target="#KX2a0001_hist_028-note192" n="〔三〕"/>已而案其刻，果齊桓公器．一宮盡駭，以為少君神，<lb/>數百歲人也．<lb/></p>
<p xml:id='SHIJI_ZHSJ_028-1385a-90'>少君言上曰：「祠竈則致物，致物而丹沙可化為黃金，黃金成以為飲食器則益壽，益壽<lb/>而海中蓬萊僊者乃可見，見之以封禪則不死，黃帝是也．臣嘗游海上，見安期生，安期生食<lb/>巨棗，<ref type="note" target="#KX2a0001_hist_028-note193" n="〔一〕"/>大如瓜．安期生僊者，通蓬萊中，合則見人，不合則隱．」於是天子始親祠竈，遣<lb/>方士入海求蓬萊安期生之屬，而事化丹沙諸藥齊為黃金矣．<lb/></p>
<p xml:id='SHIJI_ZHSJ_028-1386a-92'>居久之，李少君病死．天子以為化去不死，而使黃錘<ref type="note" target="#KX2a0001_hist_028-note194" n="〔一〕"/>史寬舒受其方．求蓬萊安期生<lb/>莫能得，而海上燕齊怪迂之方士多更來言神事矣．<lb/></p>
<p xml:id='SHIJI_ZHSJ_028-1386a-93'>亳人謬忌奏祠太一方，曰：「天神貴者太一，<ref type="note" target="#KX2a0001_hist_028-note195" n="〔一〕"/>太一佐曰五帝．古者天子以春秋祭太<lb/>一東南郊，用太牢，七日，為壇開八通之鬼道．」<ref type="note" target="#KX2a0001_hist_028-note196" n="〔二〕"/>於是天子令太祝立其祠長安東南郊，<lb/>常奉祠如忌方．其後人有上書，言「古者天子三年壹用太牢祠神三一：天一、地一、太一」．<lb/>天子許之，令太祝領祠之於忌太一壇上，如其方．後人復有上書，言「古者天子常以春解<lb/>祠，<ref type="note" target="#KX2a0001_hist_028-note197" n="〔三〕"/>祠黃帝用一梟破鏡；冥羊用羊祠；馬行用一青牡馬；太一、澤山君地長<ref type="note" target="#KX2a0001_hist_028-note198" n="〔四〕"/>用牛；<lb/>武夷君用乾魚；<ref type="note" target="#KX2a0001_hist_028-note199" n="〔五〕"/>陰陽使者以一牛」．令祠官領之如其方，而祠於忌太一壇旁．<lb/></p>
<p xml:id='SHIJI_ZHSJ_028-1387a-95'>其後，天子苑有白鹿，以其皮為幣，以發瑞應，造白金<ref type="note" target="#KX2a0001_hist_028-note200" n="〔一〕"/>焉．<lb/></p>
<p xml:id='SHIJI_ZHSJ_028-1387a-96'>其明年，郊雍，<ref type="note" target="#KX2a0001_hist_028-note201" n="〔一〕"/>獲一角獸，若麃然．有司曰：「陛下肅祗郊祀，上帝報享，錫一角獸，<lb/>蓋麟云．」於是以薦五畤，畤加一牛以燎．錫諸侯白金，風符應合于天也．<lb/></p>
<p xml:id='SHIJI_ZHSJ_028-1387a-97'>於是濟北王以為天子且封禪，乃上書獻太山及其旁邑，天子以他縣償之．常山王有<lb/>罪，遷，天子封其弟於真定，以續先王祀，<ref type="note" target="#KX2a0001_hist_028-note202" n="〔一〕"/>而以常山為郡，然后五岳皆在天子之（(邦)）【郡】．<lb/></p>
<p xml:id='SHIJI_ZHSJ_028-1387a-98'>其明年，齊人少翁以鬼神方見上．上有所幸王夫人，<ref type="note" target="#KX2a0001_hist_028-note203" n="〔一〕"/>夫人卒，少翁以方蓋夜致王夫<lb/>人及竈鬼之貌云，天子自帷中望見焉．於是乃拜少翁為文成將軍，賞賜甚多，以客禮禮之．<lb/>文成言曰：「上即欲與神通，宮室被服非象神，神物不至．」乃作畫雲氣車，及各以勝日<ref type="note" target="#KX2a0001_hist_028-note204" n="〔二〕"/><lb/>駕車辟惡鬼．又作甘泉宮，中為臺室，畫天、地、太一諸鬼神，而置祭具以致天神．居歲餘，<lb/>其方益衰，神不至．乃為帛書以飯牛，詳不知，言曰此牛腹中有奇．殺視得書，書言甚怪．<lb/>天子識其手書，問其人，果是偽書，於是誅文成將軍，隱之．<lb/></p>
<p xml:id='SHIJI_ZHSJ_028-1388a-100'>其後則又作柏梁、銅柱、<ref type="note" target="#KX2a0001_hist_028-note205" n="〔一〕"/>承露仙人掌之屬矣．<lb/></p>
<p xml:id='SHIJI_ZHSJ_028-1388a-101'>文成死明年，天子病鼎湖<ref type="note" target="#KX2a0001_hist_028-note206" n="〔一〕"/>甚，巫醫無所不致，不愈．游水發根言上郡有巫，病而鬼<lb/>神下之．上召置祠之甘泉．及病，使人問神君．神君言曰：「天子無憂病．病少愈，彊與我<lb/>會甘泉．」於是病愈，遂起，幸甘泉，病良已．大赦，置壽宮神君．壽宮神君最貴者太一，其<lb/>佐曰大禁、司命之屬，皆從之．非可得見，聞其言，言與人音等．時去時來，來則風肅然．<lb/>居室帷中．時晝言，然常以夜．天子祓，然后入．因巫為主人，關飲食．所以言，行下．又置<lb/>壽宮、北宮，張羽旗，設供具，以禮神君．神君所言，上使人受書其言，命之曰「畫法」．其所<lb/>語，世俗之所知也，無絕殊者，而天子心獨喜．其事祕，世莫知也．<lb/></p>
<p xml:id='SHIJI_ZHSJ_028-1389a-103'>其後三年，有司言元宜以天瑞命，不宜以一二數．一元曰「建」，二元以長星曰「光」，三<lb/>元以郊得一角獸曰「狩」云．<lb/></p>
<p xml:id='SHIJI_ZHSJ_028-1389a-104'>其明年冬，天子郊雍，議曰：「今上帝朕親郊，而后土無祀，則禮不答也．」有司與太史<lb/>公、祠官寬舒議：「天地牲角繭栗．今陛下親祠后土，后土宜於澤中圜丘為五壇，壇一黃犢<lb/>太牢具，已祠盡瘞，而從祠衣上黃．」於是天子遂東，始立后土<ref type="note" target="#KX2a0001_hist_028-note207" n="〔一〕"/>祠汾陰脽丘，如寬舒等<lb/>議．上親望拜，如上帝禮．禮畢，天子遂至滎陽而還．過雒陽，下詔曰：「三代邈絕，遠矣難<lb/>存．其以三十里地封周後為周子南君，以奉其先祀焉．」是歲，天子始巡郡縣，侵尋於泰山<lb/>矣．<lb/></p>
<p xml:id='SHIJI_ZHSJ_028-1389a-105'>其春，樂成侯上書言欒大．欒大，膠東宮人，故嘗與文成將軍同師，已而為膠東王尚<lb/>方．而樂成侯姊為康王后，<ref type="note" target="#KX2a0001_hist_028-note208" n="〔一〕"/>無子．康王死，他姬子立為王．<ref type="note" target="#KX2a0001_hist_028-note209" n="〔二〕"/>而康后有淫行，與王不相<lb/>中，<ref type="note" target="#KX2a0001_hist_028-note210" n="〔三〕"/>相危以法．康后聞文成已死，而欲自媚於上，乃遣欒大因樂成侯求見言方．天子既<lb/>誅文成，後悔其蚤死，惜其方不盡，及見欒大，大說．大為人長美，言多方略，而敢為大言<lb/>處之不疑．大言曰：「臣常往來海中，見安期、羨門之屬．顧以臣為賤，不信臣．又以為康王<lb/>諸侯耳，不足與方．臣數言康王，康王又不用臣．臣之師曰：『黃金可成，而河決可塞，不死<lb/>之藥可得，僊人可致也．』然臣恐效文成，則方士皆奄口，惡敢言方哉！」上曰：「文成食馬<lb/>肝死耳．<ref type="note" target="#KX2a0001_hist_028-note211" n="〔四〕"/>子誠能脩其方，我何愛乎！」<ref type="note" target="#KX2a0001_hist_028-note212" n="〔五〕"/>大曰：「臣師非有求人，人者求之．陛下必欲致<lb/>之，則貴其使者，令有親屬，以客禮待之，勿卑，使各佩其信印，乃可使通言於神人．神人尚<lb/>肯邪不邪．致尊其使，然后可致也．」於是上使驗小方，鬬，自相觸擊．<ref type="note" target="#KX2a0001_hist_028-note213" n="〔六〕"/><lb/></p>
<p xml:id='SHIJI_ZHSJ_028-1390a-107'>是時上方憂河決，而黃金不就，乃拜大為五利將軍．居月餘，得四印，<ref type="note" target="#KX2a0001_hist_028-note214" n="〔一〕"/>佩天士將軍、<lb/>地士將軍、大通將軍印．制詔御史：「昔禹疏九江，決四瀆．閒者河溢皋陸，隄繇不息．朕<lb/>臨天下二十有八年，<ref type="note" target="#KX2a0001_hist_028-note215" n="〔二〕"/>天若遺朕士而大通焉．乾稱『蜚龍』，『鴻漸于般』，朕意庶幾與焉．<lb/>其以二千戶封地士將軍大為樂通侯．」賜列侯甲第，僮千人．乘轝斥車馬帷幄器物以充其<lb/>家．又以衞長公主妻之，<ref type="note" target="#KX2a0001_hist_028-note216" n="〔三〕"/>齎金萬斤，更命其邑曰當利公主．<ref type="note" target="#KX2a0001_hist_028-note217" n="〔四〕"/>天子親如五利之第．使<lb/>者存問供給，相屬於道．自大主<ref type="note" target="#KX2a0001_hist_028-note218" n="〔五〕"/>將相以下，皆置酒其家，獻遺之．於是天子又刻玉印曰<lb/>「天道將軍」，使使衣羽衣，夜立白茅上，五利將軍亦衣羽衣，夜立白茅上受印，以示不臣也．<lb/>而佩「天道」者，且為天子道天神也．於是五利常夜祠其家，欲以下神．神未至而百鬼集<lb/>矣，然頗能使之．其後裝治行，東入海，求其師云．大見數月，佩六印，<ref type="note" target="#KX2a0001_hist_028-note219" n="〔六〕"/>貴震天下，而海<lb/>上燕齊之閒，莫不搤捥而自言有禁方，能神僊矣．<lb/><lb/></p>
<p xml:id='SHIJI_ZHSJ_028-1392a-110'>其夏六月中，汾陰巫錦為民祠魏脽后土營旁，見地如鉤狀，掊視得鼎．鼎大異於衆鼎，<lb/>文鏤無款識，怪之，言吏．吏告河東太守勝，勝以聞．天子使使驗問巫得鼎無姦詐，乃以禮<lb/>祠，迎鼎至甘泉，從行，上薦之．至中山，<ref type="note" target="#KX2a0001_hist_028-note220" n="〔一〕"/>曣，有黃雲蓋焉．有麃過，上自射之，因以祭<lb/>云．<ref type="note" target="#KX2a0001_hist_028-note221" n="〔二〕"/>至長安，公卿大夫皆議請尊寶鼎．天子曰：「閒者河溢，歲數不登，故巡祭后土，祈為<lb/>百姓育穀．今歲豐廡未報，鼎曷為出哉？」有司皆曰：「聞昔泰帝<ref type="note" target="#KX2a0001_hist_028-note222" n="〔三〕"/>興神鼎一，一者壹統，<lb/>天地萬物所繫終也．黃帝作寶鼎三，象天地人．禹收九牧之金，鑄九鼎．皆嘗亨鬺<ref type="note" target="#KX2a0001_hist_028-note223" n="〔四〕"/>上帝<lb/>鬼神．遭聖則興，鼎遷于夏商．周德衰，宋之社亡，鼎乃淪沒，伏而不見．頌云『自堂徂基，<lb/>自羊徂牛；鼐鼎及鼒，不吳不驁，胡考之休』．今鼎至甘泉，光潤龍變，承休無疆．合茲中<lb/>山，<ref type="note" target="#KX2a0001_hist_028-note224" n="〔五〕"/>有黃白雲降蓋，若獸為符，路弓乘矢，集獲壇下，報祠大享．<ref type="note" target="#KX2a0001_hist_028-note225" n="〔六〕"/>唯受命而帝者心知其<lb/>意而合德焉．鼎宜見於祖禰，藏於帝廷，以合明應．」制曰：「可．」<lb/></p>
<p xml:id='SHIJI_ZHSJ_028-1393a-112'>入海求蓬萊者，言蓬萊不遠，而不能至者，殆不見其氣．上乃遣望氣佐候其氣云．<lb/></p>
<p xml:id='SHIJI_ZHSJ_028-1393a-113'>其秋，上幸雍，且郊．或曰「五帝，太一之佐也，宜立太一而上親郊之」．上疑未定．齊<lb/>人公孫卿曰：「今年得寶鼎，其冬辛巳朔旦冬至，與黃帝時等．」卿有札書曰：「黃帝得寶鼎<lb/>宛朐，問於鬼臾區．鬼臾區對曰：『（(黃)）帝得寶鼎神策，是歲己酉朔旦冬至，得天之紀，終而<lb/>復始．』於是黃帝迎日推策，後率二十歲復朔旦冬至，凡二十推，三百八十年，黃帝僊登于<lb/>天．」卿因所忠欲奏之．所忠視其書不經，疑其妄書，謝曰：「寶鼎事已決矣，尚何以為！」<lb/>卿因嬖人奏之．上大說，乃召問卿．對曰：「受此書申公，申公已死．」上曰：「申公何人<lb/>也？」卿曰：「申公，齊人．與安期生通，受黃帝言，無書，獨有此鼎書．曰『漢興復當黃帝之<lb/>時』．曰『漢之聖者在高祖之孫且曾孫也．寶鼎出而與神通，封禪．封禪七十二王，唯黃<lb/>帝得上泰山封』．申公曰：『漢主亦當上封，上封能僊登天矣．黃帝時萬諸侯，而神靈之<lb/>封居七千．<ref type="note" target="#KX2a0001_hist_028-note226" n="〔一〕"/>天下名山八，而三在蠻夷，五在中國．中國華山､首山､太室､泰山､東萊，此<lb/>五山黃帝之所常游，與神會．黃帝且戰且學僊．患百姓非其道者，乃斷斬非鬼神者．<ref type="note" target="#KX2a0001_hist_028-note227" n="〔二〕"/><lb/>百餘歲然後得與神通．黃帝郊雍上帝，宿三月．鬼臾區號大鴻，死葬雍，故鴻冢是也．其<lb/>後黃帝接萬靈明廷．明廷者，甘泉也．所謂寒<ref type="note" target="#KX2a0001_hist_028-note228" n="〔三〕"/>門者，谷口也．黃帝采首山銅，鑄鼎於荊<lb/>山下．鼎既成，有龍垂胡<ref type="note" target="#KX2a0001_hist_028-note229" n="〔四〕"/>下迎黃帝．黃帝上騎，羣臣後宮從上者七十餘人，龍乃上<lb/>去．餘小臣不得上，乃悉持龍，龍拔，墮，墮黃帝之弓．百姓仰望黃帝既上天，乃抱其<lb/>弓與胡號，故後世因名其處曰鼎湖，其弓曰烏號．』」於是天子曰：「嗟乎！吾誠得如黃<lb/>帝，吾視去妻子如脫躧耳．」乃拜卿為郎，東使候神於太室．<lb/></p>
<p xml:id='SHIJI_ZHSJ_028-1394a-115'>上遂郊雍，至隴西，西登崆峒，幸甘泉．令祠官寬舒等具太一祠壇，祠壇放薄忌太一<lb/>壇，壇三垓．<ref type="note" target="#KX2a0001_hist_028-note230" n="〔一〕"/>五帝壇環居其下，各如其方，黃帝西南，除八通鬼道．太一，其所用如雍一<lb/>畤物，而加醴棗脯之屬，殺一貍牛以為俎豆牢具．而五帝獨有俎豆醴進．其下四方地，為<lb/>醊食羣神從者及北斗云．已祠，胙餘皆燎之．其牛色白，鹿居其中，彘在鹿中，水而洎之．<ref type="note" target="#KX2a0001_hist_028-note231" n="〔二〕"/><lb/>祭日以牛，祭月以羊彘特．<ref type="note" target="#KX2a0001_hist_028-note232" n="〔三〕"/>太一祝宰則衣紫及繡．五帝各如其色，日赤，月白．<lb/></p>
<p xml:id='SHIJI_ZHSJ_028-1395a-117'>十一月辛巳朔旦冬至，昧爽，天字始郊拜太一．朝朝日，夕夕月，則揖；而見太一如雍<lb/>郊禮．其贊饗曰：<ref type="note" target="#KX2a0001_hist_028-note233" n="〔一〕"/>「天始以寶鼎神策授皇帝，朔而又朔，終而復始，皇帝敬拜見焉．」而衣<lb/>上黃．其祠列火滿壇，壇旁亨炊具．有司云「祠上有光焉」．公卿言「皇帝始郊見太一雲陽，<lb/>有司奉瑄玉嘉牲薦饗．是夜有美光，及晝，黃氣上屬天」．太史公､祠官寬舒等曰：「神靈之<lb/>休，祐福兆祥，宜因此地光域立太畤壇以明應．令太祝領，秋及臘閒祠．三歲天子一郊見．」<lb/></p>
<p xml:id='SHIJI_ZHSJ_028-1395a-118'>其秋，為伐南越，告禱太一．以牡荊畫幡日月北斗登龍，以象太一三星，為太一鋒，<ref type="note" target="#KX2a0001_hist_028-note234" n="〔一〕"/><lb/>命曰「靈旗」．為兵禱，則太史奉以指所伐國．而五利將軍使不敢入海，之泰山祠．上使人<lb/>隨驗，實毋所見．五利妄言見其師，其方盡，多不讎．<ref type="note" target="#KX2a0001_hist_028-note235" n="〔二〕"/>上乃誅五利．<lb/></p>
<p xml:id='SHIJI_ZHSJ_028-1396a-120'>其冬，公孫卿候神河南，言見僊人跡緱氏城上，有物如雉，往來城上．天子親幸緱氏城<lb/>視跡．問卿：「得毋效文成､五利乎？」卿曰：「僊者非有求人主，人主者求之．其道非少寬<lb/>假，神不來．言神事，事如迂誕，積以歲乃可致也．」於是郡國各除道，繕治宮觀名山神祠<lb/>所，以望幸（(也)）【矣】．<lb/></p>
<p xml:id='SHIJI_ZHSJ_028-1396a-121'>其春，既滅南越，上有嬖臣李延年以好音見．上善之，下公卿議，曰：「民閒祠尚有鼓舞<lb/>樂，今郊祀而無樂，豈稱乎？」公卿曰：「古者祠天地皆有樂，而神祇可得而禮．」或曰：「太<lb/>帝使素女鼓五十弦瑟，悲，帝禁不止，故破其瑟為二十五弦．」於是塞南越，禱祠太一､后<lb/>土，始用樂舞，益召歌兒，作二十五弦<ref type="note" target="#KX2a0001_hist_028-note236" n="〔一〕"/>及空侯<ref type="note" target="#KX2a0001_hist_028-note237" n="〔二〕"/>琴瑟自此起．<lb/></p>
<p xml:id='SHIJI_ZHSJ_028-1396a-122'>其來年冬，上議曰：「古者先振兵澤旅，<ref type="note" target="#KX2a0001_hist_028-note238" n="〔一〕"/>然后封禪．」乃遂北巡朔方，勒兵十餘萬，<lb/>還祭黃帝冢橋山，釋兵須如．<ref type="note" target="#KX2a0001_hist_028-note239" n="〔二〕"/>上曰：「吾聞黃帝不死，今有冢，何也？」或對曰：「黃帝已<lb/>僊上天，羣臣葬其衣冠．」既至甘泉，為且用事泰山，先類祠太一．<lb/></p>
<p xml:id='SHIJI_ZHSJ_028-1397a-124'>自得寶鼎，上與公卿諸生議封禪．封禪用希曠絕，莫知其儀禮，而羣儒采封禪尚書､周<lb/>官､王制之望祀射牛事．齊人丁公年九十餘，曰：「封禪者，合不死之名也．秦皇帝不得上<lb/>封，陛下必欲上，稍上即無風雨，遂上封矣．」上於是乃令諸儒習射牛，草封禪儀．數年，至<lb/>且行．天子既聞公孫卿及方士之言，黃帝以上封禪，皆致怪物與神通，欲放黃帝以上接神<lb/>僊人蓬萊士，高世比德於九皇，而頗采儒術以文之．羣儒既已不能辨明封禪事，又牽拘於<lb/>詩書古文而不能騁．上為封禪祠器示羣儒，羣儒或曰「不與古同」，徐偃又曰「太常諸生行<lb/>禮不如魯善」，周霸屬圖封禪事，於是上絀偃､霸，而盡罷諸儒不用．<lb/></p>
<p xml:id='SHIJI_ZHSJ_028-1397a-125'>三月，遂東幸緱氏，禮登中嶽太室．從官在山下聞若有言「萬歲」云．問上，上不言；<lb/>問下，下不言．於是以三百戶封太室奉祠，命曰崇高邑．東上泰山，泰山之草木葉未生，乃<lb/>令人上石立之泰山巔．<lb/></p>
<p xml:id='SHIJI_ZHSJ_028-1397a-126'>上遂東巡海上，行禮祠八神．齊人之上疏言神怪奇方者以萬數，然無驗者．乃益發<lb/>船，令言海中神山者數千人求蓬萊神人．公孫卿持節常先行候名山，至東萊，言夜見大人，<lb/>長數丈，就之則不見，見其跡甚大，類禽獸云．羣臣有言見一老父牽狗，言「吾欲見巨公」，<lb/>已忽不見．上即見大跡，未信，及羣臣有言老父，則大以為僊人也．宿留海上，予方士傳車<lb/>及閒使求僊人以千數．<lb/></p>
<p xml:id='SHIJI_ZHSJ_028-1398a-128'>四月，還至奉高．上念諸儒及方士言封禪人人殊，不經，難施行．天子至梁父，禮祠地<lb/>主．乙卯，令侍中儒者皮弁薦紳，射牛行事．封泰山下東方，如郊祠太一之禮．封廣丈二<lb/>尺，高九尺，其下則有玉牒書，書祕．禮畢，天子獨與侍中奉車子侯上泰山，亦有封．其事<lb/>皆禁．明日，下陰道．丙辰，禪泰山下阯東北肅然山，如祭后土禮．天子皆親拜見，衣上黃<lb/>而盡用樂焉．江淮閒一茅三脊為神藉．五色土益雜封．縱遠方奇獸蜚禽及白雉諸物，頗<lb/>以加禮．兕牛犀象之屬不用．皆至泰山祭后土．封禪祠；其夜若有光，晝有白雲起封中．<lb/></p>
<p xml:id='SHIJI_ZHSJ_028-1398a-129'>天子從禪還，坐明堂，羣臣更上壽．於是制詔御史：「朕以眇眇之身承至尊，兢兢焉懼<lb/>不任．維德菲薄，不明于禮樂．脩祠太一，若有象景光，如有望，震於怪物，欲止不敢，遂<lb/>登封太山，至于梁父，而後禪肅然．自新，嘉與士大夫更始，賜民百戶牛一酒十石，加年八<lb/>十孤寡布帛二匹．復博､奉高､蛇丘､歷城，無出今年租稅．其大赦天下，如乙卯赦令．行<lb/>所過毋有復作．事在二年前，皆勿聽治．」又下詔曰：「古者天子五載一巡狩，用事泰山，諸<lb/>侯有朝宿地．其令諸侯各治邸泰山下．」<lb/></p>
<p xml:id='SHIJI_ZHSJ_028-1398a-130'>天子既已封泰山，無風雨災，而方士更言蓬萊諸神若將可得，於是上欣然庶幾遇之，乃<lb/>復東至海上望，冀遇蓬萊焉．奉車子侯暴病，一日死．<ref type="note" target="#KX2a0001_hist_028-note240" n="〔一〕"/>上乃遂去，並海上，北至碣石，巡<lb/>自遼西，歷北邊至九原．五月，反至甘泉．有司言寶鼎出為元鼎，以今年為元封元年．<lb/></p>
<p xml:id='SHIJI_ZHSJ_028-1399a-132'>其秋，有星茀于東井．後十餘日，有星茀于三能．望氣王朔言：「候獨見填星<ref type="note" target="#KX2a0001_hist_028-note241" n="〔一〕"/>出如<lb/>瓜，食頃復入焉．」有司皆曰：「陛下建漢家封禪，天其報德星云．」<lb/></p>
<p xml:id='SHIJI_ZHSJ_028-1399a-133'>其來年冬，郊雍五帝．還，拜祝祠太一．贊饗曰：「德星昭衍，厥維休祥．壽星仍出，淵<lb/>耀光明．信星昭見，皇帝敬拜太祝之享．」<lb/></p>
<p xml:id='SHIJI_ZHSJ_028-1399a-134'>其春，公孫卿言見神人東萊山，若云「欲見天子」．天子於是幸緱氏城，拜卿為中大夫．<lb/>遂至東萊，宿留之數日，無所見，見大人跡云．復遣方士求神怪采芝藥以千數．是歲旱．於<lb/>是天子既出無名，乃禱萬里沙，過祠泰山．還至瓠子，自臨塞決河，留二日，沈祠而去．使<lb/>二卿將卒塞決河，徙二渠，復禹之故跡焉．<lb/></p>
<p xml:id='SHIJI_ZHSJ_028-1399a-135'>是時既滅兩越，越人勇之乃言「越人俗鬼，而其祠皆見鬼，數有效．昔東甌王敬鬼，壽<lb/>百六十歲．後世怠慢，故衰秏」．乃令越巫立越祝祠，安臺無壇，亦祠天神上帝百鬼，而以<lb/>雞卜．上信之，越祠雞卜始用．<lb/></p>
<p xml:id='SHIJI_ZHSJ_028-1400a-137'>公孫卿曰：「仙人可見，而上往常遽，以故不見．今陛下可為觀，如緱城，<ref type="note" target="#KX2a0001_hist_028-note242" n="〔一〕"/>置脯棗，神<lb/>人宜可致也．且僊人好樓居．」於是上令長安則作蜚廉桂觀，甘泉則作益延壽觀，<ref type="note" target="#KX2a0001_hist_028-note243" n="〔二〕"/>使卿<lb/>持節設具而候神人．乃作通天莖臺，<ref type="note" target="#KX2a0001_hist_028-note244" n="〔三〕"/>置祠具其下，將招來僊神人之屬．於是甘泉更置<lb/>前殿，始廣諸宮室．夏，有芝生殿房內中．天子為塞河，興通天臺，若見有光云，乃下詔：<lb/>「甘泉房中生芝九莖，赦天下，毋有復作．」<lb/></p>
<p xml:id='SHIJI_ZHSJ_028-1400a-138'>其明年，伐朝鮮．夏，旱．公孫卿曰：「黃帝時封則天旱，乾封三年．」上乃下詔曰：「天<lb/>旱，意乾封乎？其令天下尊祠靈星焉．」<lb/></p>
<p xml:id='SHIJI_ZHSJ_028-1400a-139'>其明年，上郊雍，通回中道，巡之．春，至鳴澤，從西河歸．<lb/></p>
<p xml:id='SHIJI_ZHSJ_028-1400a-140'>其明年冬，上巡南郡，<ref type="note" target="#KX2a0001_hist_028-note245" n="〔一〕"/>至江陵而東．登禮灊之天柱山，號曰南岳．浮江，自尋陽出<lb/>樅陽，過彭蠡，禮其名山川．北至琅邪，並海上．四月中，至奉高脩封焉．<lb/></p>
<p xml:id='SHIJI_ZHSJ_028-1401a-142'>初，天子封泰山，泰山東北阯古時有明堂處，處險不敞．上欲治明堂奉高旁，未曉其制<lb/>度．濟南人公玊帶上黃帝時明堂圖．明堂圖中有一殿，四面無壁，以茅蓋，通水，圜宮垣為<lb/>複道，上有樓，從西南入，命曰昆侖，天子從之入，以拜祠上帝焉．於是上令奉高作明堂汶<lb/>上，<ref type="note" target="#KX2a0001_hist_028-note246" n="〔一〕"/>如帶圖．及五年脩封，則祠太一､五帝於明堂上坐，令高皇帝祠坐對之．祠后土於<lb/>下房，以二十太牢．天子從昆侖道入，始拜明堂如郊禮．禮畢，燎堂下．而上又上泰山，自<lb/>有祕祠其巔．而泰山下祠五帝，各如其方，黃帝并赤帝，而有司侍祠焉．山上舉火，下悉應<lb/>之．<lb/></p>
<p xml:id='SHIJI_ZHSJ_028-1401a-143'>其後二歲，十一月甲子朔旦冬至，推曆者以本統．天子親至泰山，以十一月甲子朔旦<lb/>冬至日祠上帝明堂，毋脩封禪．<ref type="note" target="#KX2a0001_hist_028-note247" n="〔一〕"/>其贊饗曰：「天增授皇帝太元神策，周而復始．皇帝敬拜<lb/>太一．」東至海上，考入海及方士求神者，莫驗，然益遣，冀遇之．<lb/><lb/></p>
<p xml:id='SHIJI_ZHSJ_028-1402a-145'>十一月乙酉，柏梁烖．十二月甲午朔，上親禪高里，祠后土．臨勃海，將以望祀蓬萊之<lb/>屬，冀至殊廷焉．<lb/></p>
<p xml:id='SHIJI_ZHSJ_028-1402a-146'>上還，以柏梁烖故，朝受計甘泉．公󼇍卿曰：「黃帝就青靈臺，十二日燒，黃帝乃治明<lb/>廷．明廷，甘泉也．」方士多言古帝王有都甘泉者．其後天子又朝諸侯甘泉，甘泉作諸侯<lb/>邸．勇之乃曰：「越俗有火烖，復起屋必以大，用勝服之．」於是作建章宮，度為千門萬戶．<lb/>前殿度高未央．其東則鳳闕，高二十餘丈．其西則唐中，數十里虎圈．其北治大池，漸臺<lb/>高二十餘丈，命曰太液池，中有蓬萊､方丈､瀛洲､壺梁，象海中神山龜魚之屬．其南有玉<lb/>堂､璧門､大鳥之屬．乃立神明臺､井幹樓，度五十丈，輦道相屬焉．<lb/></p>
<p xml:id='SHIJI_ZHSJ_028-1402a-147'>夏，漢改曆，以正月為歲首，而色上黃，官名更印章以五字，為太初元年．是歲，西伐大<lb/>宛．蝗大起．丁夫人､雒陽虞初等以方祠詛匈奴､大宛焉．<lb/></p>
<p xml:id='SHIJI_ZHSJ_028-1402a-148'>其明年，有司上言雍五畤無牢熟具，芬芳不備．乃令祠官進畤犢牢具，色食所勝，而以<lb/>木禺馬代駒焉．獨五月嘗駒，行親郊用駒．及諸名山川用駒者，悉以木禺馬代．行過，乃用<lb/>駒．他禮如故．<lb/></p>
<p xml:id='SHIJI_ZHSJ_028-1403a-150'>其明年，東巡海上，考神僊之屬，未有驗者．方士有言「黃帝時為五城十二樓，以候神<lb/>人於執期，命曰迎年」．上許作之如方，命曰明年．上親禮祠上帝焉．<lb/></p>
<p xml:id='SHIJI_ZHSJ_028-1403a-151'>公玊帶曰：「黃帝時雖封泰山，然風后､封巨､岐伯令黃帝封東泰山，禪凡山，<ref type="note" target="#KX2a0001_hist_028-note248" n="〔一〕"/>合符，<lb/>然后不死焉．」天子既令設祠具，至東泰山，【東】泰山卑小，不稱其聲，乃令祠官禮之，而不<lb/>封禪焉．其後令帶奉祠候神物．夏，遂還泰山，脩五年之禮如前，而加以禪祠石閭．石閭<lb/>者，在泰山下阯南方，方士多言此僊人之閭也，故上親禪焉．<lb/></p>
<p xml:id='SHIJI_ZHSJ_028-1403a-152'>其後五年，復至泰山脩封．<ref type="note" target="#KX2a0001_hist_028-note249" n="〔一〕"/>還過祭恆山．<lb/></p>
<p xml:id='SHIJI_ZHSJ_028-1403a-153'>今天子所興祠，太一､后土，三年親郊祠，建漢家封禪，五年一脩封．薄忌太一及三一､<lb/>冥羊､馬行､赤星，五，寬舒之祠官<ref type="note" target="#KX2a0001_hist_028-note250" n="〔一〕"/>以歲時致禮．凡六祠，皆太祝領之．至如八神諸神，<lb/>明年､凡山他名祠，行過則祠，行去則已．方士所興祠，各自主，其人終則已，祠官不主．他<lb/>祠皆如其故．今上封禪，其後十二歲而還，徧於五岳､四瀆矣．而方士之候祠神人，入海求<lb/>蓬萊，終無有驗．而公孫卿之候神者，猶以大人之跡為解，無有效．天子益怠厭方士之怪<lb/>迂語矣，然羈縻不絕，冀遇其真．自此之後，方士言神祠者彌衆，然其效可睹矣．<lb/></p>
<p xml:id='SHIJI_ZHSJ_028-1404a-155'>太史公曰：余從巡祭天地諸神名山川而封禪焉．入壽宮侍祠神語，究觀方士祠官之意，<lb/>於是退而論次自古以來用事於鬼神者，具見其表𩹉．後有君子，得以覽焉．若至俎豆珪幣<lb/>之詳，獻酬之禮，則有司存．<lb/><ref type="note" target="#KX2a0001_hist_028-note251" n="贊"/></p>
</div>
<div type="notes">
<note xml:id="KX2a0001_hist_028-note0">正義此泰山上築土為壇以祭天，報天之功，故曰封．此泰山下小山上除地，報地之功，故曰禪．言禪者，神之<lb/>也．白虎通云：「或曰封者，金泥銀繩，或曰石泥金繩，封之印璽也．」五經通義云：「易姓而王，致太平，必封泰山，<lb/>禪梁父，（荷）【何】？天命以為王，使理羣生，告太平於天，報羣神之功．」<lb/></note>
<note xml:id="KX2a0001_hist_028-note2">〔一〕集解徐廣曰：「還，一作『班』．」<lb/></note>
<note xml:id="KX2a0001_hist_028-note3">〔二〕正義括地志云：「泰山，一曰岱宗，東岳也，在兗州博城縣西北三十里．周禮云兗州鎮曰岱宗．」<lb/></note>
<note xml:id="KX2a0001_hist_028-note4">〔三〕正義括地志云：「衡山，一名岣嶁山，在衡州湘潭縣西四十里．」<lb/></note>
<note xml:id="KX2a0001_hist_028-note5">〔四〕正義括地志云：「華山在華州華陰縣南八里，古文以為敦物．周禮云豫州鎮曰華山．」<lb/></note>
<note xml:id="KX2a0001_hist_028-note6">〔五〕正義括地志云：「恆山在定州恆陽縣西北百四十里．周禮云并州鎮曰恆山．」<lb/></note>
<note xml:id="KX2a0001_hist_028-note7">〔六〕索隱獨不言「至」者，蓋以天子所都也．正義括地志云：「嵩山，亦名曰太室，亦名曰外方也．在洛州陽城<lb/>縣西北二十三里．」<lb/></note>
<note xml:id="KX2a0001_hist_028-note8">〔一〕索隱如淳按：國語「二龍漦于夏庭」是也．<lb/></note>
<note xml:id="KX2a0001_hist_028-note9">〔二〕集解徐廣曰：「陟，古作『敕』．」<lb/></note>
<note xml:id="KX2a0001_hist_028-note10">〔三〕索隱案尚書，巫咸殷臣名，伊陟贊告巫咸．今此云「巫咸之興自此始」，則以巫咸為巫覡．然楚詞亦以巫咸主<lb/>神．蓋太史公以巫咸是殷臣，以巫接神事，太戊使禳桑穀之災，所以伊陟贊巫咸，故云巫咸之興自此始也．<lb/></note>
<note xml:id="KX2a0001_hist_028-note11">〔四〕集解徐廣曰：「一作『鷮』，音嬌．」<lb/></note>
<note xml:id="KX2a0001_hist_028-note12">〔五〕索隱謂武乙射天，後獵於河渭而震死也．<lb/></note>
<note xml:id="KX2a0001_hist_028-note13">〔一〕集解韋昭曰：「水外四周圓如辟雍，蓋以節觀者也．」<lb/></note>
<note xml:id="KX2a0001_hist_028-note14">〔二〕集解張晏曰：「制度半於天子之辟雍．」索隱按：服虔云「天子水帀，為辟雍．諸侯水不帀，至半，為泮<lb/>宮」．禮統又云「半有水，半有宮」是也．<lb/></note>
<note xml:id="KX2a0001_hist_028-note15">〔一〕集解王肅曰：「配天，於南郊祀之．」<lb/></note>
<note xml:id="KX2a0001_hist_028-note16">〔二〕集解鄭玄曰：「上帝者，天之別名也．神無二主，故異其處，避后稷也．」<lb/></note>
<note xml:id="KX2a0001_hist_028-note17">〔一〕集解徐廣曰：「犬，一作『畎』．」<lb/></note>
<note xml:id="KX2a0001_hist_028-note18">〔二〕正義秦襄公，周平王元年封也．<lb/></note>
<note xml:id="KX2a0001_hist_028-note19">〔三〕正義漢隴西郡西縣也．今在秦州上邽縣西南九十里也．<lb/></note>
<note xml:id="KX2a0001_hist_028-note20">〔四〕索隱赤馬黑鬣曰󺡺也．<lb/></note>
<note xml:id="KX2a0001_hist_028-note21">〔五〕索隱詩傳云：「羝，牡羊．」<lb/></note>
<note xml:id="KX2a0001_hist_028-note22">〔六〕索隱按：地理志汧水出汧縣西北入渭．皇甫謐云「文公徙都汧」者也．正義括地志云：「郿縣故城在岐州<lb/>郿縣東北十五里，即此城也．」<lb/></note>
<note xml:id="KX2a0001_hist_028-note23">〔七〕集解李奇曰：「鄜音孚．山阪曰衍．」索隱鄜，地名，後為縣，屬馮翊．衍者，鄭衆注周禮云「下平曰衍」；又<lb/>李奇三輔記云「三輔謂山阪閒為衍」也．<lb/></note>
<note xml:id="KX2a0001_hist_028-note24">〔一〕集解李奇曰：「於旁有吳陽地．」<lb/></note>
<note xml:id="KX2a0001_hist_028-note25">〔二〕集解李奇曰：「縉，插也，插笏於紳．紳，大帶．」索隱姚氏云「縉，當作『搢』」．鄭衆注周禮云「縉讀為『薦』，<lb/>謂薦之於紳帶之閒」．今按：鄭意以縉為薦，則薦亦是進，進而置於紳帶之閒，故史記亦多作「薦」字也．<lb/></note>
<note xml:id="KX2a0001_hist_028-note26">〔一〕集解蘇林曰：「質如石也．」服虔曰：「在北，或曰在陳倉北．」索隱蘇林云：「質如石，似肺．」<lb/></note>
<note xml:id="KX2a0001_hist_028-note27">〔二〕正義三秦記云：「太白山西有陳倉山，山有石雞，與山雞不別．趙高燒山，山雞飛去，而石雞不去，晨鳴山頭，聲<lb/>聞三里．或言是玉雞．」括地志云：「陳倉山在今岐州陳倉縣南．」又云：「寶雞神祠在漢陳倉縣故城中，今陳倉<lb/>縣東．石雞在陳倉山上．」祠在陳倉城，故言獲若石于陳倉北阪城祠之．<lb/></note>
<note xml:id="KX2a0001_hist_028-note28">〔三〕集解如淳曰：「野雞，雉也．呂后名雉，故曰野雞．」瓚曰：「殷，聲也．云，足句之詞．」<lb/></note>
<note xml:id="KX2a0001_hist_028-note29">〔四〕集解瓚曰：「陳倉縣有寶夫人祠，或一歲二歲與葉君合．葉君神來時，天為之殷殷雷鳴，雉為之雊也．在長安<lb/>正西五百里．」韋昭曰：「在陳倉縣．寶而祠之，故曰陳寶．」索隱案：列異傳云「陳倉人得異物以獻之，道遇<lb/>二童子，云：『此名為媦，在地下食死人腦．』媦乃言云：『彼二童子名陳寶，得雄者王，得雌者伯．』乃逐童子，化為<lb/>雉．秦穆公大獵，果獲其雌，為立祠．祭，有光，雷電之聲．雄止南陽，有赤光長十餘丈，來入陳倉祠中」．所以<lb/>代俗謂之寶夫人祠，抑有由也．葉，縣名，在南陽．葉君即雄雉之神，故時與寶夫人神合也．<lb/></note>
<note xml:id="KX2a0001_hist_028-note30">〔一〕索隱案秦本紀，德公元年以犧三百祠鄜畤．今案：「百」當為「白」，秦君西祀少昊時牲尚白．秦，諸侯也，雖奢<lb/>侈，祭郊本特牲，不可用三百牢以祭天，蓋字誤耳．<lb/></note>
<note xml:id="KX2a0001_hist_028-note31">〔二〕索隱案：服虔云「周時無伏，磔犬以禦災，秦始作之」．漢舊儀云「伏者，萬鬼行日，故閉不干求也」，故東觀漢<lb/>記「和帝初令伏閉晝日」是也．又曆忌釋曰「伏者何？金氣伏藏之名．四時代謝，皆以相生．而春木代水，水生<lb/>木也．夏火代木，木生火也．冬水代金，金生水也．至秋，則以金代火，金畏於火，故至庚日必伏．庚者，金日<lb/>也」．<lb/></note>
<note xml:id="KX2a0001_hist_028-note32">〔三〕索隱案：左傳云「皿蟲為蠱」，梟磔之鬼亦為蠱．故月令云「大儺，旁磔」，注云「磔，禳也．厲鬼為蠱，將出害<lb/>人，旁磔於四方之門」．故此亦磔狗邑四門也．風俗通云「殺犬磔禳也」．<lb/></note>
<note xml:id="KX2a0001_hist_028-note33">〔一〕正義括地志云：「葵丘在曹州考城縣東南一里五十步郭內，即桓公所會處也．」<lb/></note>
<note xml:id="KX2a0001_hist_028-note34">〔二〕索隱案：今管子書其封禪篇亡．<lb/></note>
<note xml:id="KX2a0001_hist_028-note35">〔三〕正義括地志云：「梁父山在兗州泗水縣北八十里．」<lb/></note>
<note xml:id="KX2a0001_hist_028-note36">〔四〕正義韓詩外傳云：「孔子升泰山，觀易姓而王可得而數者七十餘人，不得而數者萬數也．」案：管仲所記自無<lb/>懷氏以下十二家，其六十家無紀錄也．<lb/></note>
<note xml:id="KX2a0001_hist_028-note37">〔五〕集解服虔曰：「古之王者，在伏羲前，見莊子．」<lb/></note>
<note xml:id="KX2a0001_hist_028-note38">〔六〕集解李奇曰：「云云山在梁父東．」索隱晉灼云：「山在蒙陰縣故城東北，下有云云亭也．」正義括地志<lb/>云：「云云山在兗州博城縣西南三十里也．」<lb/></note>
<note xml:id="KX2a0001_hist_028-note39">〔七〕索隱鄧展云「神農後子孫亦稱炎帝而登封者」，律曆志「黃帝與炎帝戰於阪泉」，豈黃帝與神農身戰乎？皇甫謐<lb/>云炎帝傳位八代也．<lb/></note>
<note xml:id="KX2a0001_hist_028-note40">〔八〕集解徐廣曰：「在鉅平．」駰案：服虔曰「亭亭山在牟陰」．索隱應劭云「在鉅平北十餘里」．服虔云「在牟<lb/>陰」，非也．正義括地志云：「亭亭山在兗州博城縣西南三十里也．」<lb/></note>
<note xml:id="KX2a0001_hist_028-note41">〔九〕索隱晉灼云「本名茅山」．吳越春秋云「禹巡天下，登茅山，羣臣乃大會計，更名茅山為會稽」．亦曰苗山也．<lb/>正義括地志云：「會稽山一名衡山，在越州會稽縣東南一十二里也．」<lb/></note>
<note xml:id="KX2a0001_hist_028-note42">〔一０〕集解應劭曰：「山名，在博縣．」晉灼曰：「在鉅平南十三里．」<lb/></note>
<note xml:id="KX2a0001_hist_028-note43">〔一一〕索隱服虔云：「蓋今鮮卑是．」<lb/></note>
<note xml:id="KX2a0001_hist_028-note44">〔一二〕正義括地志云：「孤竹故城在平州盧龍縣南一十里，殷時孤竹國也．」<lb/></note>
<note xml:id="KX2a0001_hist_028-note45">〔一三〕集解韋昭曰：「將上山，纏束其馬，懸鉤其車也．卑耳即齊語所謂『辟耳』．」索隱案：山名，在河東大陽．<lb/>卑讀如字也．齊語，即春秋外傳國語之書也．辟音僻．賈逵云「山險也」．<lb/></note>
<note xml:id="KX2a0001_hist_028-note46">〔一四〕正義召音邵．括地志云：「召陵故城在豫州郊城縣東四十五里也．」<lb/></note>
<note xml:id="KX2a0001_hist_028-note47">〔一五〕索隱登熊耳．案：荊州記耒陽､益陽二縣東北有熊耳，東西各一峯，狀如熊耳，因以為名．齊桓公並登之．或<lb/>云弘農熊耳，下云「望江漢」，知非也．<lb/></note>
<note xml:id="KX2a0001_hist_028-note48">〔一六〕索隱案左傳，三，謂魯莊十三年會北杏，平宋亂；僖四年侵蔡，遂伐楚；六年伐鄭，圍新城是也．<lb/></note>
<note xml:id="KX2a0001_hist_028-note49">〔一七〕索隱據左氏傳云，謂莊十四年會于鄄，十五年又會鄄，十六年盟于幽，僖五年會于首止，八年盟于洮，九年會葵<lb/>丘也．<lb/></note>
<note xml:id="KX2a0001_hist_028-note50">〔一八〕集解應劭曰：「鄗上，山也．鄗音臛．」蘇林曰：「鄗上､北里皆地名．」索隱韋昭云：「設以不可得之物．」鄗<lb/>音霍．應劭云：「光武改高邑曰鄗．」姚氏云：「鄗縣屬常山．」一云鄗上，山名．<lb/></note>
<note xml:id="KX2a0001_hist_028-note51">〔一九〕集解孟康曰：「所謂靈茅也．」<lb/></note>
<note xml:id="KX2a0001_hist_028-note52">〔二０〕集解韋昭曰：「各有一目，不比不行，其名曰鰈．」索隱鰈音荅．郭璞云：「如牛脾，身薄，細鱗，紫黑色，只一<lb/>眼，兩片合乃得行，今江東呼為王餘，亦曰版魚．」<lb/></note>
<note xml:id="KX2a0001_hist_028-note53">〔二一〕集解韋昭曰：「各有一翼，不比不飛，其名曰鶼鶼．」索隱案：山海經云「崇吾之山有鳥，狀如鳧，一翼一目，<lb/>相得乃飛，名云蠻」．郭璞注爾雅亦作「鶼鶼」．<lb/></note>
<note xml:id="KX2a0001_hist_028-note54">〔二二〕索隱三置晉君．案：謂惠公､懷公､文公也．<lb/></note>
<note xml:id="KX2a0001_hist_028-note55">〔一〕集解孔安國曰：「為魯諱也．」包氏曰：「孔子謂或人言知禘之說者，於天下之事如指視以掌中之物，言其易<lb/>了．」<lb/></note>
<note xml:id="KX2a0001_hist_028-note56">〔二〕集解馬融曰：「旅，祭名．禮，諸侯祭山川在封內者．陪臣祭泰山，非禮也．」<lb/></note>
<note xml:id="KX2a0001_hist_028-note57">〔一〕集解徐廣曰：「貍，一名『不來』．」<lb/></note>
<note xml:id="KX2a0001_hist_028-note58">〔二〕集解皇覽曰：「萇弘冢在河南洛陽東北山上．」<lb/></note>
<note xml:id="KX2a0001_hist_028-note59">〔一〕索隱吳陽，地名，蓋在岳之南．又上云「雍旁有故吳陽武畤」，今蓋因武畤又作上､下畤以祭黃帝､炎帝．<lb/></note>
<note xml:id="KX2a0001_hist_028-note60">〔二〕集解徐廣曰：「凡距作密畤二百五十年．」<lb/></note>
<note xml:id="KX2a0001_hist_028-note61">〔一〕索隱音丁甘反．孟康云即老子也．韋昭案年表，儋在孔子後百餘年，非老也．<lb/></note>
<note xml:id="KX2a0001_hist_028-note62">〔二〕索隱案：大顏歷評諸家，而云周平王封襄公為諸侯，至昭王五十二年西周君獻邑，凡五百一十六年為合，亦舉<lb/>全數．<lb/></note>
<note xml:id="KX2a0001_hist_028-note63">〔三〕索隱合十七年伯王出．自昭王滅周之後至始皇元年誅嫪毐，正一十七年．孟康云：「謂周封秦為別，秦并周為<lb/>合．此襄公為霸，始皇為王也．」正義王，于放反．秦周俱黃帝之後，至非子末別封，是合也．合而離者，謂<lb/>非子末年，周封非子為附庸，邑之秦，是離也．五百歲當復合者，謂從非子邑秦後二十九君，至秦孝公二年五百<lb/>歲，周顯王致文武胙於秦孝公，復與之親，是復合也．十七年霸王出焉者，謂從秦孝公三年至十九年，周顯王致<lb/>伯於秦孝公，是霸出也；至惠王稱王，王者出焉．然五百歲者，非子生秦侯已下二十八君，至孝公二年，合四百<lb/>八十六年，兼非子邑秦之後十四年，則五百歲矣．諸家解皆非也．<lb/></note>
<note xml:id="KX2a0001_hist_028-note64">〔四〕集解晉灼曰：「漢注在隴西西縣人先祠山下，形如種韭畦，畦各一土封．」索隱漢舊儀云：「祭人先於隴西西<lb/>縣人先山，山上皆有土人，山下有畤，埒如菜畦，畤中各有一土封，故云畤．」三蒼云：「畤，埒也．」<lb/></note>
<note xml:id="KX2a0001_hist_028-note65">〔一〕集解徐廣曰：「去太史儋言時百二十年．」<lb/></note>
<note xml:id="KX2a0001_hist_028-note66">〔二〕集解爾雅曰：「右陵太丘．」索隱應劭云：「亡，淪入地也．」案：亡，社主亡也．爾雅云「右陵太丘﹂．郭璞<lb/>云「宋有太丘」．<lb/></note>
<note xml:id="KX2a0001_hist_028-note67">〔一〕集解應劭曰：「螾，丘蚓也．黃帝土德，故地見其神．蚓大五六圍，長十餘丈．」韋昭曰：「黃者地色，螾亦地物，<lb/>故以為瑞．」索隱出呂氏春秋．音引．<lb/></note>
<note xml:id="KX2a0001_hist_028-note68">〔二〕集解蘇林曰：「流出也．」<lb/></note>
<note xml:id="KX2a0001_hist_028-note69">〔三〕索隱中候及呂氏春秋皆云「有火自天止于王屋，流為赤烏，五至，以穀俱來」．<lb/></note>
<note xml:id="KX2a0001_hist_028-note70">〔四〕正義張晏云：「水，北方，黑．水終數六，故以方六寸為符，六尺為步．」<lb/></note>
<note xml:id="KX2a0001_hist_028-note71">〔五〕集解服虔曰：「政尚法令也．」瓚曰：「水陰，陰主刑殺，故尚法．」<lb/></note>
<note xml:id="KX2a0001_hist_028-note72">〔一〕索隱騶縣之嶧山．騶縣本邾國，魯穆公改作「鄒」．從征記北巖有秦始皇所勒銘．<lb/></note>
<note xml:id="KX2a0001_hist_028-note73">〔二〕索隱謂蒲裹車輪，惡傷草木．<lb/></note>
<note xml:id="KX2a0001_hist_028-note74">〔三〕集解應劭曰：「稭，禾也．去其皮以為席．」如淳曰：「葅讀曰租．稭讀曰戛．」晉灼曰：「葅，藉也．」<lb/>索隱上音租，下音戛．周禮「祭祀供茅葅」．說文云：「葅，茅藉也．稭，禾去其皮，祭天以此．」<lb/></note>
<note xml:id="KX2a0001_hist_028-note75">〔一〕集解蘇林曰：「當天中央齊．」<lb/></note>
<note xml:id="KX2a0001_hist_028-note76">〔二〕索隱謂主祠天．<lb/></note>
<note xml:id="KX2a0001_hist_028-note77">〔三〕索隱顧氏案：解道彪齊記云「臨菑城南有天齊泉，五泉並出，有異於常，言如天之腹齊也」．<lb/></note>
<note xml:id="KX2a0001_hist_028-note78">〔四〕索隱下下者．小顏云：「下下謂最下也．」<lb/></note>
<note xml:id="KX2a0001_hist_028-note79">〔五〕集解徐廣曰：「一云『之下（上）畤命曰畤』．」索隱此之「一云」，與漢書郊祀志文同也．<lb/></note>
<note xml:id="KX2a0001_hist_028-note80">〔六〕集解徐廣曰：「屬東平郡．」索隱監音闞．韋昭云：「縣名，屬東平．」皇覽云：「蚩尤冢在東平郡壽張縣闞鄉<lb/>城中．」<lb/></note>
<note xml:id="KX2a0001_hist_028-note81">〔七〕索隱小顏以為下所謂三神山．顧氏案：地理志東萊曲成有參山，即此三山也，非海中三神山也．<lb/></note>
<note xml:id="KX2a0001_hist_028-note82">〔八〕正義括地志云：「之罘山在萊州文登縣西北九十里．」<lb/></note>
<note xml:id="KX2a0001_hist_028-note83">〔九〕集解韋昭曰：「在夷萊長廣縣．」<lb/></note>
<note xml:id="KX2a0001_hist_028-note84">〔一０〕集解韋昭曰：「成山在東萊不夜，斗入海．不夜，古縣名．」索隱不夜，縣名，屬東萊．案：解道彪齊記云<lb/>「不夜城蓋古有日夜出見於境，故萊子立城以不夜為名」．斗入海，謂斗絕曲入海也．<lb/></note>
<note xml:id="KX2a0001_hist_028-note85">〔一一〕索隱案：山海經云「琅邪臺在勃海閒」．案：是山如臺．地理志琅邪縣有四時祠也．<lb/></note>
<note xml:id="KX2a0001_hist_028-note86">〔一〕索隱威王､宣王也．<lb/></note>
<note xml:id="KX2a0001_hist_028-note87">〔二〕集解韋昭曰：「名衍．」<lb/></note>
<note xml:id="KX2a0001_hist_028-note88">〔三〕集解如淳曰：「今其書有五德終始．五德各以所勝為行．秦謂周為火德，滅火者水，故自謂水德．」<lb/></note>
<note xml:id="KX2a0001_hist_028-note89">〔四〕索隱案：樂產引老子戒經云「月中仙人宋無忌」．白澤圖云「火之精曰宋無忌」．蓋其人火仙也．<lb/></note>
<note xml:id="KX2a0001_hist_028-note90">〔五〕索隱樂產案：馬相如云「正伯僑，古仙人」．顧氏案：裴秀冀州記云「緱山仙人廟者，昔有王喬，犍為武陽人，<lb/>為柏人令，於此得仙，非王子喬也」．<lb/></note>
<note xml:id="KX2a0001_hist_028-note91">〔六〕索隱無別所見．<lb/></note>
<note xml:id="KX2a0001_hist_028-note92">〔七〕索隱案：秦始皇求羨門子高是也．<lb/></note>
<note xml:id="KX2a0001_hist_028-note93">〔八〕索隱案：最後猶言甚後也．服虔說止有四人，是也．小顏云自宋無忌至最後凡五人，劉伯莊亦同此說，非<lb/>也．<lb/></note>
<note xml:id="KX2a0001_hist_028-note94">〔九〕集解韋昭曰：「皆慕古人名效神仙者．」<lb/></note>
<note xml:id="KX2a0001_hist_028-note95">〔一０〕集解服虔曰：「尸解也．」張晏曰：「人老而解去，故骨如變化也．今山中有龍骨，世人謂之龍解骨化去也．」<lb/></note>
<note xml:id="KX2a0001_hist_028-note96">〔一一〕集解如淳曰：「今其書有主運．五行相次轉用事，隨方面為服．」索隱案：主運是鄒子書篇名也．<lb/></note>
<note xml:id="KX2a0001_hist_028-note97">〔一〕集解服虔曰：「傅音附．或曰其傳書云爾．」瓚曰：「世人相傳之．」<lb/></note>
<note xml:id="KX2a0001_hist_028-note98">〔二〕索隱謂心甘羨也．<lb/></note>
<note xml:id="KX2a0001_hist_028-note99">〔三〕索隱顧野王云：「皆自解說，遇風不至也．」<lb/></note>
<note xml:id="KX2a0001_hist_028-note100">〔四〕集解服虔曰：「疑詐，故考之．」瓚曰：「考校其虛實也．」<lb/></note>
<note xml:id="KX2a0001_hist_028-note101">〔五〕正義括地志云：「沙丘臺在邢州平鄉東北三十里．」<lb/></note>
<note xml:id="KX2a0001_hist_028-note102">〔一〕索隱小顏云：「今諸山皆有始皇所刻石及胡亥重刻，其文具存也．」<lb/></note>
<note xml:id="KX2a0001_hist_028-note103">〔一〕索隱即封禪書序云「蓋有無其應而用事者矣」．此當有所本，太史公再引以為說．<lb/></note>
<note xml:id="KX2a0001_hist_028-note104">〔一〕正義世本云：「夏禹都陽城，避商均也．又都平陽，或在安邑，或在晉陽．」帝王世紀云：「殷湯都亳，在梁，又都<lb/>偃師，至盤庚徙河北，又徙偃師也．周文､武都酆､鄗，至平王徙都河南．」案：三代之居皆在河洛之閒也．<lb/></note>
<note xml:id="KX2a0001_hist_028-note105">〔一〕索隱案：殽即崤山．杜預云「崤在弘農澠池縣西南」，即今之崤山是也．亦音豪．<lb/></note>
<note xml:id="KX2a0001_hist_028-note106">〔二〕索隱相山．地理志在長沙．<lb/></note>
<note xml:id="KX2a0001_hist_028-note107">〔三〕索隱案：風俗通云「濟廟在臨邑，淮廟在平氏也」．<lb/></note>
<note xml:id="KX2a0001_hist_028-note108">〔四〕索隱為，于偽反．<lb/></note>
<note xml:id="KX2a0001_hist_028-note109">〔五〕集解服虔曰：「解凍．」<lb/></note>
<note xml:id="KX2a0001_hist_028-note110">〔六〕索引案：字林「涸，竭也，下各反」．小顏云「涸，讀與『沍』同．沍，凝也，下故反．春則解，秋則凝」．<lb/></note>
<note xml:id="KX2a0001_hist_028-note111">〔七〕索隱先代反，與「賽」同．賽，今報神福也．<lb/></note>
<note xml:id="KX2a0001_hist_028-note112">〔一〕正義括地志云：「華山在華州華陰縣南八里，古文以為敦物也．注云『華､嶽本一山，當河水過而行，河神巨靈<lb/>手盪脚蹋，開而為兩，今脚跡在東首陽下，手掌在華山，今呼為仙掌，河流於二山之閒也．開山圖云巨靈胡者，偏<lb/>得神仙之道，能造山川，出江河也』．」<lb/></note>
<note xml:id="KX2a0001_hist_028-note113">〔二〕集解徐廣曰：「蒲阪縣有襄山，或字誤也．」索隱薄山者，襄山也．應劭云「在潼關北十餘里」．穆天子傳云<lb/>「自河首襄山」．酈元【注】水經云「薄山統目與襄山不殊，在今芮城北，與中條山相連」．是薄､襄一山也．<lb/>正義薄音白落反．衰音色眉反．括地志云：「薄山亦名衰山，一名寸棘山，一名渠山，一名雷首山，一名獨頭山，<lb/>一名首陽山，一名吳山，一名條山，在陝州芮縣城北十里．」此山西起雷山，東至吳阪，凡十名，以州縣分之，多在<lb/>蒲州．今史文云「自華以西」，未詳也．<lb/></note>
<note xml:id="KX2a0001_hist_028-note114">〔三〕集解徐廣曰：「武功縣有大壺山，又有岳山．」<lb/></note>
<note xml:id="KX2a0001_hist_028-note115">〔四〕索隱地理志在美陽縣西北也．<lb/></note>
<note xml:id="KX2a0001_hist_028-note116">〔五〕集解徐廣曰：「在汧也．」索隱徐廣云在汧．<lb/></note>
<note xml:id="KX2a0001_hist_028-note117">〔六〕索隱黃帝臣大鴻葬雍，鴻冢蓋因大鴻葬為名也．<lb/></note>
<note xml:id="KX2a0001_hist_028-note118">〔七〕索隱地理志蜀郡湔氐道，湣山在西．郭璞注云「山在汶陽郡廣陽縣，一名瀆山也」．<lb/></note>
<note xml:id="KX2a0001_hist_028-note119">〔八〕索隱韋昭云：「馮翊縣．」地理志臨晉有河水祠．正義即同州馮翊縣，本漢臨晉縣，故大荔，秦獲之更名．<lb/>括地志云「大河祠在同州朝邑縣南三十里．山海經云『冰夷，人面，乘兩龍也』．太公金匱云『馮脩也』．龍魚河<lb/>圖云『河伯姓呂，名公子，夫人姓馮名夷．河伯，字也．華陰潼鄉隄首人水死，化為河伯』．應劭云『夷，馮夷，乃<lb/>水仙也』．」<lb/></note>
<note xml:id="KX2a0001_hist_028-note120">〔九〕索隱水經云「󼟎水出武都沮縣」，注云「東南注漢．謂漢水」，故祠之漢中．樂產云「漢女，漢神也」．<lb/></note>
<note xml:id="KX2a0001_hist_028-note121">〔一０〕集解蘇林曰：「湫淵在安定朝縣，方四十里，停不流，冬夏不增減，不生草木．音將蓼反．」索隱湫音子<lb/>小反，又子由反，即龍之所處也．正義括地志云：「朝湫祠在原州平高縣東南二十里．湫谷水源出寧州安<lb/>定縣．」<lb/></note>
<note xml:id="KX2a0001_hist_028-note122">〔一一〕索隱案：風俗通云「江出山，山廟在江都」．地理志江都有江水祠．蓋漢初祠之於源，後祠之於委也．又<lb/>廣雅云「江神謂之奇相」．江記云「帝女也，卒為江神」．華陽國志云「蜀守李冰於彭門闕立江神祠三所」．漢舊<lb/>儀云「祭四瀆用三正牲，沈圭，有車馬紺蓋也」．正義括地志云：「江瀆祠在益州成都縣南八里．秦并天下，江<lb/>水祠蜀．」<lb/></note>
<note xml:id="KX2a0001_hist_028-note123">〔一二〕索隱案：謂四山為大冢也．又爾雅云「山頂曰冢」，蓋亦因鴻冢而為號也．<lb/></note>
<note xml:id="KX2a0001_hist_028-note124">〔一三〕集解孟康曰：「以新穀祭．」<lb/></note>
<note xml:id="KX2a0001_hist_028-note125">〔一〕集解服虔曰：「陳寶神應節來也．」<lb/></note>
<note xml:id="KX2a0001_hist_028-note126">〔一〕正義括地志云：「灞水，古滋水也，亦名藍谷水，即秦嶺水之下流，在雍州藍田縣．滻水即荊溪狗枷之下流也，<lb/>在雍州萬年縣．」<lb/></note>
<note xml:id="KX2a0001_hist_028-note127">〔二〕索隱案：百官表有長水校尉．沈約宋書云「營近長水，因以為名」．水經云「長水出白鹿原」，今之荊溪水是也．<lb/></note>
<note xml:id="KX2a0001_hist_028-note128">〔三〕索隱十三州記：「灃水出鄠縣南．」正義括地志云：「灃水源在雍州長安縣西南山灃谷．」<lb/></note>
<note xml:id="KX2a0001_hist_028-note129">〔四〕集解徐廣曰：「音勞．」駰案：漢書音義「水名，在鄠縣界」．<lb/></note>
<note xml:id="KX2a0001_hist_028-note130">〔五〕集解韋昭曰：「無車󺡺之屬．」<lb/></note>
<note xml:id="KX2a0001_hist_028-note131">〔一〕正義括地志云：「汧水源出隴州汧源縣西南汧山，東入渭．洛水源出慶州洛源縣白於山，南流入渭．」又云：<lb/>「洛水，商州洛南縣西冢嶺山，東北流入河．」案：有二洛水，未知祠何者．<lb/></note>
<note xml:id="KX2a0001_hist_028-note132">〔二〕正義地理志云二川源在慶州華池縣西子午嶺東，二川合，因名也．<lb/></note>
<note xml:id="KX2a0001_hist_028-note133">〔三〕索隱案：服虔云「鳴澤，澤名，在涿郡遒縣也」．正義括地志云：「鳴澤在幽州范陽縣西十五里．」案：遒縣<lb/>在易州淶水縣北一里，故遒城是也．澤在遒南．<lb/></note>
<note xml:id="KX2a0001_hist_028-note134">〔四〕集解徐廣曰：「音先許反．」<lb/></note>
<note xml:id="KX2a0001_hist_028-note135">〔一〕索隱案：漢舊儀云「祭參､辰星於池陽谷口，夾道左右為壇也」．<lb/></note>
<note xml:id="KX2a0001_hist_028-note136">〔二〕集解晉灼曰：「自此以下星至天淵玉女，凡二十六，小神不說．」索隱九臣，十四臣，並不見其名數所出，故<lb/>昔賢不論之也．<lb/></note>
<note xml:id="KX2a0001_hist_028-note137">〔三〕索隱案：爾雅「祭星曰布」，或諸布是祭星之處．<lb/></note>
<note xml:id="KX2a0001_hist_028-note138">〔四〕索隱逑亦未詳，漢書作「遂」．<lb/></note>
<note xml:id="KX2a0001_hist_028-note139">〔五〕索隱西即隴西之西縣，秦之舊都，故有祠焉．<lb/></note>
<note xml:id="KX2a0001_hist_028-note140">〔六〕索隱地理志湖縣屬京兆，有周天子祠二所．<lb/></note>
<note xml:id="KX2a0001_hist_028-note141">〔七〕索隱案：樂產引河圖云「熒惑星散為昭明」．<lb/></note>
<note xml:id="KX2a0001_hist_028-note142">〔八〕索隱樂產云未聞．顧氏以為璧池即滈池，所謂「華陰平舒道逢使者，持璧以遺滈池君」，故曰璧池．今謂天子<lb/>辟池，即周天子辟雍之地．故周文王都酆，武王都滈，既立靈臺，則亦有辟雍耳．張衡亦以辟池為雍．<lb/></note>
<note xml:id="KX2a0001_hist_028-note143">〔九〕集解韋昭曰：「亳音薄，湯所都．」瓚曰：「濟陰薄縣是．」索隱徐廣云：「京兆杜縣有亳亭，則『社』字誤，合作<lb/>『於杜亳』．且據文列於下皆是地邑，則杜是縣．」案：秦寧公與亳王戰，亳王奔戎，遂滅湯社．皇甫謐亦云「周<lb/>桓王時自有亳王號湯，非殷也」．而臣瓚以亳為成湯之邑，故云在濟陰，非也．案：謂杜､亳二邑有三社主之祠<lb/>也．<lb/></note>
<note xml:id="KX2a0001_hist_028-note144">〔一０〕索隱壽星，蓋南極老人星也，見則天下理安，故祠之以祈福壽．正義角､亢在辰為壽星．三月之時，萬物<lb/>始生建，於春氣布養，各盡其性，不罹災夭，故壽．<lb/></note>
<note xml:id="KX2a0001_hist_028-note145">〔一一〕集解李奇曰：「菅，茅也．」<lb/></note>
<note xml:id="KX2a0001_hist_028-note146">〔一二〕索隱案：地理志杜陵，故杜伯國，有杜主祠四．墨子云「周宣王殺杜伯不以罪，後宣王田於圃，見杜伯執弓矢<lb/>射，宣王伏弢而死也」．正義括地志云：「杜祠，雍州長安縣西南二十五里．」<lb/></note>
<note xml:id="KX2a0001_hist_028-note147">〔一三〕索隱謂其鬼雖小，而有神靈．<lb/></note>
<note xml:id="KX2a0001_hist_028-note148">〔一〕索隱雍有五畤而言四者，顧氏以為兼下文「上帝」為五，非也．案：四畤，據秦舊而言也．正義括地志云：<lb/>「鄜畤､吳陽上下畤是．言秦用四畤祠上帝，青､黃､赤､白最尊貴之也．」<lb/></note>
<note xml:id="KX2a0001_hist_028-note149">〔二〕集解漢書音義曰：「禺，寄也，寄生龍形於木也．」索隱禺，一音寓，寄也．寄龍形於木，寓（鳥）馬亦然．一<lb/>音偶，亦謂偶其形於木也．<lb/></note>
<note xml:id="KX2a0001_hist_028-note150">〔三〕索隱謂車有鈴，鈴乃有欒和之節，故取名也．<lb/></note>
<note xml:id="KX2a0001_hist_028-note151">〔四〕正義豆以木為之，受四升，高尺二寸，漆其中．大夫以上赤雲氣畫，諸侯加象飾口足，天子以玉飾之也．<lb/></note>
<note xml:id="KX2a0001_hist_028-note152">〔五〕集解李奇曰：「宿猶齋戒也．」<lb/></note>
<note xml:id="KX2a0001_hist_028-note153">〔六〕集解張晏曰：「權火，烽火也，狀若井絜皋矣．其法類稱，故謂之權．欲令光明遠照通祀所也．漢祠五畤於雍，<lb/>五里一烽火．」如淳曰：「權，舉也．」索隱權，如字，解如張晏．一音爟，周禮有司爟．爟，火官，非也．<lb/></note>
<note xml:id="KX2a0001_hist_028-note154">〔七〕集解服虔曰：「經，常也．」<lb/></note>
<note xml:id="KX2a0001_hist_028-note155">〔一〕正義謂有災祥，輒令祝官祠祭，移其咎惡於衆官及百姓也．<lb/></note>
<note xml:id="KX2a0001_hist_028-note156">〔一〕集解張晏曰：「枌，白榆也．社在豐東北十五里．或曰枌榆，鄉名，高祖里社也．」<lb/></note>
<note xml:id="KX2a0001_hist_028-note157">〔一〕集解李奇曰：「猶官社．」<lb/></note>
<note xml:id="KX2a0001_hist_028-note158">〔二〕集解徐廣曰：「高祖本紀曰『二年六月，令祠官祀天地四方上帝山川，以時祀也』．」<lb/></note>
<note xml:id="KX2a0001_hist_028-note159">〔一〕索隱案：禮樂志有安世房中歌，皆謂祭時室中堂上歌先祖功德也．<lb/></note>
<note xml:id="KX2a0001_hist_028-note160">〔二〕索隱廣雅曰：「東君，日也．」王逸注楚詞「雲中，雲也」．東君､雲中亦見歸藏易也．<lb/></note>
<note xml:id="KX2a0001_hist_028-note161">〔三〕正義先炊，古炊母神也．<lb/></note>
<note xml:id="KX2a0001_hist_028-note162">〔四〕索隱社主，即上文三社主也．<lb/></note>
<note xml:id="KX2a0001_hist_028-note163">〔五〕索隱二神名．纍，力追反．<lb/></note>
<note xml:id="KX2a0001_hist_028-note164">〔六〕集解應劭曰：「先人所在之國，及有靈施化民人，又貴，悉置祠巫祝，博求神靈之意．」文穎曰：「巫，掌神之位次<lb/>者也．范氏世仕於晉，故祠祝有晉巫．范會支庶留秦為劉氏，故有秦巫．劉氏隨魏都大梁，故有梁巫．後徙豐，<lb/>豐屬荊，故有荊巫．」索隱巫先謂古巫之先有靈者，蓋巫咸之類也．<lb/></note>
<note xml:id="KX2a0001_hist_028-note165">〔七〕索隱案：周禮「以樵燎祠司命」．鄭衆云「司命，文昌四星也」．<lb/></note>
<note xml:id="KX2a0001_hist_028-note166">〔八〕索隱鄭氏云：「主施糜粥之神．」<lb/></note>
<note xml:id="KX2a0001_hist_028-note167">〔九〕索隱案：孝武本紀云「立九天廟於甘泉」．三輔故事云「胡巫事九天於神明臺」．淮南子云「中央曰鈞天，東方<lb/>曰蒼天，東北旻天，北方玄天，西北幽天，西方晧天，西南朱天，南方炎天，東南陽天」也．正義太玄經云一<lb/>中天，二羨天，三徒天，四罰更天，五晬天，六郭天，七咸天，八治天，九成天也．<lb/></note>
<note xml:id="KX2a0001_hist_028-note168">〔一０〕集解張晏曰：「子產云匹夫匹婦強死者，魂魄能依人為厲也．」<lb/></note>
<note xml:id="KX2a0001_hist_028-note169">〔一〕正義顏師古云：「祭有牲牢，故言血食遍於天下．」<lb/></note>
<note xml:id="KX2a0001_hist_028-note170">〔二〕集解張晏曰：「龍星左角曰天田，則農祥也，晨見而祭．」正義漢舊儀云：「五年，脩復周家舊祠，祀后稷於東<lb/>南，為民祈農報厥功．夏則龍星見而始雩．龍星左角為天田，右角為天庭．天田為司馬，教人種百穀為稷．靈<lb/>者，神也．辰之神為靈星，故以壬辰日祠靈星於東南，金勝為土相也．」廟記云：「靈星祠在長安城東十里．」<lb/></note>
<note xml:id="KX2a0001_hist_028-note171">〔一〕正義齊有泰山，淮南有天柱山，二山初天子祝官不領，遂廢其祀，令諸侯奉祠．今令太祝盡以歲時致禮，如秦<lb/>故儀．<lb/></note>
<note xml:id="KX2a0001_hist_028-note172">〔一〕正義顏師古云：「駕車被馬之飾皆具．」<lb/></note>
<note xml:id="KX2a0001_hist_028-note173">〔二〕正義河､湫，黃河及湫泉．<lb/></note>
<note xml:id="KX2a0001_hist_028-note174">〔三〕正義言二水祭時各加玉璧二枚．<lb/></note>
<note xml:id="KX2a0001_hist_028-note175">〔一〕集解漢書音義曰：「在東郡界．」<lb/></note>
<note xml:id="KX2a0001_hist_028-note176">〔二〕索隱謂河決乃水德之符應也．<lb/></note>
<note xml:id="KX2a0001_hist_028-note177">〔三〕集解服虔曰：「十月陰氣在外，故外黑；陽氣尚伏在地，故內赤．」<lb/></note>
<note xml:id="KX2a0001_hist_028-note178">〔四〕集解徐廣曰：「在文帝十五年春．」正義案：成紀今秦州縣也．<lb/></note>
<note xml:id="KX2a0001_hist_028-note179">〔一〕集解張晏曰：「神明，日也．日出東北，舍謂陽谷；日沒於西，墓謂濛谷也．」<lb/></note>
<note xml:id="KX2a0001_hist_028-note180">〔二〕集解韋昭曰：「宇謂上同下異，禮所謂『複廟重屋』也．」瓚曰：「一營宇之中立五廟．」正義括地志云：「渭陽<lb/>五帝廟在雍州咸陽縣東三十里．宮殿疏云『五帝廟一宇五殿也』．」按：一宇之內而設五帝，各依其方帝別為一<lb/>殿，而門各如帝色也．<lb/></note>
<note xml:id="KX2a0001_hist_028-note181">〔一〕集解如淳曰：「二水之會．」正義渭陽五廟在二水之合北岸．<lb/></note>
<note xml:id="KX2a0001_hist_028-note182">〔二〕正義顏師古云「蒲池，為池而種蒲也．蒲字或作『滿』，言其水滿」，恐顏說非．按：括地志云「渭北咸陽縣有<lb/>蘭池，始皇逢盜蘭池者也」．言穿溝引渭水入蘭池也．疑「蘭」字誤作「蒲」，重更錯失．<lb/></note>
<note xml:id="KX2a0001_hist_028-note183">〔三〕索隱小顏云「刺謂采取之也」．劉向七錄云文帝所造書有本制、兵制、服制篇．刺音七賜反．<lb/></note>
<note xml:id="KX2a0001_hist_028-note184">〔一〕集解徐廣曰：「在霸陵．」駰按：如淳曰「亭名」．索隱徐云「在霸陵」也．正義括地志云：「久長門故亭<lb/>在雍州萬年縣東北苑中，後館陶公主長門園，武帝以長門名宮，即此．」<lb/></note>
<note xml:id="KX2a0001_hist_028-note185">〔二〕集解孟康曰：「直，值也．值其立處以作壇．」<lb/></note>
<note xml:id="KX2a0001_hist_028-note186">〔一〕索隱晉灼云：「淮南子云『魯陽公與韓構，戰酣日暮，援戈麾之，日為卻三舍』．豈其然乎？」<lb/></note>
<note xml:id="KX2a0001_hist_028-note187">〔一〕集解徐廣曰：「後三十七年，鼎出汾陰．」<lb/></note>
<note xml:id="KX2a0001_hist_028-note188">〔一〕集解自此後武帝事，褚先生取為武帝本紀，注解已在第十二卷，今直載徐義．<lb/></note>
<note xml:id="KX2a0001_hist_028-note189">〔一〕索隱案：漢舊儀云「元年祭天，二年祭地，三年祭五畤．三歲一遍，皇帝自行也」．<lb/></note>
<note xml:id="KX2a0001_hist_028-note190">〔一〕索隱案表，深澤侯趙將夕，孫夷侯胡紹封．<lb/></note>
<note xml:id="KX2a0001_hist_028-note191">〔二〕索隱案：是田蚡也．<lb/></note>
<note xml:id="KX2a0001_hist_028-note192">〔三〕索隱案：韓子云「齊景公與晏子遊於少海，登柏寢之臺而望其國」．<lb/></note>
<note xml:id="KX2a0001_hist_028-note193">〔一〕索隱案：包愷云「巨，或作『臣』」．<lb/></note>
<note xml:id="KX2a0001_hist_028-note194">〔一〕集解徐廣曰：「錘音才恚反．錘縣、黃縣皆在東萊．」<lb/></note>
<note xml:id="KX2a0001_hist_028-note195">〔一〕索隱樂汁徵圖曰：「天宮，紫微．北極，天一、太一．」宋均云：「天一、太一，北極神之別名．」春秋佐助期曰：<lb/>「紫宮，天皇曜魄寶之所理也．」石氏云：「天一、太一各一星，在紫宮門外，立承事天皇大帝．」<lb/></note>
<note xml:id="KX2a0001_hist_028-note196">〔二〕索隱開八通鬼道．案：司馬彪續漢書祭祀志云「壇有八陛，通道以為門」．又三輔黃圖云「上帝壇八觚，神道<lb/>八通，廣三十步」．<lb/></note>
<note xml:id="KX2a0001_hist_028-note197">〔三〕索隱謂祠祭以解殃咎，求福祥也．<lb/></note>
<note xml:id="KX2a0001_hist_028-note198">〔四〕集解徐廣曰：「澤，一作『皋』．」索隱此則人上書言古天子祭太一．太一，天神也．澤山，本紀作「皋山」．<lb/>皋山君地長，謂祭地於皋山．同用太牢，故云「用牛」．蓋是異代之法也．<lb/></note>
<note xml:id="KX2a0001_hist_028-note199">〔五〕索隱顧氏案：地理志云建安有武夷山，溪有仙人葬處，即漢書所謂武夷君．是時既用越巫勇之，疑即此神．<lb/>今案：其祀用乾魚，不饗牲牢，或如顧說也．<lb/></note>
<note xml:id="KX2a0001_hist_028-note200">〔一〕索隱案：樂產云「謂龍、馬、龜」．<lb/></note>
<note xml:id="KX2a0001_hist_028-note201">〔一〕集解徐廣曰：「武帝立已十九年．」<lb/></note>
<note xml:id="KX2a0001_hist_028-note202">〔一〕集解徐廣曰：「元鼎四年時．」<lb/></note>
<note xml:id="KX2a0001_hist_028-note203">〔一〕集解徐廣曰：「外戚傳曰趙之王夫人幸，有子，封為齊王．」<lb/></note>
<note xml:id="KX2a0001_hist_028-note204">〔二〕索隱案：樂產云「謂畫青車以甲乙，畫赤車丙丁，畫玄車壬癸，畫白車庚辛，畫黃車戊己．將有水事則乘黃車，<lb/>故下云『駕車辟惡鬼』是也」．<lb/></note>
<note xml:id="KX2a0001_hist_028-note205">〔一〕集解徐廣曰：「元鼎二年時．」<lb/></note>
<note xml:id="KX2a0001_hist_028-note206">〔一〕索隱案：三輔黃圖「鼎湖，宮名，在藍田」．韋昭云「地名，近宜春」．案：湖本屬京兆，後分屬弘農，恐非鼎湖<lb/>之處也．<lb/></note>
<note xml:id="KX2a0001_hist_028-note207">〔一〕集解徐廣曰：「元鼎四年．」<lb/></note>
<note xml:id="KX2a0001_hist_028-note208">〔一〕索隱康王名寄也．<lb/></note>
<note xml:id="KX2a0001_hist_028-note209">〔二〕集解徐廣曰：「以元狩二年薨．」<lb/></note>
<note xml:id="KX2a0001_hist_028-note210">〔三〕索隱案：三蒼云「中，得也」．<lb/></note>
<note xml:id="KX2a0001_hist_028-note211">〔四〕索隱案：論衡云「氣熱而毒盛，故食走馬肝殺人」．儒林傳云「食肉無食馬肝」是也．<lb/></note>
<note xml:id="KX2a0001_hist_028-note212">〔五〕索隱上語欒大，言子誠能脩文成方，我更何所愛惜乎！謂不[⿰口六]金寶及祿位也．<lb/></note>
<note xml:id="KX2a0001_hist_028-note213">〔六〕索隱顧氏案：萬畢術云「取雞血雜磨鍼鐵杵，和磁石頭，置局上，即自相抵擊也」．<lb/></note>
<note xml:id="KX2a0001_hist_028-note214">〔一〕索隱謂五利將軍、天士將軍、地士將軍、大通將軍為四也．<lb/></note>
<note xml:id="KX2a0001_hist_028-note215">〔二〕集解徐廣曰：「元鼎四年也．」<lb/></note>
<note xml:id="KX2a0001_hist_028-note216">〔三〕索隱案：衞子夫之子曰衞太子，女曰衞長公主．是衞后長女，故曰長公主，非如帝姊曰長公主之例．<lb/></note>
<note xml:id="KX2a0001_hist_028-note217">〔四〕索隱案：地理志東萊有當利縣．<lb/></note>
<note xml:id="KX2a0001_hist_028-note218">〔五〕集解徐廣曰：「武帝姑．」<lb/></note>
<note xml:id="KX2a0001_hist_028-note219">〔六〕索隱更加樂通侯及天道將軍印，為六印．<lb/></note>
<note xml:id="KX2a0001_hist_028-note220">〔一〕集解徐廣曰：「河渠書鑿涇水自中山西．」<lb/></note>
<note xml:id="KX2a0001_hist_028-note221">〔二〕集解徐廣曰：「上言『從行，上薦之』，或者祭鼎也．」<lb/></note>
<note xml:id="KX2a0001_hist_028-note222">〔三〕索隱案：孔文祥云「泰帝，太昊也」．<lb/></note>
<note xml:id="KX2a0001_hist_028-note223">〔四〕集解徐廣曰：「亨，煮也．鬺音殤．皆嘗以亨牲牢而祭祀．」<lb/></note>
<note xml:id="KX2a0001_hist_028-note224">〔五〕集解徐廣曰：「關中亦復有中山也，非魯中山．」<lb/></note>
<note xml:id="KX2a0001_hist_028-note225">〔六〕集解徐廣曰：「一云『大報祠享』．」<lb/></note>
<note xml:id="KX2a0001_hist_028-note226">〔一〕索隱韋昭云：「黃帝時萬國，其以脩神靈得封者七千國，或為七十國．」樂產云：「以舜為神明之後，封媯滿於陳<lb/>之類是也．」顧氏案：國語仲尼云「山川之守，足以紀綱天下者，其守為神．汪芒氏之君，守封禺之山也」．<lb/></note>
<note xml:id="KX2a0001_hist_028-note227">〔二〕索隱謂有非毀鬼神之人，乃斷理而誅斬之．<lb/></note>
<note xml:id="KX2a0001_hist_028-note228">〔三〕集解徐廣曰：「一作『塞』．」<lb/></note>
<note xml:id="KX2a0001_hist_028-note229">〔四〕索隱說文曰：「胡，牛垂頷也．」釋名云「胡，在咽下垂」者，即所謂嚨胡也．<lb/></note>
<note xml:id="KX2a0001_hist_028-note230">〔一〕集解徐廣曰：「垓，次也．」<lb/></note>
<note xml:id="KX2a0001_hist_028-note231">〔二〕集解徐廣曰：「洎，一作『酒』．灌水於釜中曰洎，音冀．」<lb/></note>
<note xml:id="KX2a0001_hist_028-note232">〔三〕索隱案：樂產云「祭日以太牢，月以少牢．特，不用牝也」．小顏云「牛羊若彘止一牲，故云特也」．<lb/></note>
<note xml:id="KX2a0001_hist_028-note233">〔一〕索隱案：顧氏云「饗，祀祠也」．漢舊儀云「贊饗一人，秩六百石」也．<lb/></note>
<note xml:id="KX2a0001_hist_028-note234">〔一〕集解徐廣曰：「天官書曰天極星明者，太一常居也．斗口三星曰天一．」<lb/></note>
<note xml:id="KX2a0001_hist_028-note235">〔二〕索隱案：鄭德云「相應為讐，謂其言語不相應，無驗也」．<lb/></note>
<note xml:id="KX2a0001_hist_028-note236">〔一〕集解徐廣曰：「瑟．」<lb/></note>
<note xml:id="KX2a0001_hist_028-note237">〔二〕集解徐廣曰：「應劭云武帝令樂人侯調始造此器．」<lb/></note>
<note xml:id="KX2a0001_hist_028-note238">〔一〕集解徐廣曰：「古釋字作『澤』．」<lb/></note>
<note xml:id="KX2a0001_hist_028-note239">〔二〕集解徐廣曰：「須，一作『涼』．」<lb/></note>
<note xml:id="KX2a0001_hist_028-note240">〔一〕索隱新論云：「武帝出璽印石，財有朕兆，子侯則沒印，帝畏惡，故殺之．」風俗通亦云然．顧胤按：武帝集帝<lb/>與子侯家語云「道士皆言子侯得仙，不足悲」．此說是也．<lb/></note>
<note xml:id="KX2a0001_hist_028-note241">〔一〕索隱樂產､包愷並作「旗星」．旗星即德星也．符瑞圖云「旗星之極，芒豔如旗」．本亦作「旗」也．<lb/></note>
<note xml:id="KX2a0001_hist_028-note242">〔一〕集解徐廣曰：「一云『如緱氏城』．」<lb/></note>
<note xml:id="KX2a0001_hist_028-note243">〔二〕索隱小顏以為作益壽､延壽二館．案：漢武故事云「作延壽觀，高三十丈」．<lb/></note>
<note xml:id="KX2a0001_hist_028-note244">〔三〕集解徐廣曰：「在甘泉．」索隱案：漢書並無「莖」字，疑衍也．<lb/></note>
<note xml:id="KX2a0001_hist_028-note245">〔四〕集解徐廣曰：「元封二年．」<lb/></note>
<note xml:id="KX2a0001_hist_028-note245">〔一〕集解徐廣曰：「元封五年．」<lb/></note>
<note xml:id="KX2a0001_hist_028-note246">〔一〕集解徐廣曰：「在元封二年秋．」<lb/></note>
<note xml:id="KX2a0001_hist_028-note247">〔一〕集解徐廣曰：「常五年一脩耳，今適二年，故但祠於明堂．」<lb/></note>
<note xml:id="KX2a0001_hist_028-note248">〔一〕集解徐廣曰：「一作『丸』．」<lb/></note>
<note xml:id="KX2a0001_hist_028-note249">〔一〕集解徐廣曰：「天漢三年．」<lb/></note>
<note xml:id="KX2a0001_hist_028-note250">〔一〕索隱案：郊祀志云「祠官寬舒議祠后土為五壇」，故謂之「五寬舒祠官」也．<lb/></note>
<note xml:id="KX2a0001_hist_028-note251">【索隱述贊】禮載「升中」，書稱「肆類」．古今盛典，皇王能事．登封報天，降禪除地．飛英騰實，金泥<lb/>石記．漢承遺緒，斯道不墜．仙閭､肅然，揚休勒誌．<lb/></note>
</div>
</div>