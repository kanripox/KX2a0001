<div xmlns='http://www.tei-c.org/ns/1.0'><p xml:id='KX2a0001_hist_011'><pb ed='ZHSJ' n='11-0439a' xml:id='KX2a0001_ZHSJ_11-0439a'/><lb/>
史記卷十一<lb/>
　　孝景本紀第十一<lb/>
　　孝景皇帝者，〔一〕孝文之中子也．母竇太后．孝文在代時，前后有三男，及竇太后得<lb/>
幸，前后死，及三子更死，故孝景得立．<lb/>
〔一〕　集解漢書音義曰：「諱啟．」　正義謚法曰：「繇義而濟曰景．」<lb/>
　　元年四月乙卯，赦天下．乙巳，賜民爵一級．五月，除田半租，為孝文立太宗廟．令<lb/>
羣臣無朝賀．匈奴入代，與約和親．<lb/>
　　二年春，封故相國蕭何孫係為武陵侯．〔一〕男子二十而得傅．〔二〕四月壬午，孝文太后<lb/>
崩．〔三〕廣川､長沙王皆之國．〔四〕丞相申屠嘉卒．八月，以御史大夫開封陶青為丞相．彗<lb/>
星出東北．秋，衡山雨雹，〔五〕大者五寸，深者二尺．熒惑逆行，守北辰．月出北辰閒．歲<lb/>
<pb ed='ZHSJ' n='11-0440a' xml:id='KX2a0001_ZHSJ_11-0440a'/><lb/>
星逆行天廷中．置南陵及內史､祋祤為縣．〔六〕<lb/>
〔一〕　集解（徐廣曰：漢書亦作「係」．鄒誕生本作「傒」，音奚．又按：漢書功臣表及蕭何傳皆云孫嘉，疑其人有二名．）　索隱漢<lb/>
　　　　書亦作「係」，鄒誕生本作「傒」．又按：漢書功臣表及蕭何傳皆云封何孫嘉，疑其人有二名也．<lb/>
〔二〕　索隱音附．荀悅云：「傅，正卒也．」小顏云舊法二十三而傅，今改也．<lb/>
〔三〕　索隱薄太后也．亦葬芷陽西，曰少陵也．<lb/>
〔四〕　索隱廣川王彭祖､長沙王發皆景帝子，遣就國也．<lb/>
〔五〕　正義雨，于付反．<lb/>
〔六〕　集解徐廣曰：「地理志云文帝七年置．」駰按：地理志､百官表南陵縣文帝置也．分內史為左右，及祋祤為縣，<lb/>
　　　　皆景帝二年，不得皆如徐所云．　索隱鄒誕生祋音都會反，又音丁活反．祤音羽，又音詡．<lb/>
　　三年正月乙巳，赦天下．長星出西方．天火〔一〕燔雒陽東宮大殿城室．〔二〕吳王濞､〔三〕<lb/>
楚王戊､〔四〕趙王遂､〔五〕膠西王卬､〔六〕濟南王辟光､〔七〕菑川王賢､〔八〕膠東王雄渠〔九〕反，發<lb/>
兵西鄉．天子為誅晁錯，遣袁盎諭告，不止，遂西圍梁．〔一０〕上乃遣大將軍竇嬰､太尉周亞夫<lb/>
將兵誅之．六月乙亥．赦亡軍及楚元王子蓺等〔一一〕與謀反者．封大將軍竇嬰為魏其侯．〔一二〕<lb/>
立楚元王子平陸侯禮〔一三〕為楚王．立皇子端為膠西王，子勝為中山王．徙濟北王志〔一四〕為<lb/>
菑川王，淮陽王餘〔一五〕為魯王，〔一六〕汝南王非〔一七〕為江都王．〔一八〕齊王將廬､〔一九〕燕王嘉〔二０〕<lb/>
<pb ed='ZHSJ' n='11-0441a' xml:id='KX2a0001_ZHSJ_11-0441a'/><lb/>
皆薨．〔二一〕<lb/>
〔一〕　集解徐廣曰：「漢志無．」<lb/>
〔二〕　集解徐廣曰：「雒，一作『淮』．」　索隱雒陽漢書作「淮陽」．災，故徙王於魯也．<lb/>
〔三〕　正義音匹備反．高祖兄仲子，故漢高祖十二年封，三十三年反．年表云都吳，其實在江都也．<lb/>
〔四〕　正義高祖弟楚王交孫，嗣二十一年反，都彭城．<lb/>
〔五〕　正義高祖孫，幽王友子，嗣二十六年反，都邯鄲．<lb/>
〔六〕　正義卬，五郎反．高祖孫，齊悼惠王子，故平昌侯，十年反，都密州高密縣．<lb/>
〔七〕　正義辟音壁．高祖孫，齊悼惠王子，故（初）【扐】侯，立十一年反．括地志云：「濟南故城在淄川長山縣西北三<lb/>
　　　　十里．」<lb/>
〔八〕　正義高祖孫，齊悼惠王子，故武城侯，立十一年反，都劇．括地志云：「菑州縣也．故劇城在青州壽光縣南三十<lb/>
　　　　一里，故紀國．」<lb/>
〔九〕　正義高祖孫，齊悼惠王子，故白石侯，立十一年反，都即墨．括地志云：「即墨故城在密州膠水縣東南六十里，<lb/>
　　　　即膠東國也．」<lb/>
〔一０〕正義梁孝王都睢陽，今宋州．<lb/>
〔一一〕正義蓺，魚曳反．字亦作「藝」，音同．<lb/>
〔一二〕正義地理志云魏其屬琅邪．<lb/>
〔一三〕索隱韋昭云：「平陸，西河縣．禮即向之從曾祖王父也．」　正義應劭云：「平陸，西河縣．」<lb/>
<pb ed='ZHSJ' n='11-0442a' xml:id='KX2a0001_ZHSJ_11-0442a'/><lb/>
〔一四〕正義濟，子禮反．濟北國今濟州盧縣，即濟北王所都．<lb/>
〔一五〕正義淮陽國今陳州．<lb/>
〔一六〕正義魯今兗州曲阜縣．<lb/>
〔一七〕正義汝南國今豫州．<lb/>
〔一八〕正義江都國今揚州也．吳王濞所都，反，誅，景帝改為江都國，封皇子非也．<lb/>
〔一九〕索隱悼惠王之孫，齊王襄之子．廬，漢書作「閭」．　正義齊國，青州臨淄也．將廬，齊悼惠王之孫，襄王之<lb/>
　　　　子，年表云．<lb/>
〔二０〕索隱劉澤之子．<lb/>
〔二一〕集解徐廣曰：「表云五年薨．」<lb/>
　　四年夏，立太子．立皇子徹為膠東王．六月甲戌，赦天下．後九月，更以（<note>弋</note>）【易】陽為<lb/>
陽陵．〔一〕復置津關，用傳出入．〔二〕冬，以趙國為邯鄲郡．〔三〕<lb/>
〔一〕　正義括地志云：「漢景帝陵也，在雍州咸陽縣東三十里．」按：豫作壽陵也．<lb/>
〔二〕　集解應劭曰：「文帝十二年，除關，無用傳，至此復置傳，以七國新反，備非常也．」張晏曰：「傳，信也，若今過所<lb/>
　　　　也．」如淳曰：「傳音『檄傳』之『傳』，兩行書繒帛，分持其一，出入關，合之乃得過，謂之傳．」　索隱傳音丁戀<lb/>
　　　　反．如今之過所．<lb/>
〔三〕　集解地理志趙國景帝以為邯鄲郡．<lb/>
<pb ed='ZHSJ' n='11-0443a' xml:id='KX2a0001_ZHSJ_11-0443a'/><lb/>
　　五年三月，作陽陵、〔一〕渭橋．五月，募徙陽陵，予錢二十萬．江都大暴風從西方來，壞<lb/>
城十二丈．丁卯，封長公主子蟜為隆慮侯．〔二〕徙廣川王為趙王．<lb/>
〔一〕　索隱景帝豫作壽陵也．按：趙系家趙肅侯十五年󻽡壽陵，後代遂因之也．<lb/>
〔二〕　索隱音林閭．避殤帝諱改之．<lb/>
　　六年春，封中尉（趙）綰為建陵侯，〔一〕江都丞相嘉〔二〕為建平侯，隴西太守渾邪為平曲<lb/>
侯，〔三〕趙丞相嘉〔四〕為江陵侯，故將軍布為鄃侯．梁楚二王皆薨．後九月，伐馳道樹，殖蘭<lb/>
池．〔五〕<lb/>
〔一〕　正義括地志云：「建陵故縣在沂州承縣界．」<lb/>
〔二〕　集解徐廣曰：「姓程．」<lb/>
〔三〕　正義括地志云：「平曲縣故城在瀛州文安縣北七十里．」<lb/>
〔四〕　集解徐廣曰：「姓蘇．」<lb/>
〔五〕　集解徐廣曰：「殖，一作『填』．」　正義按：馳道，天子道，秦始皇作之，三丈而樹．<lb/>
　　七年冬，廢栗太子為臨江王．【一】十（<note>二</note>）【一】月晦，日有食之．春，免徒隸作陽陵者．丞<lb/>
<pb ed='ZHSJ' n='11-0444a' xml:id='KX2a0001_ZHSJ_11-0444a'/><lb/>
相青免．二月乙巳，以太尉條侯〔二〕周亞夫為丞相．四月乙巳，立膠東王太后為皇后．〔三〕<lb/>
丁巳，立膠東王為太子．名徹．<lb/>
〔一〕　正義臨江，忠州縣．雖王臨江而都江陵．<lb/>
〔二〕　正義條，田彫反．字亦作「蓧」，音同．<lb/>
〔三〕　索隱按系家，太后槐里人，父仲．兄信，封蓋侯．后故金氏妻女弟姁兒也．<lb/>
　　中元年，封故御史大夫周苛〔一〕孫平〔二〕為繩侯，故御史大夫周昌（<note>子</note>）【孫】左車為安陽<lb/>
侯，四月乙巳，赦天下，賜爵一級．除禁錮．地動．衡山、原都雨雹，大者尺八寸．<lb/>
〔一〕　索隱周昌之兄．<lb/>
〔二〕　集解徐廣曰：「一作『應』．」<lb/>
　　中二年二月，匈奴入燕，遂不和親．三月，召臨江王來．即死中尉府中．夏，立皇子越<lb/>
為廣川王，子寄為膠東王．封四侯．〔一〕九月甲戌，日食．<lb/>
〔一〕　集解文穎曰：「楚相張尚，太傅趙夷吾，趙相建德，內史王悍．此四人各諫其王，無使反，不聽，皆殺之，故封其<lb/>
　　　　子．」　索隱韋昭云：「張尚子當居，趙夷吾子周，建德子橫，王悍子[⿱𠫓廾]也．」<lb/>
<pb ed='ZHSJ' n='11-0445a' xml:id='KX2a0001_ZHSJ_11-0445a'/><lb/>
　　中三年冬，罷諸侯御史中丞．春，匈奴王二人率其徒來降，皆封為列侯．〔一〕立皇子方<lb/>
乘為清河王．三月，彗星出西北．丞相周亞夫（<note>死</note>）【免】，以御史大夫桃侯劉舍為丞相．四<lb/>
月，地動．九月戊戌晦，日食．軍東都門外．〔二〕<lb/>
〔一〕　正義漢書表云中三年，安陵侯子軍、桓侯賜、遒侯陸彊、容城侯徐盧、易侯僕、范陽侯代、翕侯邯鄲七人，以匈<lb/>
　　　　奴王降，皆封為列侯．按：紀言二人者是匈奴二王為首降．<lb/>
〔二〕　集解按：三輔黃圖東出北頭第一門曰宣平門，外曰東都門．　索隱按：三輔黃圖云東出北第一門曰宣平<lb/>
　　　　門，外曰東都門．<lb/>
　　中四年三月，置德陽宮．〔一〕大蝗．秋，赦徒作陽陵者．<lb/>
〔一〕　集解瓚曰：「是景帝廟也，帝自作之，諱不言廟，故言宮．西京故事云景帝廟為德陽宮．」<lb/>
　　中五年夏，立皇子舜為常山王．封十侯．〔一〕六月丁巳，赦天下，賜爵一級．天下大潦．<lb/>
更命諸侯丞相曰相．秋，地動．<lb/>
〔一〕　正義惠景閒年表云亞谷侯盧他之、隆盧侯陳蟜、乘氏侯劉買、桓邑侯劉明、蓋侯王信．按：其五人是中元五年<lb/>
　　　　封，餘檢不獲．中元三年，匈奴王二人降，封為列侯．惠景閒表云匈奴王降為侯者有七人，疑其五人是十侯之數．<lb/>
<pb ed='ZHSJ' n='11-0446a' xml:id='KX2a0001_ZHSJ_11-0446a'/><lb/>
　　中六年二月己卯，行幸雍，郊見五帝．三月，雨雹．四月，梁孝王、〔一〕城陽共王、〔二〕汝<lb/>
南王皆薨．立梁孝王子明為濟川王，〔三〕子彭離為濟東王，〔四〕子定為山陽王，〔五〕子不識為<lb/>
濟陰王．〔六〕梁分為五．封四侯．更命廷尉為大理，將作少府為將作大匠，主爵中尉為都<lb/>
尉，〔七〕長信詹事〔八〕為長信少府，〔九〕將行為大長秋，〔一０〕大行為行人，〔一一〕奉常為太常，〔一二〕<lb/>
典客為大行，〔一三〕治粟內史為大農．〔一四〕以大內為二千石，〔一五〕置左右內官，屬大內．〔一六〕七月<lb/>
辛亥，日食．八月，匈奴入上郡．<lb/>
〔一〕　正義都睢陽，今宋州．<lb/>
〔二〕　正義城陽，今濮州雷澤縣，古城陽也．共音恭．謚法「嚴敬故事曰恭」．<lb/>
〔三〕　正義表云分梁置也．<lb/>
〔四〕　正義表云分梁置也．<lb/>
〔五〕　正義地理志云景帝中六年別為山陽國，屬兗州．<lb/>
〔六〕　正義地理志云景帝中六年別為濟陰國，屬兗州．按：今曹州是也．<lb/>
〔七〕　集解漢書百官表曰：「主爵中尉，秦官，掌列侯．」<lb/>
〔八〕　集解漢書百官表曰：「詹事，秦官，掌皇后太子家．」應劭曰：「詹，省也，給也．」瓚曰：「茂陵書詹事秩二千石．」<lb/>
〔九〕　集解張晏曰：「以太后所居宮為名．長信宮則曰長信少府，長樂宮則曰長樂少府．」<lb/>
〔一０〕集解漢書百官表曰：「將行，秦官．」應劭曰：「長秋，皇后卿．」<lb/>
<pb ed='ZHSJ' n='11-0447a' xml:id='KX2a0001_ZHSJ_11-0447a'/><lb/>
〔一一〕集解服虔曰：「天子死未有謚，稱大行．」晉灼曰：「禮有大行、小行，主謚官，故以此名之．」如淳曰：「不反之辭<lb/>
　　　　也．」瓚曰：「大行是官名，掌九儀之制，以賓諸侯．」　索隱按：鄭玄曰「命者五，謂公、侯、伯、子、男，爵者四，<lb/>
　　　　孤、卿、大夫、士，是九也．」<lb/>
〔一二〕集解漢書百官表曰：「奉常，秦官，掌宗廟禮儀．」<lb/>
〔一三〕索隱韋昭云：「大行，官名，秦時云典客，景帝初改云大行，後更名大鴻臚，武帝因而不改，故漢書景紀有大鴻<lb/>
　　　　臚．百官表又云武帝改名大鴻臚．鴻，聲也．臚，附皮．以言其掌四夷賓客，若皮臚之在外附於身也．󻭡有大<lb/>
　　　　行令，故諸侯薨，大鴻臚奏謚，列侯薨，則大行奏誄」．按：此大行令即鴻臚之屬官也．<lb/>
〔一四〕集解漢書百官表曰：「治粟內史，秦官，掌穀貨也．」<lb/>
〔一五〕集解韋昭曰：「大內，京師府藏．」<lb/>
〔一六〕索隱主天子之私財物曰少內．少內屬大內也．<lb/>
　　後元年冬，更命中大夫令為衞尉．〔一〕三月丁酉，赦天下，賜爵一級，中二千石、諸侯相<lb/>
爵右庶長．四月，大酺．五月丙戌，〔二〕地動，其蚤食時復動．上庸地動二十二日，壞城垣．<lb/>
七月乙巳，日食．丞相劉舍免．八月壬辰，以御史大夫綰〔三〕為丞相，封建陵侯．<lb/>
〔一〕　正義漢書百官表云：「衞尉，秦官，掌宮闈門衞屯兵．景帝初，更命中大夫令，後元年，復為衞尉．」<lb/>
〔二〕　集解徐廣曰：「丙，一作『甲』．」<lb/>
〔三〕　索隱姓衞也．<lb/>
<pb ed='ZHSJ' n='11-0448a' xml:id='KX2a0001_ZHSJ_11-0448a'/><lb/>
　　後二年正月，地一日三動．郅將軍擊匈奴．〔一〕酺五日．令內史郡不得食馬粟，沒入縣<lb/>
官．令徒隸衣七緵布．〔二〕止馬舂．〔三〕為歲不登，禁天下食不造歲．省列侯遣之國．〔四〕三<lb/>
月，匈奴入鴈門．十月，租長陵田．大旱．衡山國、河東、雲中郡〔五〕民疫．<lb/>
〔一〕　正義郅，真栗反．郅都傳云匈奴刻木為郅都而射，不中．<lb/>
〔二〕　索隱七緵，蓋今七升布，言其粗，故令衣之也．　正義衣，於既反．緵，祖工反．緵，八十縷也．與布相似．<lb/>
　　　　七升布用五百六十縷．<lb/>
〔三〕　索隱止人為馬舂粟，為歲不登故也．<lb/>
〔四〕　集解晉灼曰：「文紀遣列侯之國，今又省之．」<lb/>
〔五〕　正義衡山國，今衡州．河東，今蒲州．雲中郡，今勝州．<lb/>
　　後三年十月，日月皆（<note>食</note>）赤五日．十二月晦，．〔一〕日如紫．五星逆行守太微．月貫<lb/>
天廷中．〔二〕正月甲寅，皇太子冠．甲子，孝景皇帝崩．〔三〕遺詔賜諸侯王以下至民為父後爵<lb/>
一級，天下戶百錢．出宮人歸其家，復無所與．太子即位，是為孝武皇帝．〔四〕三月，封皇太<lb/>
后弟蚡〔五〕為武安侯，弟勝為周陽侯．置陽陵．<lb/>
〔一〕　集解徐廣曰：「一作『雷』字，又作『圖』字，實所未詳．」<lb/>
<pb ed='ZHSJ' n='11-0449a' xml:id='KX2a0001_ZHSJ_11-0449a'/><lb/>
〔二〕　索隱天廷即龍星右角也．按：石氏星傳曰「龍在左角曰天田，右角曰天廷」．<lb/>
〔三〕　集解皇甫謐曰：「帝以孝惠七年生，年四十八．」<lb/>
〔四〕　集解漢書云：「二月癸酉，帝葬陽陵．」皇甫謐曰：「陽陵山方百二十步，高十四丈，去長安四十五里．」<lb/>
〔五〕　集解蘇林曰：「蚡音鼢．」　索隱蚡音扶粉反．按：外戚世家皇太后母臧氏初嬪王氏，生子信而寡，更嫁長陵<lb/>
　　　　田氏，生蚡及勝也．<lb/>
　　太史公曰：漢興，孝文施大德，天下懷安，至孝景，不復憂異姓，而晁錯刻削諸侯，遂使<lb/>
七國俱起，合從而西鄉，以諸侯太盛，而錯為之不以漸也．及主父偃言之，而諸侯以弱，卒<lb/>
以安．〔一〕安危之機，豈不以謀哉？<lb/>
〔一〕　索隱主父偃上言，今天子下推恩之令，令諸侯各得分邑其子弟，於是遂弱，卒以安也．<lb/>
【索隱述贊】景帝即位，因脩靜默．勉人於農，率下以德．制度斯創，禮法可則．一朝吳楚，乍起凶慝．<lb/>
提局成釁，拒輪致惑．晁錯雖誅，梁城未克．條侯出將，追奔逐北．坐見梟剠，立翦牟賊．如何太尉，<lb/>
後卒下獄．惜哉明君，斯功不錄！<lb/>
<pb ed='ZHSJ' n='11-0450a' xml:id='KX2a0001_ZHSJ_11-0450a'/><lb/>
<lb/>
</p></div>
