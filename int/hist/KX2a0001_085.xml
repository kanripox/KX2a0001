<div xmlns='http://www.tei-c.org/ns/1.0'  xml:id='KX2a0001_hist_085'>
<div><head>史記卷八十五<lb/></head>
<p xml:id='KX2a0001_ZHSJ_085-2505a-2'>呂不韋列傳第二十五<lb/></p>
<p xml:id='KX2a0001_ZHSJ_085-2505a-3'>呂不韋者，陽翟<ref type="note" target="#KX2a0001_hist_085-note1" n="〔一〕"/>大賈<ref type="note" target="#KX2a0001_hist_085-note2" n="〔二〕"/>人也．往來販賤賣貴，<ref type="note" target="#KX2a0001_hist_085-note3" n="〔三〕"/>家累千金．<lb/></p>
<p xml:id='KX2a0001_ZHSJ_085-2505a-4'>秦昭王四十年，太子死．其四十二年，以其次子安國君<ref type="note" target="#KX2a0001_hist_085-note4" n="〔一〕"/>為太子．安國君有子二十<lb/>餘人．安國君有所甚愛姬，立以為正夫人，號曰華陽夫人．華陽夫人無子．安國君中男名<lb/>子楚，<ref type="note" target="#KX2a0001_hist_085-note5" n="〔二〕"/>子楚母曰夏姬，毋愛．子楚為秦質<ref type="note" target="#KX2a0001_hist_085-note6" n="〔三〕"/>子於趙．秦數攻趙，趙不甚禮子楚．<lb/></p>
<p xml:id='KX2a0001_ZHSJ_085-2506a-6'>子楚，秦諸庶孼孫，<ref type="note" target="#KX2a0001_hist_085-note7" n="〔一〕"/>質於諸侯，車乘進用<ref type="note" target="#KX2a0001_hist_085-note8" n="〔二〕"/>不饒，居處困，不得意．呂不韋賈邯鄲，<lb/>見而憐之，曰「此奇貨可居」．<ref type="note" target="#KX2a0001_hist_085-note9" n="〔三〕"/>乃往見子楚，說曰：「吾能大子之門．」子楚笑曰：「且自大<lb/>君之門，而乃大吾門！」呂不韋曰：「子不知也，吾門待子門而大．」子楚心知所謂，乃引與<lb/>坐，深語．<ref type="note" target="#KX2a0001_hist_085-note10" n="〔四〕"/>呂不韋曰：「秦王老矣，安國君得為太子．竊聞安國君愛幸華陽夫人，華陽夫<lb/>人無子，能立適嗣者<ref type="note" target="#KX2a0001_hist_085-note11" n="〔五〕"/>獨華陽夫人耳．今子兄弟二十餘人，子又居中，不甚見幸，久質諸<lb/>侯．即大王薨，安國君立為王，則子毋幾得與長子<ref type="note" target="#KX2a0001_hist_085-note12" n="〔六〕"/>及諸子旦暮在前者爭為太子矣．」子<lb/>楚曰：「然．為之柰何？」呂不韋曰：「子貧，客於此，非有以奉獻於親及結賓客也．不韋雖<lb/>貧，請以千金為子西游，事安國君及華陽夫人，立子為適嗣．」子楚乃頓首曰：「必如君策，<lb/>請得分秦國與君共之．」<lb/></p>
<p xml:id='KX2a0001_ZHSJ_085-2507a-8'>呂不韋乃以五百金與子楚，為進用，結賓客；而復以五百金買奇物玩好，自奉而西游<lb/>秦，求見華陽夫人姊，而皆以其物獻華陽夫人．因言子楚賢智，結諸侯賓客徧天下，常曰「楚<lb/>也以夫人為天，日夜泣思太子及夫人」．夫人大喜．不韋因使其姊說夫人<ref type="note" target="#KX2a0001_hist_085-note13" n="〔一〕"/>曰：「吾聞之，<lb/>以色事人者，色衰而愛弛．今夫人事太子，甚愛而無子，不以此時蚤自結於諸子中賢孝者，<lb/>舉立以為適而子之，<ref type="note" target="#KX2a0001_hist_085-note14" n="〔二〕"/>夫在則重尊，夫百歲之後，所子者為王，終不失勢，此所謂一言而萬<lb/>世之利也．不以繁華時樹本，即色衰愛弛後，雖欲開一語，尚可得乎？今子楚賢，而自知中<lb/>男也，次不得為適，其母又不得幸，自附夫人，夫人誠以此時拔以為適，夫人則竟世有寵於<lb/>秦矣．」華陽夫人以為然，承太子閒，從容<ref type="note" target="#KX2a0001_hist_085-note15" n="〔三〕"/>言子楚質於趙者絕賢，來往者皆稱譽之．乃<lb/>因涕泣曰：「妾幸得充後宮，不幸無子，願得子楚立以為適嗣，以託妾身．」安國君許之，乃<lb/>與夫人刻玉符，約以為適嗣．安國君及夫人因厚餽遺子楚，而請呂不韋傅之，子楚以此名<lb/>譽益盛於諸侯．<lb/></p>
<p xml:id='KX2a0001_ZHSJ_085-2508a-10'>呂不韋取邯鄲諸姬絕好善舞<ref type="note" target="#KX2a0001_hist_085-note16" n="〔一〕"/>者與居，知有身．子楚從不韋飲，見而說之，因起為<lb/>壽，請之．呂不韋怒，念業已破家為子楚，欲以釣奇，<ref type="note" target="#KX2a0001_hist_085-note17" n="〔二〕"/>乃遂獻其姬．姬自匿有身，至大期<lb/>時，<ref type="note" target="#KX2a0001_hist_085-note18" n="〔三〕"/>生子政．子楚遂立姬為夫人．<lb/></p>
<p xml:id='KX2a0001_ZHSJ_085-2509a-12'>秦昭王五十年，使王齮圍邯鄲，急，趙欲殺子楚．子楚與呂不韋謀，行金六百斤予守者<lb/>吏，得脫，亡赴秦軍，遂以得歸．趙欲殺子楚妻子，子楚夫人趙豪家女也，得匿，以故母子竟<lb/>得活．秦昭王五十六年，薨，太子安國君立為王，華陽夫人為王后，子楚為太子．趙亦奉子<lb/>楚夫人及子政歸秦．<lb/></p>
<p xml:id='KX2a0001_ZHSJ_085-2509a-13'>秦王立一年，薨，謚為孝文王．太子子楚代立，是為莊襄王．莊襄王所母<ref type="note" target="#KX2a0001_hist_085-note19" n="〔一〕"/>華陽后為<lb/>華陽太后，真母夏姬尊以為夏太后．莊襄王元年，以呂不韋為丞相，<ref type="note" target="#KX2a0001_hist_085-note20" n="〔二〕"/>封為文信侯，食河<lb/>南雒陽<ref type="note" target="#KX2a0001_hist_085-note21" n="〔三〕"/>十萬戶．<lb/></p>
<p xml:id='KX2a0001_ZHSJ_085-2509a-14'>莊襄王即位三年，薨，太子政立為王，<ref type="note" target="#KX2a0001_hist_085-note22" n="〔一〕"/>尊呂不韋為相國，號稱「仲父」．<ref type="note" target="#KX2a0001_hist_085-note23" n="〔二〕"/>秦王年少，<lb/>太后時時竊私通呂不韋．不韋家僮萬人．<lb/></p>
<p xml:id='KX2a0001_ZHSJ_085-2510a-16'>當是時，魏有信陵君，<ref type="note" target="#KX2a0001_hist_085-note24" n="〔一〕"/>楚有春申君，趙有平原君，齊有孟嘗君，<ref type="note" target="#KX2a0001_hist_085-note25" n="〔二〕"/>皆下士喜賓客以<lb/>相傾．呂不韋以秦之彊，羞不如，亦招致士，厚遇之，至食客三千人．是時諸侯多辯士，如<lb/>荀卿之徒，著書布天下．呂不韋乃使其客人人著所聞，集論以為八覽､六論､十二紀，二十<lb/>餘萬言．<ref type="note" target="#KX2a0001_hist_085-note26" n="〔三〕"/>以為備天地萬物古今之事，號曰呂氏春秋．布咸陽<ref type="note" target="#KX2a0001_hist_085-note27" n="〔四〕"/>市門，懸千金其上，延諸<lb/>侯游士賓客有能增損一字者予千金．<lb/></p>
<p xml:id='KX2a0001_ZHSJ_085-2511a-18'>始皇帝益壯，太后淫不止．呂不韋恐覺禍及己，乃私求大陰人嫪以為舍人，時縱倡<lb/>樂，使以其陰關桐輪而行，<ref type="note" target="#KX2a0001_hist_085-note28" n="〔一〕"/>令太后聞之，以啗太后．太后聞，果欲私得之．呂不韋乃<lb/>進嫪，詐令人以腐罪<ref type="note" target="#KX2a0001_hist_085-note29" n="〔二〕"/>告之．不韋又陰謂太后曰：「可事詐腐，則得給事中．」太后乃陰<lb/>厚賜主腐者吏，詐論之，拔其鬚眉為宦者，遂得侍太后．太后私與通，絕愛之．有身，太后<lb/>恐人知之，詐卜當避時，徙宮居雍．<ref type="note" target="#KX2a0001_hist_085-note30" n="〔三〕"/>嫪常從，賞賜甚厚，事皆決於嫪．嫪家僮數千<lb/>人，諸客求宦為嫪舍人千餘人．<lb/></p>
<p xml:id='KX2a0001_ZHSJ_085-2511a-19'>始皇七年，莊襄王母夏太后薨．孝文王后曰華陽太后，與孝文王會葬壽陵．<ref type="note" target="#KX2a0001_hist_085-note31" n="〔一〕"/>夏太后<lb/>子莊襄王葬芷陽，<ref type="note" target="#KX2a0001_hist_085-note32" n="〔二〕"/>故夏太后獨別葬杜東，<ref type="note" target="#KX2a0001_hist_085-note33" n="〔三〕"/>曰「東望吾子，西望吾夫．後百年，旁當有<lb/>萬家邑」．<ref type="note" target="#KX2a0001_hist_085-note34" n="〔四〕"/><lb/></p>
<p xml:id='KX2a0001_ZHSJ_085-2512a-21'>始皇九年，有告嫪實非宦者，常與太后私亂，生子二人，皆匿之．與太后謀曰「王即<lb/>薨，以子為後」．<ref type="note" target="#KX2a0001_hist_085-note35" n="〔一〕"/>於是秦王下吏治，具得情實，事連相國呂不韋．九月，夷嫪三族，殺太<lb/>后所生兩子，而遂遷太后於雍．<ref type="note" target="#KX2a0001_hist_085-note36" n="〔二〕"/>諸嫪舍人皆沒其家而遷之蜀．<ref type="note" target="#KX2a0001_hist_085-note37" n="〔三〕"/>王欲誅相國，為其奉<lb/>先王功大，及賓客辯士為游說者衆，王不忍致法．<lb/></p>
<p xml:id='KX2a0001_ZHSJ_085-2512a-22'>秦王十年十月，免相國呂不韋．及齊人茅焦說秦王，秦王乃迎太后於雍，歸復咸陽，<ref type="note" target="#KX2a0001_hist_085-note38" n="〔一〕"/><lb/>而出文信侯就國河南．<lb/></p>
<p xml:id='KX2a0001_ZHSJ_085-2513a-24'>歲餘，諸侯賓客使者相望於道，請文信侯．秦王恐其為變，乃賜文信侯書曰：「君何功<lb/>於秦？秦封君河南，食十萬戶．君何親於秦？號稱仲父．其與家屬徙處蜀！」呂不韋自<lb/>度稍侵，恐誅，乃飲酖而死．<ref type="note" target="#KX2a0001_hist_085-note39" n="〔一〕"/>秦王所加怒呂不韋、嫪皆已死，乃皆復歸嫪舍人遷蜀<lb/>者．<lb/></p>
<p xml:id='KX2a0001_ZHSJ_085-2513a-25'>始皇十九年，太后薨，謚為帝太后，<ref type="note" target="#KX2a0001_hist_085-note40" n="〔一〕"/>與莊襄王會葬茝陽．<ref type="note" target="#KX2a0001_hist_085-note41" n="〔二〕"/><lb/></p>
<p xml:id='KX2a0001_ZHSJ_085-2513a-26'>太史公曰：不韋及嫪貴，封號文信侯．<ref type="note" target="#KX2a0001_hist_085-note42" n="〔一〕"/>人之告嫪，聞之．秦王驗左右，未發．<lb/>上之雍郊，恐禍起，乃與黨謀，矯太后璽發卒以反蘄年宮．<ref type="note" target="#KX2a0001_hist_085-note43" n="〔二〕"/>發吏攻，敗亡走，追斬<lb/>之好畤，<ref type="note" target="#KX2a0001_hist_085-note44" n="〔三〕"/>遂滅其宗．而呂不韋由此絀矣．孔子之所謂「聞」者，其呂子乎？<ref type="note" target="#KX2a0001_hist_085-note45" n="〔四〕"/><lb/><ref type="note" target="#KX2a0001_hist_085-note46" n="贊"/></p>
</div>
<div type="notes">
<note xml:id="KX2a0001_hist_085-note0"></note>
<note xml:id="KX2a0001_hist_085-note1">〔一〕索隱音狄，俗又音宅．地理志縣名，屬潁川．按：戰國策以不韋為濮陽人，又記其事迹亦多，與此傳不同．班<lb/>固雖云太史公採戰國策，然為此傳當別有所聞見，故不全依彼說．或者劉向定戰國策時，以己異聞改彼書，遂令<lb/>不與史記合也．正義陽翟，今河南府縣．<lb/></note>
<note xml:id="KX2a0001_hist_085-note2">〔二〕索隱音古．鄭玄注周禮云「行曰商，處曰賈」．<lb/></note>
<note xml:id="KX2a0001_hist_085-note3">〔三〕集解徐廣曰：「一本云『陽翟大賈也，往來賤買貴賣』也．」索隱王劭賣音作育．案：育賣義同，今依義．<lb/></note>
<note xml:id="KX2a0001_hist_085-note4">〔一〕索隱名柱，後立，是為孝文王也．<lb/></note>
<note xml:id="KX2a0001_hist_085-note5">〔二〕索隱即莊襄王也．戰國策曰本名異人，後從趙還，不韋使以楚服見，王后悅之，曰「吾楚人也而子字之」，乃變<lb/>其名曰子楚也．<lb/></note>
<note xml:id="KX2a0001_hist_085-note6">〔三〕索隱舊音致，今讀依此．穀梁傳曰「交質不及二伯」．左傳曰「信不由中，質無益也」．<lb/></note>
<note xml:id="KX2a0001_hist_085-note7">〔一〕索隱韓王信傳亦曰「韓信，襄王孼孫」．張晏曰「孺子曰孼子」．何休注公羊「孼，賤子也．以非嫡正，故曰孼」．<lb/></note>
<note xml:id="KX2a0001_hist_085-note8">〔二〕索隱按：下文云「以五百金為進用」，宜依小顏讀為「賮」，音才刃反．進者，財也，古字假借之也．<lb/></note>
<note xml:id="KX2a0001_hist_085-note9">〔三〕集解以子楚方財貨也．正義戰國策云：「濮陽人呂不韋賈邯鄲，見秦質子異人，謂其父曰：『耕田之利幾<lb/>倍？』曰：『十倍．』『珠玉之贏幾倍？』曰：『百倍．』『立主定國之贏幾倍？』曰：『無數．』不韋曰：『今力田疾作，<lb/>不得煖衣飽食；今定國立君，澤可遺後世，願往事之．』秦子異人質於趙，處於城，故往說之．乃說秦王后弟<lb/>陽泉君曰：『君之罪至死，君知之乎？君門下無不居高官尊位，太子門下無貴者，而駿馬盈外廄，美女充後庭．王<lb/>之春秋高矣，一日山陵崩，太子用事，君危於累卵，而不壽於朝生．今有計可以使君富千萬，寧於太山，必無危亡<lb/>之患矣．』陽泉曰：『請聞其說．』不韋曰：『王年高矣，王后無子．子傒有承國之業，士倉又輔之．王一日山陵<lb/>崩，子傒立，士倉用事，王后之門必生蓬蒿．子楚異人，賢材也，棄在於趙，無母，引領西望，欲一得歸．王后誠請<lb/>而立之，是異人無國有國，王后無子有子．』陽泉曰：『諾．』入說王后，為請於趙而歸之．」<lb/></note>
<note xml:id="KX2a0001_hist_085-note10">〔四〕索隱謂既解不韋所言之意，遂與密謀深語也．<lb/></note>
<note xml:id="KX2a0001_hist_085-note11">〔五〕正義適音嫡．<lb/></note>
<note xml:id="KX2a0001_hist_085-note12">〔六〕索隱毋音無．幾音冀．幾，望也．左傳曰「日月以幾」．戰國策曰「子傒承國之業」．高誘注云「子傒，秦太子<lb/>異人之異母兄弟也」．正義言子楚無望得為太子．<lb/></note>
<note xml:id="KX2a0001_hist_085-note13">〔一〕索隱戰國策作「說秦王后弟陽泉君」也．<lb/></note>
<note xml:id="KX2a0001_hist_085-note14">〔二〕索隱以此為一句．子謂養之為子也．然欲分「立以為適」作上句，而「子之夫在則尊重」作下句，意亦通．<lb/></note>
<note xml:id="KX2a0001_hist_085-note15">〔三〕索隱閒音閑．從音七恭反．<lb/></note>
<note xml:id="KX2a0001_hist_085-note16">〔一〕索隱言其姿容絕美而又善舞也．<lb/></note>
<note xml:id="KX2a0001_hist_085-note17">〔二〕索隱釣者，以取魚喻也．奇即上云「此奇貨可居」也．<lb/></note>
<note xml:id="KX2a0001_hist_085-note18">〔三〕集解徐廣曰：「期，十二月也．」索隱徐廣云「十二月也」．譙周云「人十月生，此過二月，故云『大朞』」，蓋當<lb/>然也．既云自匿有娠，則生政固當踰常朞也．<lb/></note>
<note xml:id="KX2a0001_hist_085-note19">〔一〕索隱劉氏本作「所生母」，「生」衍字也．今檢諸本並無「生」字．<lb/></note>
<note xml:id="KX2a0001_hist_085-note20">〔二〕索隱下文「尊為相國」．案：百官表曰「皆秦官，金印紫綬，掌承天子助理萬機．秦置左右，高帝置一，後又更<lb/>名相國，哀帝時更名大司徒」．<lb/></note>
<note xml:id="KX2a0001_hist_085-note21">〔三〕索隱戰國策曰「食藍田十二縣」．而秦本紀莊襄王元年初置三川郡，地理志高祖更名河南．此秦代而曰「河<lb/>南」者，史記後作，據漢郡而言之耳．<lb/></note>
<note xml:id="KX2a0001_hist_085-note22">〔一〕集解徐廣曰：「時年十三．」<lb/></note>
<note xml:id="KX2a0001_hist_085-note23">〔二〕正義仲，中也，次父也．蓋效齊桓公以管仲為仲父．<lb/></note>
<note xml:id="KX2a0001_hist_085-note24">〔一〕正義年表云秦昭王五十六年，平原君卒；始皇四年，信陵君死；始皇九年，李園殺春申君．孟嘗君當秦昭王<lb/>二十四年已後而卒，最早．<lb/></note>
<note xml:id="KX2a0001_hist_085-note25">〔二〕索隱按：王劭云「孟嘗､春申死已久」．據表及傳，孟嘗､平原死稍在前．信陵將五國兵攻秦河外，正當在莊襄<lb/>王時，不韋已為相．又春申與不韋並時，各相向十餘年，不得言死之久矣．<lb/></note>
<note xml:id="KX2a0001_hist_085-note26">〔三〕索隱八覽者，有始､孝行､慎大､先識､審分､審應､離俗､時君也．六論者，開春､慎行､貴直､不苟､以順､士容<lb/>也．十二紀者，記十二月也，其書有孟春等紀．二十餘萬言，二十六卷也．<lb/></note>
<note xml:id="KX2a0001_hist_085-note27">〔四〕索隱地理志右扶風渭城縣，故咸陽，高帝更名新城，景帝更名渭城．案：咸訓皆，其地在渭水之北，北阪之南，<lb/>水北曰陽，山南亦曰陽，皆在二者之陽也．<lb/></note>
<note xml:id="KX2a0001_hist_085-note28">〔一〕正義以桐木為小車輪．<lb/></note>
<note xml:id="KX2a0001_hist_085-note29">〔二〕正義腐音輔，謂宮刑胥靡也．<lb/></note>
<note xml:id="KX2a0001_hist_085-note30">〔三〕正義雍故城在岐雍縣南七里，有秦都大鄭宮．<lb/></note>
<note xml:id="KX2a0001_hist_085-note31">〔一〕正義秦孝文王陵在雍州萬年縣東北二十五里．<lb/></note>
<note xml:id="KX2a0001_hist_085-note32">〔二〕索隱芷音止．地理志京兆霸陵縣故芷陽．案：在長安東也．正義秦莊襄陵在雍州新豐縣西南三十五<lb/>里．始皇在北，故俗亦謂之「見子陵」．<lb/></note>
<note xml:id="KX2a0001_hist_085-note33">〔三〕索隱杜原之東也．正義夏太后陵在萬年縣東南二十五里．<lb/></note>
<note xml:id="KX2a0001_hist_085-note34">〔四〕索隱按：宣帝元康元年起杜陵．漢舊儀武、昭、宣三陵皆三萬戶，計去此一百六十餘年也．<lb/></note>
<note xml:id="KX2a0001_hist_085-note35">〔一〕集解說苑曰：「與侍中左右貴臣博弈飲酒，醉，爭言而鬬，瞋目大叱曰：『吾乃皇帝假父也，寠人子何敢乃與我<lb/>亢！』所與鬬者走，行白始皇．」索隱劉氏寠音其矩反．今俗本多作「屢」字，蓋相承錯耳，不近詞義．今按：<lb/>說苑作「寠子」，言輕諸侍中，以為窮寠家之子也．<lb/></note>
<note xml:id="KX2a0001_hist_085-note36">〔二〕索隱按：說苑云遷太后棫陽宮．地理志雍縣有棫陽宮，秦昭王所起也．<lb/></note>
<note xml:id="KX2a0001_hist_085-note37">〔三〕索隱家謂家產資物，並沒入官，人口則遷之蜀也．<lb/></note>
<note xml:id="KX2a0001_hist_085-note38">〔一〕集解徐廣曰：「入南宮．」<lb/></note>
<note xml:id="KX2a0001_hist_085-note39">〔一〕集解徐廣曰：「十二年．」駰案：皇覽曰「呂不韋冢在河南洛陽北邙道西大冢是也．民傳言呂母冢．不韋妻先<lb/>葬，故其冢名『呂母』也」．<lb/></note>
<note xml:id="KX2a0001_hist_085-note40">〔一〕索隱王劭云「秦不用謚法，此蓋號耳」，其義亦當然也．始皇稱皇帝之後，故其母號為帝太后，豈謂誄列生時<lb/>之行乎！<lb/></note>
<note xml:id="KX2a0001_hist_085-note41">〔二〕集解徐廣曰：「一作『芷陽』．」<lb/></note>
<note xml:id="KX2a0001_hist_085-note42">〔一〕索隱按：文信侯，不韋封也．嫪封長信侯．上文已言不韋封，此贊中言嫪得寵貴由不韋耳，今此合作「長<lb/>信侯」也．<lb/></note>
<note xml:id="KX2a0001_hist_085-note43">〔二〕正義蘄年宮在岐州城西故城內．<lb/></note>
<note xml:id="KX2a0001_hist_085-note44">〔三〕索隱地理志扶風有好畤縣也．<lb/></note>
<note xml:id="KX2a0001_hist_085-note45">〔四〕集解論語曰：「夫聞也者，色取仁而行違，居之不疑，在邦必聞，在家必聞．」馬融曰：「此言佞人也．」<lb/></note>
<note xml:id="KX2a0001_hist_085-note46">【索隱述贊】不韋釣奇，委質子楚．華陽立嗣，邯鄲獻女．及封河南，乃號仲父．徙蜀懲謗，懸金作語．<lb/>籌策既成，富貴斯取．<lb/></note>
</div>
</div>