<div xmlns='http://www.tei-c.org/ns/1.0'  xml:id='KX2a0001_hist_058'>
<div><head>史記卷五十八<lb/></head>
<p xml:id='KX2a0001_ZHSJ_058-2081a-2'>梁孝王世家第二十八<lb/></p>
<p xml:id='KX2a0001_ZHSJ_058-2081a-3'>梁孝王武者，孝文皇帝子也，而與孝景帝同母．母，竇太后也．<lb/></p>
<p xml:id='KX2a0001_ZHSJ_058-2081a-4'>孝文帝凡四男：長子曰太子，是為孝景帝；次子武；次子參；次子勝．<ref type="note" target="#KX2a0001_hist_058-note1" n="〔一〕"/>孝文帝即位<lb/>二年，以武為代王，<ref type="note" target="#KX2a0001_hist_058-note2" n="〔二〕"/>以參為太原王，<ref type="note" target="#KX2a0001_hist_058-note3" n="〔三〕"/>以勝為梁王．<ref type="note" target="#KX2a0001_hist_058-note4" n="〔四〕"/>二歲，徙代王為淮陽王．<ref type="note" target="#KX2a0001_hist_058-note5" n="〔五〕"/>以代<lb/>盡與太原王，號曰代王．參立十七年，孝文後二年卒，謚為孝王．子登嗣立，是為代共王．<lb/>立二十九年，元光二年卒．子義立，是為代王．十九年，漢廣關，以常山為限，而徙代王王<lb/>清河．<ref type="note" target="#KX2a0001_hist_058-note6" n="〔六〕"/>清河王徙以元鼎三年也．<lb/></p>
<p xml:id='KX2a0001_ZHSJ_058-2082a-6'>初，武為淮陽王十年，而梁王勝卒，謚為梁懷王．懷王最少子，愛幸異於他子．其明<lb/>年，徙淮陽王武為梁王．梁王之初王梁，孝文帝之十二年也．梁王自初王通歷已十一年<lb/>矣．<ref type="note" target="#KX2a0001_hist_058-note7" n="〔一〕"/><lb/></p>
<p xml:id='KX2a0001_ZHSJ_058-2082a-7'>梁王十四年，入朝．十七年，十八年，比年入朝，留，其明年，乃之國．二十一年，入朝．<lb/>二十二年，孝文帝崩．二十四年，入朝．二十五年，復入朝．是時上未置太子也．上與梁<lb/>王燕飲，嘗從容言曰：「千秋萬歲後傳於王．」王辭謝．雖知非至言，然心內喜．太后亦然．<lb/></p>
<p xml:id='KX2a0001_ZHSJ_058-2082a-8'>其春，吳楚齊趙七國反．吳楚先擊梁棘壁，<ref type="note" target="#KX2a0001_hist_058-note8" n="〔一〕"/>殺數萬人．梁孝王城守睢陽，而使韓安<lb/>國、張羽等為大將軍，以距吳楚．吳楚以梁為限，不敢過而西，與太尉亞夫等相距三月．吳<lb/>楚破，而梁所破殺虜略與漢中分．<ref type="note" target="#KX2a0001_hist_058-note9" n="〔二〕"/>明年，漢立太子．其後梁最親，有功，又為大國，居天<lb/>下膏腴地．地北界泰山，西至高陽，<ref type="note" target="#KX2a0001_hist_058-note10" n="〔三〕"/>四十餘城，皆多大縣．<lb/></p>
<p xml:id='KX2a0001_ZHSJ_058-2083a-10'>孝王，竇太后少子也，愛之，賞賜不可勝道．於是孝王築東苑，<ref type="note" target="#KX2a0001_hist_058-note11" n="〔一〕"/>方三百餘里．<ref type="note" target="#KX2a0001_hist_058-note12" n="〔二〕"/>廣<lb/>睢陽城七十里．<ref type="note" target="#KX2a0001_hist_058-note13" n="〔三〕"/>大治宮室，為複道，自宮連屬於平臺三十餘里．<ref type="note" target="#KX2a0001_hist_058-note14" n="〔四〕"/>得賜天子旌旗，出從<lb/>千乘萬騎．<ref type="note" target="#KX2a0001_hist_058-note15" n="〔五〕"/>東西馳獵，擬於天子．出言，入言警．<ref type="note" target="#KX2a0001_hist_058-note16" n="〔六〕"/>招延四方豪桀，自山以東游說之<lb/>士．莫不畢至，齊人羊勝、公孫詭、鄒陽之屬．公孫詭多奇邪計，<ref type="note" target="#KX2a0001_hist_058-note17" n="〔七〕"/>初見王，賜千金，官至<lb/>中尉，梁號之曰公孫將軍，梁多作兵器弩弓矛數十萬，而府庫金錢且百巨萬，<ref type="note" target="#KX2a0001_hist_058-note18" n="〔八〕"/>珠玉寶器<lb/>多於京師．<lb/></p>
<p xml:id='KX2a0001_ZHSJ_058-2084a-12'>二十九年十月，梁孝王入朝．景帝使使持節乘輿駟馬，迎梁王於關下．<ref type="note" target="#KX2a0001_hist_058-note19" n="〔一〕"/>既朝，上疏<lb/>因留，以太后親故．王入則侍景帝同輦，出則同車游獵，射禽獸上林中．梁之侍中、郎、謁<lb/>者著籍引出入<ref type="note" target="#KX2a0001_hist_058-note20" n="〔二〕"/>天子殿門，與漢宦官無異．<lb/></p>
<p xml:id='KX2a0001_ZHSJ_058-2084a-13'>十一月，上廢栗太子，竇太后心欲以孝王為後嗣．大臣及袁盎等有所關說於景帝，<ref type="note" target="#KX2a0001_hist_058-note21" n="〔一〕"/><lb/>竇太后義格，<ref type="note" target="#KX2a0001_hist_058-note22" n="〔二〕"/>亦遂不復言以梁王為嗣事由此．以事秘，世莫知．乃辭歸國．<lb/></p>
<p xml:id='KX2a0001_ZHSJ_058-2085a-15'>其夏四月，上立膠東王為太子．梁王怨袁盎及議臣，乃與羊勝、公孫詭之屬陰使人刺<lb/>殺袁盎及他議臣十餘人．逐其賊，未得也．於是天子意梁王，<ref type="note" target="#KX2a0001_hist_058-note23" n="〔一〕"/>逐賊，果梁使之．乃遣使<lb/>冠蓋相望於道，覆按梁，捕公孫詭、羊勝．公孫詭、羊勝匿王後宮．使者責二千石急，梁相<lb/>軒丘豹<ref type="note" target="#KX2a0001_hist_058-note24" n="〔二〕"/>及內史韓安國進諫王，王乃令勝、詭皆自殺，出之．上由此怨望於梁王．梁王<lb/>恐，乃使韓安國因長公主謝罪太后，然后得釋．<lb/></p>
<p xml:id='KX2a0001_ZHSJ_058-2085a-16'>上怒稍解，因上書請朝．既至關，茅蘭<ref type="note" target="#KX2a0001_hist_058-note25" n="〔一〕"/>說王，使乘布車，<ref type="note" target="#KX2a0001_hist_058-note26" n="〔二〕"/>從兩騎入，匿於長公主<lb/>園．漢使使迎王，王已入關，車騎盡居外，不知王處．太后泣曰：「帝殺吾子！」景帝憂恐．<lb/>於是梁王伏斧質於闕下，謝罪，然後太后、景帝大喜，相泣，復如故．悉召王從官入關．然<lb/>景帝益疏王，不同車輦矣．<lb/></p>
<p xml:id='KX2a0001_ZHSJ_058-2086a-18'>三十五年冬，復朝．上疏欲留，上弗許．歸國，意忽忽不樂．北獵良山，<ref type="note" target="#KX2a0001_hist_058-note27" n="〔一〕"/>有獻牛，足<lb/>出背上，<ref type="note" target="#KX2a0001_hist_058-note28" n="〔二〕"/>孝王惡之．六月中，病熱，六日卒，謚曰孝王．<ref type="note" target="#KX2a0001_hist_058-note29" n="〔三〕"/><lb/></p>
<p xml:id='KX2a0001_ZHSJ_058-2086a-19'>孝王慈孝，每聞太后病，口不能食，居不安寢，常欲留長安侍太后．太后亦愛之．及聞<lb/>梁王薨，竇太后哭極哀，不食，曰：「帝果殺吾子！」景帝哀懼，不知所為．與長公主計之，<lb/>乃分梁為五國，<ref type="note" target="#KX2a0001_hist_058-note30" n="〔一〕"/>盡立孝王男五人為王，女五人皆食湯沐邑．於是奏之太后，太后乃說，<lb/>為帝加壹󺜬．<lb/></p>
<p xml:id='KX2a0001_ZHSJ_058-2086a-20'>梁孝王長子買為梁王，是為共王；子明為濟川王；子彭離為濟東王；子定為山陽王；<lb/>子不識為濟陰王．<lb/></p>
<p xml:id='KX2a0001_ZHSJ_058-2087a-22'>孝王未死時，財以巨萬計，不可勝數．及死，藏府餘黃金尚四十餘萬斤，他財物稱是．<lb/></p>
<p xml:id='KX2a0001_ZHSJ_058-2087a-23'>梁共王三年，景帝崩．共王立七年卒，子襄立，是為平王．<lb/></p>
<p xml:id='KX2a0001_ZHSJ_058-2087a-24'>梁平王襄<ref type="note" target="#KX2a0001_hist_058-note31" n="〔一〕"/>十四年，母曰陳太后．共王母曰李太后．李太后，親平王之大母也．而<lb/>平王之后姓任，曰任王后．任王后甚有寵於平王襄．初，孝王在時，有罍樽，<ref type="note" target="#KX2a0001_hist_058-note32" n="〔二〕"/>直千金．<lb/>孝王誡後世，善保罍樽，無得以與人．任王后聞而欲得罍樽．平王大母李太后曰：「先王有<lb/>命，無得以罍樽與人．他物雖百巨萬，猶自恣也．」任王后絕欲得之．平王襄直使人開府<lb/>取罍樽，賜任王后．李太后大怒，漢使者來，欲自言，平王襄及任王后遮止，閉門，李太后與<lb/>爭門，措指，<ref type="note" target="#KX2a0001_hist_058-note33" n="〔三〕"/>遂不得見漢使者．李太后亦私與食官長及郎中尹霸等士通亂，<ref type="note" target="#KX2a0001_hist_058-note34" n="〔四〕"/>而王與<lb/>任王后以此使人風止李太后，李太后內有淫行，亦已．後病薨．病時，任后未嘗請病；薨，<lb/>又不持喪．<lb/></p>
<p xml:id='KX2a0001_ZHSJ_058-2088a-26'>元朔中，睢陽人類犴反者，<ref type="note" target="#KX2a0001_hist_058-note35" n="〔一〕"/>人有辱其父，而與淮陽太守客出同車．太守客出下車，<lb/>類犴反殺其仇於車上而去．淮陽太守怒，以讓梁二千石．二千石以下求反甚急，執反親<lb/>戚．反知國陰事，乃上變事，具告知王與大母爭樽狀．時丞相以下見知之，欲以傷梁長吏，<lb/>其書聞天子．天子下吏驗問，有之．公卿請廢襄為庶人．天子曰：「李太后有淫行，而梁王<lb/>襄無良師傅，故陷不義．」乃削梁八城，梟任王后首于市．梁餘尚有十城．襄立三十九年<lb/>卒，謚為平王．子無傷立為梁王也．<lb/></p>
<p xml:id='KX2a0001_ZHSJ_058-2088a-27'>濟川王明者，梁孝王子，以桓邑侯<ref type="note" target="#KX2a0001_hist_058-note36" n="〔一〕"/>孝景中六年為濟川王．七歲，坐射殺其中尉，漢<lb/>有司請誅，天子弗忍誅，廢明為庶人．遷房陵，地入于漢為郡．<lb/></p>
<p xml:id='KX2a0001_ZHSJ_058-2088a-28'>濟東王彭離者，梁孝王子，以孝景中六年為濟東王．二十九年，彭離驕悍，無人君禮，<lb/>昏暮私與其奴、亡命少年數十人行剽殺人，取財物以為好．<ref type="note" target="#KX2a0001_hist_058-note37" n="〔一〕"/>所殺發覺者百餘人，國皆知<lb/>之，莫敢夜行．所殺者子上書言．漢有司請誅，上不忍，廢以為庶人，遷上庸，地入于漢，為<lb/>大河郡．<lb/></p>
<p xml:id='KX2a0001_ZHSJ_058-2089a-30'>山陽哀王定者，梁孝王子，以孝景中六年為山陽王．九年卒，無子，國除，地入于漢，為<lb/>山陽郡．<lb/></p>
<p xml:id='KX2a0001_ZHSJ_058-2089a-31'>濟陰哀王不識者，梁孝王子，以孝景中六年為濟陰王．一歲卒，無子，國除，地入于漢，<lb/>為濟陰郡．<lb/></p>
<p xml:id='KX2a0001_ZHSJ_058-2089a-32'>太史公曰：梁孝王雖以親愛之故，王膏腴之地，然會漢家隆盛，百姓殷富，故能植其財<lb/>貨，廣宮室，車服擬於天子．然亦僭矣．<lb/></p>
<p xml:id='KX2a0001_ZHSJ_058-2089a-33'>望，欲為不善者，事從中生．今太后，女主也，以愛少子故，欲令梁王為太子．大臣不<lb/></p>
<p xml:id='KX2a0001_ZHSJ_058-2089a-34'>時正言其不可狀，阿意治小，私說意以受賞賜，非忠臣也．齊如魏其侯竇嬰之正言<lb/></p>
<p xml:id='KX2a0001_ZHSJ_058-2090a-36'>也，<ref type="note" target="#KX2a0001_hist_058-note38" n="〔一〕"/>何以有後禍？景帝與王燕見，侍太后飲，景帝曰：「千秋萬歲之後傳王．」太后<lb/></p>
<p xml:id='KX2a0001_ZHSJ_058-2090a-37'>喜說．竇嬰在前，據地言曰：「漢法之約，傳子適孫，今帝何以得傳弟，擅亂高帝約<lb/></p>
<p xml:id='KX2a0001_ZHSJ_058-2090a-38'>乎！」於是景帝默然無聲．太后意不說．<lb/></p>
<p xml:id='KX2a0001_ZHSJ_058-2090a-39'>「天王封弟，甚善．」成王曰：「吾直與戲耳．」周公曰：「人主無過舉，不當有戲言，言之<lb/></p>
<p xml:id='KX2a0001_ZHSJ_058-2090a-40'>必行之．」於是乃封小弟以應縣．<ref type="note" target="#KX2a0001_hist_058-note39" n="〔一〕"/>是後成王沒齒不敢有戲言，言必行之．孝經曰：<lb/></p>
<p xml:id='KX2a0001_ZHSJ_058-2090a-41'>「非法不言，非道不行．」此聖人之法言也．今主上不宜出好言於梁王．梁王上有太<lb/></p>
<p xml:id='KX2a0001_ZHSJ_058-2090a-42'>后之重，驕蹇日久，數聞景帝好言，千秋萬世之後傳王，而實不行．<lb/></p>
<p xml:id='KX2a0001_ZHSJ_058-2090a-43'>賀正月，法見；後三日，為王置酒，賜金錢財物；後二日，復入小見，辭去．凡留長安<lb/></p>
<p xml:id='KX2a0001_ZHSJ_058-2090a-44'>不過二十日．小見者，燕見於禁門內，飲於省中，非士人所得入也．今梁王西朝，因<lb/></p>
<p xml:id='KX2a0001_ZHSJ_058-2091a-46'>留，且半歲．入與人主同輦，出與同車．示風以大言而實不與，令出怨言，謀畔逆，乃<lb/></p>
<p xml:id='KX2a0001_ZHSJ_058-2091a-47'>隨而憂之，不亦遠乎！非大賢人，不知退讓．今漢之儀法，朝見賀正月者，常一王與四<lb/></p>
<p xml:id='KX2a0001_ZHSJ_058-2091a-48'>侯俱朝見，十餘歲一至．今梁王常比年入朝見，久留．鄙語曰「驕子不孝」，非惡言也．<lb/></p>
<p xml:id='KX2a0001_ZHSJ_058-2091a-49'>故諸侯王當為置良師傅，相忠言之士，如汲黯、韓長孺等，敢直言極諫，安得有患害！<lb/></p>
<p xml:id='KX2a0001_ZHSJ_058-2091a-50'>曰：「吾聞殷道親親，周道尊尊，<ref type="note" target="#KX2a0001_hist_058-note40" n="〔一〕"/>其義一也．安車大駕，用梁孝王為寄．」景帝跪席<lb/></p>
<p xml:id='KX2a0001_ZHSJ_058-2091a-51'>舉身曰：「諾．」罷酒出，帝召袁盎諸大臣通經術者曰：「太后言如是，何謂也？」皆對<lb/></p>
<p xml:id='KX2a0001_ZHSJ_058-2091a-52'>曰：「太后意欲立梁王為帝太子．」帝問其狀，袁盎等曰：「殷道親親者，立弟．周道尊<lb/></p>
<p xml:id='KX2a0001_ZHSJ_058-2091a-53'>尊者，立子．殷道質，質者法天，親其所親，故立弟．周道文，文者法地，尊者敬也，敬<lb/></p>
<p xml:id='KX2a0001_ZHSJ_058-2091a-54'>其本始，故立長子．周道，太子死，立適孫．殷道．太子死，立其弟．」帝曰：「於公何<lb/></p>
<p xml:id='KX2a0001_ZHSJ_058-2091a-55'>如？」皆對曰：「方今漢家法周，周道不得立弟，當立子．故春秋所以非宋宣公．宋宣<lb/></p>
<p xml:id='KX2a0001_ZHSJ_058-2091a-56'>公死，不立子而與弟．弟受國死，復反之與兄之子．弟之子爭之，以為我當代父後，即<lb/></p>
<p xml:id='KX2a0001_ZHSJ_058-2091a-57'>刺殺兄子．以故國亂，禍不絕．故春秋曰『君子大居正，宋之禍宣公為之』．臣請見<lb/></p>
<p xml:id='KX2a0001_ZHSJ_058-2091a-58'>太后白之．」袁盎等入見太后：「太后言欲立梁王，梁王即終，欲誰立？」太后曰：「吾<lb/></p>
<p xml:id='KX2a0001_ZHSJ_058-2091a-59'>復立帝子．」袁盎等以宋宣公不立正，生禍，禍亂後五世不絕，小不忍害大義狀報太<lb/></p>
<p xml:id='KX2a0001_ZHSJ_058-2092a-61'>后．太后乃解說，即使梁王歸就國．而梁王聞其義出於袁盎諸大臣所，怨望，使人來<lb/></p>
<p xml:id='KX2a0001_ZHSJ_058-2092a-62'>殺袁盎．袁盎顧之曰：「我所謂袁將軍者也，公得毋誤乎？」刺者曰：「是矣！」刺之，<lb/></p>
<p xml:id='KX2a0001_ZHSJ_058-2092a-63'>置其劍，劍著身．視其劍，新治．問長安中削厲工，工曰：「梁郎某子<ref type="note" target="#KX2a0001_hist_058-note41" n="〔二〕"/>來治此劍．」<lb/></p>
<p xml:id='KX2a0001_ZHSJ_058-2092a-64'>以此知而發覺之，發使者捕逐之．獨梁王所欲殺大臣十餘人，文吏窮本之，謀反端頗<lb/></p>
<p xml:id='KX2a0001_ZHSJ_058-2092a-65'>見．太后不食，日夜泣不止．景帝甚憂之，問公卿大臣，大臣以為遣經術吏往治之，乃<lb/></p>
<p xml:id='KX2a0001_ZHSJ_058-2092a-66'>可解．於是遣田叔、呂季主往治之．此二人皆通經術，知大禮．來還，至霸昌廄，<ref type="note" target="#KX2a0001_hist_058-note42" n="〔三〕"/><lb/></p>
<p xml:id='KX2a0001_ZHSJ_058-2092a-67'>取火悉燒梁之反辭，但空手來對景帝．景帝曰：「何如？」對曰：「言梁王不知也．造<lb/></p>
<p xml:id='KX2a0001_ZHSJ_058-2092a-68'>為之者，獨其幸臣羊勝、公孫詭之屬為之耳．謹以伏誅死，梁王無恙也．」景帝喜說，<lb/></p>
<p xml:id='KX2a0001_ZHSJ_058-2092a-69'>曰：「急趨謁太后．」太后聞之，立起坐󺜬，氣平復．故曰，不通經術知古今之大禮，不<lb/></p>
<p xml:id='KX2a0001_ZHSJ_058-2092a-70'>可以為三公及左右近臣．少見之人，如從管中闚天也．<lb/><ref type="note" target="#KX2a0001_hist_058-note43" n="贊"/></p>
</div>
<div type="notes">
<note xml:id="KX2a0001_hist_058-note0"></note>
<note xml:id="KX2a0001_hist_058-note1">〔一〕正義漢書「勝」作「揖」．又云「諸姬生代孝王參､梁懷王揖」．言諸姬者，衆妾卑賤，史不書姓，故云諸姬也．<lb/></note>
<note xml:id="KX2a0001_hist_058-note2">〔二〕集解徐廣曰：「都中都．」正義括地志云：「中都故城在汾州平遙縣西十二里．」<lb/></note>
<note xml:id="KX2a0001_hist_058-note3">〔三〕集解徐廣曰：「都晉陽．」正義括地志云：「并州太原地名大明城，即古晉陽城．智伯與韓魏攻趙襄子於晉<lb/>陽，即此城是也．」<lb/></note>
<note xml:id="KX2a0001_hist_058-note4">〔四〕集解徐廣曰：「都睢陽．」索隱漢書梁王名揖，蓋是矣．按：景帝子中山靖王名勝，是史記誤耳．正義<lb/>括地志云：「宋州宋城縣在州南二里外城中，本漢之睢陽縣也．漢文帝封子武於大梁，以其卑溼，徙睢陽，故改曰<lb/>梁也．」<lb/></note>
<note xml:id="KX2a0001_hist_058-note5">〔五〕集解徐廣曰：「都陳．」正義即古陳國城也．<lb/></note>
<note xml:id="KX2a0001_hist_058-note6">〔六〕集解徐廣曰：「都清陽．」正義括地志云：「清陽故城在貝州清陽縣西北八里也．」<lb/></note>
<note xml:id="KX2a0001_hist_058-note7">〔一〕索隱謂自文帝二年初封代，後徙淮陽，又徙梁，通數文帝二年至十二年徙梁為十一年也．<lb/></note>
<note xml:id="KX2a0001_hist_058-note8">〔一〕集解文穎曰：「地名．」索隱按：左傳宣公二年，宋華元戰于大棘．杜預云在襄邑東南，蓋即棘壁是也．<lb/>正義括地志云：「大棘故城在宋州寧陵縣西南七十里．」<lb/></note>
<note xml:id="KX2a0001_hist_058-note9">〔二〕集解漢書音義曰：「梁所虜吳楚之捷，略與漢等．」<lb/></note>
<note xml:id="KX2a0001_hist_058-note10">〔三〕集解徐廣曰：「在陳留圉縣．」駰案：司馬彪曰「圉有高陽亭」也．索隱圉縣屬陳留．高陽，鄉名也．注引<lb/>司馬彪者，出續漢書郡國志也．<lb/></note>
<note xml:id="KX2a0001_hist_058-note11">〔一〕索隱築謂建也．白虎通云：「苑所以東者何？蓋以東方生物故也．」<lb/></note>
<note xml:id="KX2a0001_hist_058-note12">〔二〕索隱蓋言其奢，非實辭．或者梁國封域之方．正義括地志云：「兔園在宋州宋城縣東南十里．葛洪西京<lb/>雜記云『梁孝王苑中有落猨巖、栖龍岫、鴈池、鶴洲、鳧島．諸宮觀相連，奇果佳樹，瑰禽異獸，靡不畢備』．俗人<lb/>言梁孝王竹園也．」<lb/></note>
<note xml:id="KX2a0001_hist_058-note13">〔三〕索隱蘇林云：「廣其徑也．」太康地理記云：「城方十三里，梁孝王築之，鼓倡節杵而後下和之者，稱睢陽曲．<lb/>今踵以為故，所以樂家有睢陽曲，蓋釆其遺音也．」<lb/></note>
<note xml:id="KX2a0001_hist_058-note14">〔四〕集解徐廣曰：「睢陽有平臺里．」駰案：如淳曰「在梁東北，離宮所在也」．晉灼曰「或說在城中東北角」．<lb/>索隱如淳云：「在梁東北，離宮所在」者，按今城東二十里臨新河，有故臺址，不甚高，俗云平臺，又一名脩竹苑．<lb/>西京雜記云「有落猿巖、鳧洲、鴈渚，連亙七十餘里」是也．<lb/></note>
<note xml:id="KX2a0001_hist_058-note15">〔五〕索隱漢官儀曰：「天子法駕三十六乘，大駕八十一乘，皆備千乘萬騎而出也．」<lb/></note>
<note xml:id="KX2a0001_hist_058-note16">〔六〕索隱漢舊儀云：「皇帝輦動稱警，出殿則傳蹕，止人清道．」言出入者，互文耳，入亦有蹕．<lb/></note>
<note xml:id="KX2a0001_hist_058-note17">〔七〕索隱周禮「有奇衺之人」，鄭玄云「奇衺，譎怪非常也，奇音紀宜反，邪音斜」也．<lb/></note>
<note xml:id="KX2a0001_hist_058-note18">〔八〕索隱如淳云：「巨亦大，與大百萬同也．」韋昭云：「大百萬，今萬萬．」<lb/></note>
<note xml:id="KX2a0001_hist_058-note19">〔一〕集解鄧展曰：「但將駟馬往．」瓚曰：「稱乘輿駟馬，則車馬皆往，言不駕六馬耳．天子副車駕駟馬．」<lb/></note>
<note xml:id="KX2a0001_hist_058-note20">〔二〕正義著，竹略反．籍謂名簿也，若今通引出入門也．<lb/></note>
<note xml:id="KX2a0001_hist_058-note21">〔一〕索隱袁盎云「漢家法周道立子」，是有所關涉之說於帝也．一云關者，隔也．引事而關隔，其說不得行也．<lb/></note>
<note xml:id="KX2a0001_hist_058-note22">〔二〕集解如淳曰：「閣不得下．」索隱張晏云「格，止也」．服虔云「格謂格閣不行」．蘇林音閣．周成雜字「<lb/>閣也」．通俗文云「高置立棚云閣」．字林音紀，又音詭也．<lb/></note>
<note xml:id="KX2a0001_hist_058-note23">〔一〕索隱謂意疑梁刺之．<lb/></note>
<note xml:id="KX2a0001_hist_058-note24">〔二〕正義姓軒丘，名豹也．<lb/></note>
<note xml:id="KX2a0001_hist_058-note25">〔一〕集解漢書音義曰：「茅蘭，孝王臣．」<lb/></note>
<note xml:id="KX2a0001_hist_058-note26">〔二〕集解張晏曰：「布車，降服，自比喪人．」<lb/></note>
<note xml:id="KX2a0001_hist_058-note27">〔一〕索隱漢書作「梁山」．述征記云「良山際清水」．今壽張縣南有良山，服虔云是此山也．正義括地志云「梁<lb/>山在鄆州壽張縣南三十五里」，即獵處也．<lb/></note>
<note xml:id="KX2a0001_hist_058-note28">〔二〕索隱張晏云：「足當處下，所以輔身也；今出背上，象孝王背朝以干上也．北者，陰也．又在梁山，明為梁也．<lb/>牛者，丑之畜，衝在六月．北方數六，故六月六日薨也．」<lb/></note>
<note xml:id="KX2a0001_hist_058-note29">〔三〕索隱述征記：「碭有梁孝王之冢．」<lb/></note>
<note xml:id="KX2a0001_hist_058-note30">〔一〕索隱長子買，梁共王．子明，濟川王．子彭離，濟東王．子定，山陽王．子不識，濟陰王．<lb/></note>
<note xml:id="KX2a0001_hist_058-note31">〔一〕索隱漢書作「讓」．<lb/></note>
<note xml:id="KX2a0001_hist_058-note32">〔二〕集解鄭德曰：「上蓋刻為雲雷象．」索隱應劭曰：「詩云『酌彼金罍』．罍者，畫雲雷之象以金飾之．」<lb/></note>
<note xml:id="KX2a0001_hist_058-note33">〔三〕集解晉灼曰：「許慎云『措，置』．字借以為笮．」索隱措音迮，側格反．漢書王陵傳「迫迮前隊」，皆作此字．<lb/>說文云「笮，迫也」．謂為門扇所笮．<lb/></note>
<note xml:id="KX2a0001_hist_058-note34">〔四〕正義張先生舊本有「士」字，先生疑是衍字，又不敢除，故以朱大點其字中心．今按：食官長及郎中尹霸等是<lb/>士人，太后與通亂，其義亦通矣．<lb/></note>
<note xml:id="KX2a0001_hist_058-note35">〔一〕索隱韋昭云「犴音岸」．按：類犴反，人姓名也．反字或作「友」．<lb/></note>
<note xml:id="KX2a0001_hist_058-note36">〔一〕索隱地理志桓邑闕．<lb/></note>
<note xml:id="KX2a0001_hist_058-note37">〔一〕集解如淳曰：「以是為好喜之事．」<lb/>褚先生曰：臣為郎時，聞之於宮殿中老郎吏好事者稱道之也．竊以為令梁孝王怨<lb/></note>
<note xml:id="KX2a0001_hist_058-note39">〔一〕索隱竇嬰、袁盎皆言如周家立子，不合立弟．<lb/>故成王與小弱弟立樹下，取一桐葉以與之，曰：「吾用封汝．」周公聞之，進見曰：<lb/></note>
<note xml:id="KX2a0001_hist_058-note40">〔一〕索隱此說與晉系家不同，事與封叔虞同，彼云封唐，此云封應，應亦成王之弟，或別有所見，故不同．正義<lb/>括地志云：「故應城，故應鄉也，在汝州魯山縣東四十里．」呂氏春秋云「成王戲削桐葉為圭，以封叔虞」，非應侯<lb/>也．又汲冢古文云殷時已有應國，非成王所造也．<lb/>又諸侯王朝見天子，漢法凡當四見耳．始到，入小見；到正月朔旦，奉皮薦璧玉<lb/>蓋聞梁王西入朝，謁竇太后，燕見，與景帝俱侍坐於太后前，語言私說．太后謂帝<lb/></note>
<note xml:id="KX2a0001_hist_058-note41">〔一〕索隱殷人尚質，親親，謂親其弟而授之．周人尚文，尊尊，謂尊祖之正體．故立其子，尊其祖也．<lb/></note>
<note xml:id="KX2a0001_hist_058-note42">〔二〕索隱謂梁國之郎，是孝王官屬．某子，史失其姓名也．<lb/></note>
<note xml:id="KX2a0001_hist_058-note43">〔三〕正義括地志云：「漢霸昌廄在雍州萬年縣東北三十八里．」<lb/></note>
<note xml:id="KX2a0001_hist_058-note43">【索隱述贊】文帝少子，徙封於梁．太后鍾愛，廣築睢陽．旌旂警蹕，勢擬天王．功扞吳楚，計醜孫羊．<lb/>竇嬰正議，袁盎劫傷．漢窮梁獄，冠蓋相望．禍成驕子，致此猖狂．雖分五國，卒亦不昌．<lb/></note>
</div>
</div>