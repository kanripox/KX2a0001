<div xmlns='http://www.tei-c.org/ns/1.0'  xml:id='KX2a0001_hist_068'>
<div><head>史記卷六十八<lb/></head>
<p xml:id='KX2a0001_ZHSJ_068-2227a-2'>商君列傳第八<lb/></p>
<p xml:id='KX2a0001_ZHSJ_068-2227a-3'>商君者，<ref type="note" target="#KX2a0001_hist_068-note1" n="〔一〕"/>衞之諸庶孼公子也，名鞅，姓公孫氏，其祖本姬姓也．鞅少好刑名之學，事<lb/>魏相公叔座<ref type="note" target="#KX2a0001_hist_068-note2" n="〔二〕"/>為中庶子．<ref type="note" target="#KX2a0001_hist_068-note3" n="〔三〕"/>公叔座知其賢，未及進．會座病，魏惠王親往問病，<ref type="note" target="#KX2a0001_hist_068-note4" n="〔四〕"/>曰：<lb/>「公叔病有如不可諱，將柰社稷何？」公叔曰：「座之中庶子<ref type="note" target="#KX2a0001_hist_068-note5" n="〔五〕"/>公孫鞅，年雖少，有奇才，願<lb/>王舉國而聽之．」王嘿然．王且去，座屏人言曰：「王即不聽用鞅，必殺之，無令出境．」王<lb/>許諾而去．公叔座召鞅謝曰：「今者王問可以為相者，我言若，王色不許我．我方先君後<lb/>臣，因謂王即弗用鞅，當殺之．王許我．汝可疾去矣，且見禽．」鞅曰：「彼王不能用君之言<lb/>任臣，又安能用君之言殺臣乎？」卒不去．惠王既去，而謂左右曰：「公叔病甚，悲乎，欲令<lb/>寡人以國聽公孫鞅也，豈不悖哉！」<ref type="note" target="#KX2a0001_hist_068-note6" n="〔六〕"/><lb/></p>
<p xml:id='KX2a0001_ZHSJ_068-2228a-5'>公叔既死，公孫鞅聞秦孝公下令國中求賢者，將修繆公之業，東復侵地，迺遂西入秦，<lb/>因孝公寵臣景監<ref type="note" target="#KX2a0001_hist_068-note7" n="〔一〕"/>以求見孝公．孝公既見衞鞅，語事良久，孝公時時睡，弗聽．罷而孝公<lb/>怒景監曰：「子之客妄人耳，安足用邪！」景監以讓衞鞅．衞鞅曰：「吾說公以帝道，其志不<lb/>開悟矣．」後五日，復求見鞅．鞅復見孝公，益愈，然而未中旨．罷而孝公復讓景監，景監<lb/>亦讓鞅．鞅曰：「吾說公以王道而未入也．請復見鞅．」鞅復見孝公，孝公善之而未用也．<lb/>罷而去．孝公謂景監曰：「汝客善，可與語矣．」鞅曰：「吾說公以霸道，其意欲用之矣．誠<lb/>復見我，我知之矣．」衞鞅復見孝公．公與語，不自知之前於席也．語數日不厭．景監<lb/>曰：「子何以中吾君？吾君之驩甚也．」鞅曰：「吾說君<ref type="note" target="#KX2a0001_hist_068-note8" n="〔二〕"/>以帝王之道比三代，<ref type="note" target="#KX2a0001_hist_068-note9" n="〔三〕"/>而君曰：<lb/>『久遠，吾不能待．且賢君者，各及其身顯名天下，安能邑邑待數十百年以成帝王乎？』故<lb/>吾以彊國之術說君，君大說<ref type="note" target="#KX2a0001_hist_068-note10" n="〔四〕"/>之耳．然亦難以比德於殷周矣．」<lb/></p>
<p xml:id='KX2a0001_ZHSJ_068-2229a-7'>孝公既用衞鞅，鞅欲變法，恐天下議己．衞鞅曰：「疑行無名，疑事無功．且夫有高人<lb/>之行者，固見非於世；<ref type="note" target="#KX2a0001_hist_068-note11" n="〔一〕"/>有獨知之慮者，必見敖於民．<ref type="note" target="#KX2a0001_hist_068-note12" n="〔二〕"/>愚者闇於成事，知者見於未萌．<lb/>民不可與慮始而可與樂成．論至德者不和於俗，成大功者不謀於衆．是以聖人苟可以彊<lb/>國，不法其故；<ref type="note" target="#KX2a0001_hist_068-note13" n="〔三〕"/>苟可以利民，不循其禮．」孝公曰：「善．」甘龍曰：<ref type="note" target="#KX2a0001_hist_068-note14" n="〔四〕"/>「不然．聖人不易<lb/>民而教，知者不變法而治．因民而教，不勞而成功；緣法而治者，吏習而民安之．」衞鞅<lb/>曰：「龍之所言，世俗之言也．常人安於故俗，學者溺於所聞．以此兩者居官守法可也，非<lb/>所與論於法之外也．三代不同禮而王，五伯不同法而霸．智者作法，愚者制焉；賢者更<lb/>禮，不肖者拘焉．」<ref type="note" target="#KX2a0001_hist_068-note15" n="〔五〕"/>杜摯曰：「利不百，不變法；功不十，不易器．法古無過，循禮無邪．」<lb/>衞鞅曰：「治世不一道，便國不法古．故湯武不循古而王，<ref type="note" target="#KX2a0001_hist_068-note16" n="〔六〕"/>夏殷不易禮而亡．<ref type="note" target="#KX2a0001_hist_068-note17" n="〔七〕"/>反古者<lb/>不可非，而循禮者不足多．」孝公曰：「善．」以衞鞅為左庶長，卒定變法之令．<lb/></p>
<p xml:id='KX2a0001_ZHSJ_068-2230a-9'>令民為什伍，<ref type="note" target="#KX2a0001_hist_068-note18" n="〔一〕"/>而相牧司連坐．<ref type="note" target="#KX2a0001_hist_068-note19" n="〔二〕"/>不告姦者腰斬，告姦者與斬敵首同賞，<ref type="note" target="#KX2a0001_hist_068-note20" n="〔三〕"/>匿姦者<lb/>與降敵同罰．<ref type="note" target="#KX2a0001_hist_068-note21" n="〔四〕"/>民有二男以上不分異者，倍其賦．<ref type="note" target="#KX2a0001_hist_068-note22" n="〔五〕"/>有軍功者，各以率<ref type="note" target="#KX2a0001_hist_068-note23" n="〔六〕"/>受上爵；為私<lb/>鬬者，各以輕重被刑大小．僇力本業，耕織致粟帛多者復其身．事末利及怠而貧者，舉以<lb/>為收孥．宗室非有軍功論，不得為屬籍．<ref type="note" target="#KX2a0001_hist_068-note24" n="〔八〕"/>明尊卑爵秩等級，各以差次名田宅，臣妾衣<lb/>服以家次．<ref type="note" target="#KX2a0001_hist_068-note25" n="〔九〕"/>有功者顯榮，無功者雖富無所芬華．<lb/></p>
<p xml:id='KX2a0001_ZHSJ_068-2231a-11'>令既具，未布，恐民之不信，已乃立三丈之木於國都市南門，募民有能徙置北門者予十<lb/>金．民怪之，莫敢徙．復曰「能徙者予五十金」．有一人徙之，輒予五十金，以明不欺．卒<lb/>下令．<lb/></p>
<p xml:id='KX2a0001_ZHSJ_068-2231a-12'>令行於民朞年，秦民之國都言初令<ref type="note" target="#KX2a0001_hist_068-note26" n="〔一〕"/>之不便者以千數．於是太子犯法．衞鞅曰：「法<lb/>之不行，自上犯之．」將法太子．太子，君嗣也，不可施刑，刑其傅公子虔，黥其師公孫賈．<lb/>明日，秦人皆趨令．<ref type="note" target="#KX2a0001_hist_068-note27" n="〔二〕"/>行之十年，秦民大說，道不拾遺，山無盜賊，家給人足．民勇於公戰，<lb/>怯於私鬬，鄉邑大治．秦民初言令不便者有來言令便者，衞鞅曰「此皆亂化之民也」，盡遷<lb/>之於邊城．其後民莫敢議令．<lb/></p>
<p xml:id='KX2a0001_ZHSJ_068-2232a-14'>於是以鞅為大良造．<ref type="note" target="#KX2a0001_hist_068-note28" n="〔一〕"/>將兵圍魏安邑，降之．居三年，作為築冀闕<ref type="note" target="#KX2a0001_hist_068-note29" n="〔二〕"/>宮庭於咸陽，秦<lb/>自雍徙都之．而令民父子兄弟同室內息者為禁．而集小（都）鄉邑聚為縣，置令､丞，凡三十<lb/>一縣．為田開阡陌封疆，<ref type="note" target="#KX2a0001_hist_068-note30" n="〔三〕"/>而賦稅平．平斗桶<ref type="note" target="#KX2a0001_hist_068-note31" n="〔四〕"/>權衡丈尺．行之四年，公子虔復犯約，<lb/>劓之．居五年，秦人富彊，天子致胙<ref type="note" target="#KX2a0001_hist_068-note32" n="〔五〕"/>於孝公，諸侯畢賀．<lb/></p>
<p xml:id='KX2a0001_ZHSJ_068-2232a-15'>其明年，齊敗魏兵於馬陵，虜其太子申，殺將軍龐涓．其明年，衞鞅說孝公曰：「秦之與<lb/>魏，譬若人之有腹心疾，非魏并秦，秦即并魏．何者？魏居領阨之西，<ref type="note" target="#KX2a0001_hist_068-note33" n="〔一〕"/>都安邑，與秦界河<lb/>而獨擅山東之利．利則西侵秦，病則東收地．今以君之賢聖，國賴以盛．而魏往年大破於<lb/>齊，諸侯畔之，可因此時伐魏．魏不支秦，必東徙．東徙，秦據河山之固，東鄉以制諸侯，此<lb/>帝王之業也．」孝公以為然，使衞鞅將而伐魏．魏使公子卬將而擊之．軍既相距，衞鞅遺<lb/>魏將公子卬書曰：「吾始與公子驩，今俱為兩國將，不忍相攻，可與公子面相見，盟，樂飲而<lb/>罷兵，以安秦魏．」魏公子卬以為然．會盟已，飲，而衞鞅伏甲士而襲虜魏公子卬，因攻其<lb/>軍，盡破之以歸秦．魏惠王兵數破於齊秦，國內空，日以削，恐，乃使使割河西之地獻於秦<lb/>以和．而魏遂去安邑，徙都大梁．<ref type="note" target="#KX2a0001_hist_068-note34" n="〔二〕"/>梁惠王曰：「寡人恨不用公叔座之言也．」衞鞅既破魏<lb/>還，秦封之於､商<ref type="note" target="#KX2a0001_hist_068-note35" n="〔三〕"/>十五邑，號為商君．<lb/></p>
<p xml:id='KX2a0001_ZHSJ_068-2233a-17'>商君相秦十年，<ref type="note" target="#KX2a0001_hist_068-note36" n="〔一〕"/>宗室貴戚多怨望者．趙良見商君．商君曰：「鞅之得見也，從孟蘭<lb/>皋，<ref type="note" target="#KX2a0001_hist_068-note37" n="〔二〕"/>今鞅請得交，可乎？」趙良曰：「僕弗敢願也．孔丘有言曰：『推賢而戴者進，聚不肖<lb/>而王者退．』僕不肖，故不敢受命．僕聞之曰：『非其位而居之曰貪位，非其名而有之曰貪<lb/>名．』僕聽君之義，則恐僕貪位貪名也．故不敢聞命．」商君曰：「子不說吾治秦與？」<ref type="note" target="#KX2a0001_hist_068-note38" n="〔三〕"/><lb/>趙良曰：「反聽之謂聰，內視之謂明，自勝之謂彊．<ref type="note" target="#KX2a0001_hist_068-note39" n="〔四〕"/>虞舜有言曰：『自卑也尚矣．』君不若<lb/>道虞舜之道，無為問僕矣．」商君曰：「始秦戎翟之教，父子無別，同室而居．今我更制其<lb/>教，而為其男女之別，大築冀闕，營如魯衞矣．子觀我治秦也，孰與五羖大夫賢？」趙良<lb/>曰：「千羊之皮，不如一狐之掖；千人之諾諾，不如一士之諤諤．武王諤諤以昌，殷紂墨墨<lb/>以亡．<ref type="note" target="#KX2a0001_hist_068-note40" n="〔五〕"/>君若不非武王乎，則僕請終日正言而無誅，可乎？」商君曰：「語有之矣，貌言華<lb/>也，至言實也，苦言藥也，甘言疾也．夫子果肯終日正言，鞅之藥也．鞅將事子，子又何辭<lb/>焉！」趙良曰：「夫五羖大夫，荊之鄙人也．<ref type="note" target="#KX2a0001_hist_068-note41" n="〔六〕"/>聞秦繆公之賢而願望見，行而無資，自粥於<lb/>秦客，被褐食牛．期年，繆公知之，舉之牛口之下，而加之百姓之上，秦國莫敢望焉．相<lb/>秦六七年，而東伐鄭，三置晉國之君，<ref type="note" target="#KX2a0001_hist_068-note42" n="〔七〕"/>一救荊國之禍．<ref type="note" target="#KX2a0001_hist_068-note43" n="〔八〕"/>發教封內，而巴人致貢；施<lb/>德諸侯，而八戎來服．由余聞之，款關請見．<ref type="note" target="#KX2a0001_hist_068-note44" n="〔九〕"/>五羖大夫之相秦也，勞不坐乘，暑不張蓋，<lb/>行於國中，不從車乘，不操干戈，功名藏於府庫，德行施於後世．五羖大夫死，秦國男女<lb/>流涕，<ref type="note" target="#KX2a0001_hist_068-note45" n="〔一０〕"/>童子不歌謠，舂者不相杵．<ref type="note" target="#KX2a0001_hist_068-note46" n="〔一一〕"/>此五羖大夫之德也．今君之見秦王也，因嬖人景<lb/>監以為主，非所以為名也．相秦不以百姓為事，而大築冀闕，非所以為功也．刑黥太子之<lb/>師傅，殘傷民以駿刑，是積怨畜禍也．教之化民也深於命，<ref type="note" target="#KX2a0001_hist_068-note47" n="〔一二〕"/>民之效上也捷於令．<ref type="note" target="#KX2a0001_hist_068-note48" n="〔一三〕"/>今君<lb/>又左建外易，非所以為教也．<ref type="note" target="#KX2a0001_hist_068-note49" n="〔一四〕"/>君又南面而稱寡人，日繩秦之貴公子．詩曰：『相鼠有體，<lb/>人而無禮，人而無禮，何不遄死．』以詩觀之，非所以為壽也．公子虔杜門不出已八年矣，<lb/>君又殺祝懽而黥公孫賈．詩曰：『得人者興，失人者崩．』此數事者，非所以得人也．君之<lb/>出也，後車十數，從車載甲，多力而駢脅者為驂乘，持矛而操闟<ref type="note" target="#KX2a0001_hist_068-note50" n="〔一五〕"/>戟者<ref type="note" target="#KX2a0001_hist_068-note51" n="〔一六〕"/>旁車而趨．此一<lb/>物不具，君固不出．書曰：『恃德者昌，恃力者亡．』<ref type="note" target="#KX2a0001_hist_068-note52" n="〔一七〕"/>君之危若朝露，尚將欲延年益壽乎？<lb/>則何不歸十五都，<ref type="note" target="#KX2a0001_hist_068-note53" n="〔一八〕"/>灌園於鄙，勸秦王顯巖穴之士，養老存孤，敬父兄，序有功，尊有德，<lb/>可以少安．君尚將貪商於之富，寵秦國之教，畜百姓之怨，秦王一旦捐賓客而不立朝，秦國<lb/>之所以收君者，豈其微哉？<ref type="note" target="#KX2a0001_hist_068-note54" n="〔一九〕"/>亡可翹足而待．」商君弗從．<lb/></p>
<p xml:id='KX2a0001_ZHSJ_068-2236a-21'>後五月而秦孝公卒，太子立．公子虔之徒告商君欲反，發吏捕商君．商君亡至關下，<lb/>欲舍客舍．客人不知其是商君也，曰：「商君之法，舍人無驗者坐之．」商君喟然歎曰：「嗟<lb/>乎，為法之敝一至此哉！」去之魏．魏人怨其欺公子卬而破魏師，弗受．商君欲之他國．<lb/>魏人曰：「商君，秦之賊．秦彊而賊入魏，弗歸，不可．」遂內秦．商君既復入秦，走商<lb/>邑，<ref type="note" target="#KX2a0001_hist_068-note55" n="〔一〕"/>與其徒屬發邑兵北出擊鄭．<ref type="note" target="#KX2a0001_hist_068-note56" n="〔二〕"/>秦發兵攻商君，殺之於鄭黽池．<ref type="note" target="#KX2a0001_hist_068-note57" n="〔三〕"/>秦惠王車裂商君<lb/>以徇，曰：「莫如商鞅反者！」遂滅商君之家．<lb/></p>
<p xml:id='KX2a0001_ZHSJ_068-2237a-23'>太史公曰：商君，其天資刻薄人也．<ref type="note" target="#KX2a0001_hist_068-note58" n="〔一〕"/>跡其欲干孝公以帝王術，挾持浮說，非其質<lb/>矣．<ref type="note" target="#KX2a0001_hist_068-note59" n="〔二〕"/>且所因由嬖臣，及得用，刑公子虔，欺魏將卬，不師趙良之言，亦足發明商君之少恩<lb/>矣．余嘗讀商君開塞耕戰書，與其人行事相類．<ref type="note" target="#KX2a0001_hist_068-note60" n="〔三〕"/>卒受惡名於秦，有以也夫！<ref type="note" target="#KX2a0001_hist_068-note61" n="〔四〕"/><lb/><ref type="note" target="#KX2a0001_hist_068-note62" n="贊"/></p>
</div>
<div type="notes">
<note xml:id="KX2a0001_hist_068-note0"></note>
<note xml:id="KX2a0001_hist_068-note1">〔一〕正義秦封於商，故號商君．<lb/></note>
<note xml:id="KX2a0001_hist_068-note2">〔二〕索隱公叔，氏；座，名也．座音在戈反．<lb/></note>
<note xml:id="KX2a0001_hist_068-note3">〔三〕索隱官名也．魏已置之，非自秦也．周禮夏官謂之「諸子」，禮記文王世子謂之「庶子」，掌公族也．<lb/></note>
<note xml:id="KX2a0001_hist_068-note4">〔四〕索隱即魏侯之子，名罃，後徙大梁而稱梁也．<lb/></note>
<note xml:id="KX2a0001_hist_068-note5">〔五〕索隱戰國策云衞庶子也．<lb/></note>
<note xml:id="KX2a0001_hist_068-note6">〔六〕索隱疾重而悖亂也．正義悖音背．<lb/></note>
<note xml:id="KX2a0001_hist_068-note7">〔一〕索隱景姓，楚之族也．監音去聲平聲並通．<lb/></note>
<note xml:id="KX2a0001_hist_068-note8">〔二〕索隱音稅，下同．<lb/></note>
<note xml:id="KX2a0001_hist_068-note9">〔三〕索隱比三．比者，頻也．謂頻三見孝公，言帝王之道也．比音必耳反．正義比，必寐反．說者以五帝三<lb/>王之事比至孝公，以三代帝王之道方興．孝公曰「太久遠，吾不能」．<lb/></note>
<note xml:id="KX2a0001_hist_068-note10">〔四〕索隱音悅．<lb/></note>
<note xml:id="KX2a0001_hist_068-note11">〔一〕索隱商君書「非」作「負」．<lb/></note>
<note xml:id="KX2a0001_hist_068-note12">〔二〕索隱商君書作「必見驁於人」也．正義敖，五到反．<lb/></note>
<note xml:id="KX2a0001_hist_068-note13">〔三〕索隱言救獘為政之術，所為苟可以彊國，則不必要須法於故事也．<lb/></note>
<note xml:id="KX2a0001_hist_068-note14">〔四〕索隱孝公之臣，甘姓，龍名也．甘氏出春秋時甘昭公王子帶後．<lb/></note>
<note xml:id="KX2a0001_hist_068-note15">〔五〕索隱言賢智之人作法更禮，而愚不肖者不明變通，而輒拘制不使之行，斯亦信然矣．<lb/></note>
<note xml:id="KX2a0001_hist_068-note16">〔六〕索隱商君書作「脩古」．<lb/></note>
<note xml:id="KX2a0001_hist_068-note17">〔七〕索隱指殷紂、夏桀也．<lb/></note>
<note xml:id="KX2a0001_hist_068-note18">〔一〕索隱劉氏云：「五家為保，十保相連．」正義或為十保，或為五保．<lb/></note>
<note xml:id="KX2a0001_hist_068-note19">〔二〕索隱牧司謂相糾發也．一家有罪而九家連舉發，若不糾舉，則十家連坐．恐變令不行，故設重禁．<lb/></note>
<note xml:id="KX2a0001_hist_068-note20">〔三〕索隱案：謂告姦一人則得爵一級，故云「與斬敵首同賞」也．<lb/></note>
<note xml:id="KX2a0001_hist_068-note21">〔四〕索隱案律，降敵者誅其身，沒其家，今匿姦者，言當與之同罰也．<lb/></note>
<note xml:id="KX2a0001_hist_068-note22">〔五〕正義民有二男不別為活者，一人出兩課．<lb/></note>
<note xml:id="KX2a0001_hist_068-note23">〔六〕集解音律．<lb/></note>
<note xml:id="KX2a0001_hist_068-note24">〔七〕索隱末謂工商也．蓋農桑為本，故上云「本業耕織」也．怠者，懈也．周禮謂之「疲民」．以言懈怠不事事之人<lb/>而貧者，則糾舉而收錄其妻子，沒為官奴婢，蓋其法特重於古也．<lb/></note>
<note xml:id="KX2a0001_hist_068-note25">〔八〕索隱謂宗室若無軍功，則不得入屬籍．謂除其籍，則雖無功不及爵秩也．<lb/></note>
<note xml:id="KX2a0001_hist_068-note26">〔九〕索隱謂各隨其家爵秩之班次，亦不使僭侈踰等也．<lb/></note>
<note xml:id="KX2a0001_hist_068-note26">〔一〕索隱謂鞅新變之法令為「初令」．<lb/></note>
<note xml:id="KX2a0001_hist_068-note27">〔二〕索隱趨音七踰反．趨者，向也，附也．<lb/></note>
<note xml:id="KX2a0001_hist_068-note28">〔一〕索隱即大上造也，秦之第十六爵名也．今云「良造」者，或後變其名耳．<lb/></note>
<note xml:id="KX2a0001_hist_068-note29">〔二〕索隱冀闕即魏闕也．冀，記也．出列教令，當記於此門闕．<lb/></note>
<note xml:id="KX2a0001_hist_068-note30">〔三〕正義南北曰阡，東西曰陌．按：謂驛塍也．疆音疆．封，聚土也；疆，界也：謂界上封記也．<lb/></note>
<note xml:id="KX2a0001_hist_068-note31">〔四〕集解鄭玄曰：「音勇，今之斛也．」索隱音統，量器名．<lb/></note>
<note xml:id="KX2a0001_hist_068-note32">〔五〕正義音左故反．<lb/></note>
<note xml:id="KX2a0001_hist_068-note33">〔一〕索隱蓋即安邑之東，山領險阨之地，即今蒲州之中條已東，連汾､晉之嶮嶝也．<lb/></note>
<note xml:id="KX2a0001_hist_068-note34">〔二〕索隱紀年曰：「梁惠王二十九年，秦衞鞅伐梁西鄙」，則徙大梁在惠王之二十九年也．正義從蒲州安邑徙汴<lb/>州浚儀也．<lb/></note>
<note xml:id="KX2a0001_hist_068-note35">〔三〕集解徐廣曰：「弘農商縣也．」索隱於､商，二縣名，在弘農．紀年云秦封鞅在惠王三十年，與此文合．<lb/>正義於､商在鄧州內鄉縣東七里，古於邑也．商洛縣在商州東八十九里，本商邑，周之商國．案：十五邑近此<lb/>（三）〔二〕邑．<lb/></note>
<note xml:id="KX2a0001_hist_068-note36">〔一〕索隱戰國策云孝公行商君法十八年而死，與此文不同者，案此直云相秦十年耳，而戰國策乃云行商君法十八<lb/>年，蓋連其未作相之年耳．<lb/></note>
<note xml:id="KX2a0001_hist_068-note37">〔二〕索隱孟蘭皋，人姓名也．言鞅前因蘭皋得與趙良相見也．<lb/></note>
<note xml:id="KX2a0001_hist_068-note38">〔三〕索隱說音悅．與音予．<lb/></note>
<note xml:id="KX2a0001_hist_068-note39">〔四〕索隱謂守謙敬之人是為自勝，若是者乃為強．若爭名得勝，此非強之道．<lb/></note>
<note xml:id="KX2a0001_hist_068-note40">〔五〕正義以殷紂比商君．<lb/></note>
<note xml:id="KX2a0001_hist_068-note41">〔六〕正義百里奚，南陽宛人．屬楚，故云荊．<lb/></note>
<note xml:id="KX2a0001_hist_068-note42">〔七〕索隱謂立晉惠公､懷公､文公也．<lb/></note>
<note xml:id="KX2a0001_hist_068-note43">〔八〕索隱案（六國）【十二諸侯】年表，穆公二十八年會晉，救楚，朝周是也．<lb/></note>
<note xml:id="KX2a0001_hist_068-note44">〔九〕集解韋昭曰：「款，叩也．」<lb/></note>
<note xml:id="KX2a0001_hist_068-note45">〔一０〕正義音體．<lb/></note>
<note xml:id="KX2a0001_hist_068-note46">〔一一〕集解鄭玄曰：「相謂送杵聲，以聲音自勸也．」<lb/></note>
<note xml:id="KX2a0001_hist_068-note47">〔一二〕索隱劉氏云：「教謂商鞅之令也，命謂秦君之命也．言人畏鞅甚於秦君．」<lb/></note>
<note xml:id="KX2a0001_hist_068-note48">〔一三〕索隱上謂鞅之處分．今謂秦君之令．<lb/></note>
<note xml:id="KX2a0001_hist_068-note49">〔一四〕索隱左建謂以左道建立威權也．外易謂在外革易君命也．<lb/></note>
<note xml:id="KX2a0001_hist_068-note50">〔一五〕集解所及反．<lb/></note>
<note xml:id="KX2a0001_hist_068-note51">〔一六〕集解徐廣曰：「一作『』．屈盧之勁矛，干將之雄戟．」索隱闟，亦󼣐「鈒」，同所及反．鄒誕音吐臈反．<lb/>音遼．屈音九勿反．按：屈盧､干將並古良匠造矛戟者名．正義顧野王云：「鋋也．」方言云：「矛，吳､揚､<lb/>江､淮､南楚､五湖之閒謂之鋋．其柄謂之矜．」釋名云：「戟，格也．旁有格．」<lb/></note>
<note xml:id="KX2a0001_hist_068-note52">〔一七〕索隱此是周書之言，孔子所刪之餘．<lb/></note>
<note xml:id="KX2a0001_hist_068-note53">〔一八〕索隱衞鞅所封商於二縣以為國，其中凡有十五都，故趙良勸令歸之．正義公孫鞅封商於十五邑，故云<lb/>「十五都」．<lb/></note>
<note xml:id="KX2a0001_hist_068-note54">〔一九〕索隱謂鞅於秦無仁恩，故秦國之所以將收錄鞅者其效甚明，故云「豈其微哉」．<lb/></note>
<note xml:id="KX2a0001_hist_068-note55">〔一〕索隱走音奏．走，向也．<lb/></note>
<note xml:id="KX2a0001_hist_068-note56">〔二〕集解徐廣曰：「京兆鄭縣也．」索隱地理志京兆有鄭縣．秦本紀云「初縣杜､鄭」，按其地是鄭桓公友之所<lb/>封．<lb/></note>
<note xml:id="KX2a0001_hist_068-note57">〔三〕集解徐廣曰：「黽，或作『彭』．」索隱鄭黽池者，時黽池屬鄭故也．而徐廣云「黽或作彭」者，按鹽鐵論云「商<lb/>君困於彭池」故也．黽音亡忍反．正義黽池去鄭三百里，蓋秦兵至鄭破商邑兵，而商君東走至黽，乃擒殺之．<lb/></note>
<note xml:id="KX2a0001_hist_068-note58">〔一〕索隱謂天資其人為刻薄之行．刻謂用刑深刻；薄謂[⿱𠫓廾]仁義，不悃誠也．<lb/></note>
<note xml:id="KX2a0001_hist_068-note59">〔二〕索隱說音如字．浮說即虛說也．謂鞅得用，刑政深刻，又欺魏將，是其天資自有狙詐，則初為孝公論帝王之<lb/>術，是浮說耳，非本性也．<lb/></note>
<note xml:id="KX2a0001_hist_068-note60">〔三〕索隱按商君書，開謂刑嚴峻則政化開，塞謂布恩賞則政化塞，其意本於嚴刑少恩．又為田開阡陌，及言斬敵首<lb/>賜爵，是耕戰書也．<lb/></note>
<note xml:id="KX2a0001_hist_068-note61">〔四〕集解新序論曰：「秦孝公保崤函之固，以廣雍州之地，東并河西，北收上郡，國富兵彊，長雄諸侯，周室歸籍，四<lb/>方來賀，為戰國霸君，秦遂以彊，六世而并諸侯，亦皆商君之謀也．夫商君極身無二慮，盡公不顧私，使民內急耕<lb/>織之業以富國，外重戰伐之賞以勸戎士，法令必行，內不阿貴寵，外不偏疏遠，是以令行而禁止，法出而姦息．故<lb/>雖書云『無偏無黨』，詩云『周道如砥，其直如矢』，司馬法之勵戎士，周后稷之勸農業，無以易此．此所以并諸侯<lb/>也．故孫卿曰：『四世有勝，非幸也，數也．』然無信，諸侯畏而不親．夫霸君若齊桓､晉文者，桓不倍柯之盟，文<lb/>不負原之期，而諸侯畏其彊而親信之，存亡繼絕，四方歸之，此管仲､舅犯之謀也．今商君倍公子卬之舊恩，[⿱𠫓廾]交<lb/>魏之明信，詐取三軍之衆，故諸侯畏其彊而不親信也．藉使孝公遇齊桓､晉文，得諸侯之統將，合諸侯之君，驅天<lb/>下之兵以伐秦，秦則亡矣．天下無桓文之君，故秦得以兼諸侯．衞鞅始自以為知霸王之德，原其事不諭也．昔<lb/>周召施善政，及其死也，後世思之，『蔽芾甘棠』之詩是也．嘗舍於樹下，後世思其德不忍伐其樹，況害其身乎！管<lb/>仲奪伯氏邑三百戶，無怨言．今衞鞅內刻刀鋸之刑，外深鈇鉞之誅，步過六尺者有罰，[⿱𠫓廾]灰於道者被刑，一日臨<lb/>渭而論囚七百餘人，渭水盡赤，號哭之聲動於天地，畜怨積讎比於丘山，所逃莫之隱，所歸莫之容，身死車裂，滅<lb/>族無姓，其去霸王之佐亦遠矣．然惠王殺之亦非也，可輔而用也．使衞鞅施寬平之法，加之以恩，申之以信，庶<lb/>幾霸者之佐哉！」索隱新序是劉歆所撰，其中論商君，故裴氏引之．藉音胙，字合作「胙」，誤為「藉」耳．按：<lb/>本紀「周歸文武胙於孝公者」是也．說苑云「秦法，[⿱𠫓廾]灰於道者刑」，是其事也．<lb/></note>
<note xml:id="KX2a0001_hist_068-note62">【索隱述贊】衞鞅入秦，景監是因．王道不用，霸術見親．政必改革，禮豈因循．既欺魏將，亦怨秦人．<lb/>如何作法，逆旅不賓！<lb/><lb/></note>
</div>
</div>